# Front

/

ROCHI HONERDI. I. C.

ET

SVPREMI IN HOL¬

LANDIA CONSISTO¬

RI SENATORIS

THAMARA

TRAGOEDIA.

LVGDVNI BATAVORVM.

Et Officina loannis Patij, Academiae Typo¬

graphi. Anno. 1611 \[\<1161\]

Amplissimis Clarissimisque Viris

D. D. D.

APOLLONIO SCHOTO, I. C. COLLEGAE NOSTRO. HVGONI GROTIO, HOLLANDICI
ZELANDICIQVE FISCI ADVOCATO, DANIELI HEINSIO, IN ACADEMIA LVGDVNO-BATAVA
HVMANIORVM LITERARVM PROFESSORI, AMICIS SVMMIS. S. P.

DVM laxamenti aliquid gravioribus studijs forensibusque occupationibus
ex tragoediarum lectione peto, paulo

(...) 2

vlterius progressus sum. Nam & stilo delectatus, & argumenti dignitate
(scitis enim plerasque circa

res personasque arduas versari) excitatus, occulte in fiduciam nescio
quid tentandi incidi: non quidem tanquam mihi de scribenda tragoedia jam
tum esset animus, sed vti venae in carmen luxuriantis impetum sedarem.
Dissueveram jam olim huic studio: redierunt tamen mediocri cura ad
numeros suos verba. Infecerat sermonis elegantiam fori barbaries: hanc
quoque si non ad exactissimam latinitatis, ad eum profecto nitorem cuius
non pudeat hominem pragmaticum, itidem reduxi. Iam eousque processeram,
vt versus quos condideram

ram scenam pudenter appellarem: jam in Chorum enitebar: jam Actum
aliquem, & si Musis placet, justum operis nescio cujus membrum
effinxeram. Denique citius prope tragoediam absolveram, quam me illud
agere serio ipse crederem. Qui in confragosis rupibus cochleas venantur,
legendi studio, in ipsa montium fastigia saepe evecti sunt, antequam
attolli sese sentirent: ita nos omnes crepidines, omniaque praecipitia
evasisse tunc demum vidimus, cum eo devenissemus, quo

ire ipsi nos ignorabamus. Neque haec a jactantia (nostis verecundiam
meam) sed ex conscientia tenuitatis accipite. De edendo nunquam me
somniasse dicerem, nisi apud

(...) 3

illos supervacuum foret, quibus de non scribendo jamdudum fidem factam
existimo. nec est tanti glo

ria quam ex tergiversationis affectatione debeam sperare, vt eam
mentiendo augeri velim. Illud quidem verecunde fateor, hactenus mihi
foetum hunc placuisse, vt non fuerit consilium eum necare, antequam
vobis bellum istum pusionem sine vlla conceptione natu exhibuissem.
Scitis quid singulis de eo judicij fuerit. Cui cum pudor mes resisteret,
conjuncti deinde sententiam vestram in authoritatem vertistis. Quid
facerem? candori vestro repugnarem, vt morosi? meae famae,

vt contumaciter fastidiosi vitium incurrerem? Dedi pro parte ma¬

nus vestrae amicitiae, ne de eorum fide dubitarem, quorum vt eruditionem
& censuram, ita singulare erga me studium veris experimentis cognoram:
tantis certe sponsoribus publico non erat prohibenda nostra Thamara.
Periclitabor itaque in ista famae stomachum. Priorem autem (duas enim,
qui nullam nuper, conceperam, jam tragoedias peperi), \[\<peperi MO\] in
specula continebo. Cum nullius haec indignatione emitti potest; cum
aliquo etiam pietatis fructú. Altera quoque hanc ad praemuniendam
\[\<pernuniendam MO\] ad operosius nomen viam, deposcere sibi videtur.
Nemo vnquam in arenam, nisi armis innoxijs exercitatus, descendit.
Levioribus cibis irritanda est fames,

(...) 4

antequam ad coenae caput accedas. Accipite igitur, Viri Amplis. Thamaram
nostram, plus prope vestri patrocinij pręjudicijs, quam authoris curae
aut ingenio debituram. Aliorum vellicatiunculas, eorumque praesertim
ineptias, qui a nostro munere ac dignitate poeticam arcent, suo
supercilio committo: neque adeo vt illis satisfaciam summorum imo supra
conditionem meam virorum exemplis, defensionem mihi non necessariam
adhibebo. Poteram enim istis tam crudae severitatis hominibus ex
antiquis quotquot in tragoedia sive Graeca sive Latina ordinem aliquem
duxerunt, ex nostris, vt alios taceam illustrem Thuanum, vosque ipsos,

quorum in Republ. nostra non poenitenda est opera, opponere.
Nobilissimuenim lanum Dousam & virum, & poetam, & senatorem, ipsi
cogitare debuissent. In hoc namque pulvere, quam decore summus ille
noster aliquando collega cucurrerit, provectiores aetate senators
meminerunt: nosque ipsi in eundem ordinem vivo etiamnum illo accensi,
admirati sumus. Sed miseri angustique animi est, de amplitudine hujus
studij dubitare; fortassis etiam nimis arrogantis, in feriantium
Principum, Consulum, Imperatorumque exercitia assurrexisse. Ego quidem
hujus peccati, modo si peccatum sit, notam deprecor. Adeoque profiteor,
existi¬

(...) 5

mationis nostrae aleam, numquam me in eo scribendi genere, in quo non
nisi summae existimationis viri olim desinebant periclitaturum fuisse,
nisi vestrae fidei atque authoritati summa apud me fuisset fides atque
authoritas. Valete Ampliss. Viri, & nos, vt facitis, amare pergite.

AD D. R. Honartium, virum senatorium, vt edat Thamaram tragoediam a se
compositam.

Ista Sophocleo certantia scripta cothurno,

Vel si quae Latio grandius ore sonant:

Quod premis, aut paucis praebes volvenda togatis,

Digna teri docta quamlibet illa manu,

Quae te tanta tenent clarae fastidia famae?

Cur votis longae posteritatis obes?

Scilicet incestis agitate furoribus Amnon,

Impunis nimia vah pietate patris,

Factus post longum rursus culpabilis aevum,

Haec etiam inficies saecula labe tua?

Totque adversa tuo sceleri praecepta recondet

Squallida perpetuo nox adoperta situ?

Et dein quisquis erit sublimibus apta cothurnis

Scripta haec a sancto qui Samuele leget,

Nae falsus tot iam mirabitur illa poetas

Talia tam clausis praeterij sse oculis.

Qui noxae poterat te in partem, Honarte, vocare,

Quod levior facto poena sit ista suo.

Vel quae serorum est in spem concepta nepotum,

Extinctae sobolis scribere lege reum.

Di melius. faustas & lucubrata per horas

Nolis Letheis mergere durus aquis.

Sic vel sera tuis Musis gratabitur aetas,

Damnata hoc saltem carmine facta legens.

APOLLONIVS SCHOTTE.

In Viri Clarißimi ROCHI HONERDII SVPREMI AVDITORII SENATORIS TRAGOEDIAM
THAMARAM

HYGONIS GROTII EPIGRAMMA

HErculeus labor, & soli fugienda Mycene

Scilicet, & scelerum tot rea prima ratis,

Et nunquam Thebae sine crimine, & aspera fata

Quae Troiae victor victaue Troia tulit,

Vatibus haec Graecis, haec declamata Latinis,

Non male mentiri laus quibus una fuit.

Tu melius, sicut doctumque piumque decebat,

Coniungis tragicos cum pietate modos.

Nec reris cantare nefas, quae credere fas est,

Nec tibi relligio est relligiosa sequi.

Qui numeros, qui verba capit, qui pondera rerum,

Suspicit, ut vacuae nobile mentis opus.

Tu fervente foro, medijs in litibus ipse,

Secessu dignum carmen, Honerde, facis.

Sancta senatoris gravitas in carmine lucet,

Et domini mores serta charta probat.

Ipsa pudore rubens trepidat scribentis ad ora

Regia fatidico nata parente Thamar.

Et, metuens ne quid poßit peccasse videri,

Vatis verba, notas iudicis esse putat.

In Clarisimi Viri ROCHI HONERDII supremae curiae senatoris dignissimi
Thamaram & alteram necdum editam tragoediam.



AVgustioris inclytum togae lumen,

Decusque cuncta temperantis Astraeae,

Quae veritatis lance librat exacta

Momenta legum, id dicemque non audit,

Nunc & Camoenis grande pondus Honerdi,

Auctoritate vel daturus exemplo;

Sic te per omnes fama spargat aetates,

Nomenque mille saeculis tuum tradat,

Vt nos faventeis sensibusque defixos

Facunde vates in tuas rapis laudes,

Dum carmen audax exeris cothurnatum

Inter libellos, & fori graveis curas.

Talis Sophocles Atticae parens scenae,

Nunc civitati iura dixit & leges,

Nec indiserto flexit ore Thesidas:

Nunc in theatro, meta laudis humanae,

Famam tragoedi publico tulit plausit.

Vis quippe rerum, tum severa maiestat

In vate, servant non minus senatorem,

Togaeque princeps, syrma gestat atque implet.

Sive impotentes voce lassat Aiaces,

Caedemve iactat & nefas Oresteum,

Virumque matris tradit Oedipum famae,

Omnesque vexat naenias poetarum.

Te patriae laus, aut Batava libertas

Ad alta natum semovent rudi vulgo.

Nunc sanctiore concitatus afflatu

Reges adornas & duces Idumeos,

Phaedrasque & omnes dedocet Clytemnestras

Sonare vates, impiasque Medeas,

Indigna stupro, sed tamen stuprum passa

A fratre virgo, nata maximi regum,

Summique vatum, sceptra quem pedo quondam

Mutasse sacrae credimus vetustati.

Ne desit horror & scelus theatrale,

Pietasque vatis legibus suis constet,

Vatis severi: qui Deo vovet tempus

Quod ociatur, patriaeque quod cessat.

DANIEL HEINSIVS.







AD LECTOREM.

BEnigne Lector, Thamaram tibi exhibeo; tragoediam, cujus argumentum
secundo Samuelis libro, capite decimo tertio reperies: item apud
Iosephum, libro septimo, capite septimo. Placuit in exercitium ingenij
haec materia, neque a cothurno abhorrere visa est. Itaque novam rem
orsus, pro captu meo ad antiquum modum, lucubratiunculam hanc elimavi.
Stetit mihi fateor non nullo labore. Vicit tamen voluptas quam ex
tractandi ratione cepi. Tanti erat nullo exemplo ad leges tragicorum
intactum hactenus argumentum redigere, vt cum ipsa difficultate luctari
me non poenituerit. Pauci dignitatem hujus studij, vnus aut alter normam
perceperunt. Ego in me conatum potius quam successum amo. Duas viri
amplissimi Hugonis Grotij, vnam Danielis Heinsij tragoediam habemus.
Quos si veram viam inivisse dicam, parum ad vtriusque eruditionem, si ad
antiquorum sublimitatem per¬

\*\*\*

venisse, plusculum fortasse ad eorundem verecundiam dixisse putabor.
Scimus tamen quid de Christo Patiente alterius, docti sentiant: quid
autem de Infanticidio Herodis alterius, si quando lucem aspexerit,
judicaturi sint, ex Auriaci fama, jam nunc praevideo. Meo quidem animo
vsque ad exemplum placet, quidquid hujus vidi. Noli mirari si post
illos, & nos aliquid ausi simus: ipsisque adeo si publicae expectationi
non satis fecero, imputato. Quippe dum illorum fidem sequor, in judicia
vestra incidi; quae vt mihi tam sint aequa postulo, quam tantorum
virorum apud vos esse magnam autoritatem novi. Spero equidem tibi hanc
nostram, si non verborum calamistris, pietatis certe pondere,
occultisque praeceptis placituram. Non haerebo in consideratione illius
viri, qui solus omnem omnium vitam, fortunam, ac conditionem, exemplo
suae; sive divinae indulgentiae sive calamitatis humanae ratione; possit
instruere: ad eos transibo, quorum flagitijs & contumelia in poenam
illius (Davidem intelligo) vsus est Deus. Tota namque haec actio nihil
aliud est quam

implexa disciplina. Quid enim? Nonne te Amnonis incestus amor, claudere
oculos ad vetitas illecebras docebit? Ionadabi ver¬

sutia, purpuratorum nebulonum nequitiam? Thamarae injuria, parentum
libidinem, liberorum contumelia plerumque expiari? Absalomi minae,
praetextus quos ambitio fraterno odio quaerit? Haec profecto ex ipso
argumento, vt versus & quidquid a me est, quod admodum leve esse fateor,
omittam, haurire poteris. Pluraque ejusdem philosophiae: quae neque
inutilia, neque injucunda tibi fore, benigne Lector credo: atque vt ita
sit, summopere opto. Satis mihi erit, & supra eruditionis famam, modo in
hac qualicunque scriptiuncula, si non magnos nostrae eruditionis,
aliquos tamen pietatis progressus deprehendas. Me enim in his esse
profiteor, qui eruditionem abesse ab illis scriptis non existimant, a
quibus non abest pietas. Vale.



# Main



## 1. PERSONAE.

AMNON.

IONADABVS.

**CHORVS.**

DAVID.

SENEX.

THAMARA.

ABSALOMVS.

ROCHI HONERDI. I.C. ET SVPREMI IN HOLLANDIA CONSISTORI SENATORIS

TRAGOEDIA THAMARA.

## 3. SCENA PRIMA. ACTVS PRIMVS.

AMNON.

IAm purpurantis crispat Aurorae crocum

Eous Hermon, inque procinctu diem

Stantem paratis Phoebus expectat rotis:

Nec adhuc mariti gemmeus roris liquor

≤line=5≥ Ceßit calori, quasque presserunt ferae,

Infida monstrant prata pastori notas,

Certisque lustra deferunt vestigijs.

Iam claustra circum mugiunt laetae boves,

Herbasque languens praevorat gratas fames,

≤line=10≥ Dum folia caule firma nocturno vigent,

Fruticesque rictus inter arentes crepant.

Strepunt relictis garrulae nidis aves,

Et post salutem voce sacratam Deo,

≤folio=A≥

≤page=2≥

Aut castra lento parva suspendunt luto,

≤line=15≥ Aut laeta soboli pabula implumi vehunt.

Duras arator praeparat stivae manus,

Et ad labores integros ipse integer

Vocat iuvencos: vela deducunt rates,

Sumptisque Zephyros navitae tonsis vocant,

≤line=20≥ Et fervet omne mane. Me duro expulit

Gratae quietis nescium pectus thoro,

Suasque luci reddit exosae vices,

Dum fata curas sortis alternant meae.

Hinc ille nuper gentis Hebraeae nitor

≤line=25≥ Quem stupuit omnis Isaci vultum nurus,

A fratre primum languet: & flagrans malum

Foedis decentes induit rugis genas,

Tacitoque morsu carpit aetatis decus.

Vnde ista morbi pestis infelix mei,

≤line=30≥ Turpisque caecis aestuans venis amor?

Cur ipse vanae vota detestor spei?

Cur non potiri malo? cur flammae piget?

Odisse poteram sanctius. Crescit nefas

In fratre nostrum. Gentis o faustae parens

≤line=35≥ Magnanime rector, cuius electum caput

Iussu suave fragrat vnguentum Dei,

Quassatque pollens sceptra lacobi manus,

Tuasne crimen istud in proles cadat?

≤page=3≥

Hos in penates intret incestus calor?

≤line=40≥ Spera nepotes genitor, & seriem piae

Dispone gentis. placuit Amnoni Soror.

Sic illa stirpis clara maiestas tuae

Vtrinque eundem porrigat saeclis avum?

Cur cessat auspex flammeis natae pater?

≤line=45≥ En ille fidibus dignus hymenaeus tuis!

Sic regna certo iurat haeredi Deus!

Quin ipse peream potius, & vita luam

Concepta mentis dira; solvamus patrem,

Solvamus omnem scelere monstrifico domum.

≤line=50≥ Nec quaere plagam magne regnator poli;

Haec expiari noxa vel flammis potest,

Potest vel vndis: seu magis mistae placent

Elementa poenae; iunge Neptuno faces,

Et sulphur atra nube Tartareum plue,

≤line=55≥ Vtrique nostrum sufficit crimen malo.

Sed cur iniquus ipse se torquet furor

Propriamque culpam durus exactor premit?

Maiora facilis scelera dißimulat Deus,

Praetextus istas aliquis excusat faces.

≤line=60≥ Namque illa prima iuris humani parens

Natura, votis haut reluctatur meis.

Fratrem sorori culpa disiunxit patrum

Quos iunxit aetas melior: ascendit thorum

≤folio=A2≥

≤page=4≥

Sororis alter gentis augendae parens;

≤line=65≥ Primumque nexu crevit agnato genus.

Duos in vnum nuptiae corpus ligant,

Coniunxque fratris tura germanae occupat.

Decreta durae legis admittunt tamen,

Adeoque cogunt fratris effoeti thorum

≤line=70≥ Inire fratres. Ergo si frater daret

Lecto sororem, nuptijs nostris soror

Esset petenda. quam dedit caram mihi

Genitor sororem, criminis nobis metu

Fugienda tanti est? haud procul distat meum

≤line=75≥ A lege facinus. Sanguinis misti scelus

Momenta propriae vera si labis trahat,

Ipsoque iustum crimen ex facto venit,

Cur iura non sunt certa? cur olim duas

Ducit sorores Abrahae antiqui nepos,

≤line=80≥ Alijsque septem nuptias annis emit?

Pium parentem filiae quondam impiae

Fovere gremio: poena deceptum senem

Ecqua insecuta est? vtraque in gentem nurus

Semen paternum filia immanem extulit,

≤line=85≥ Foecunda monstris. eque tam iuncto dedit

Patri nepotes, & sibi fratres thoro

Impune, quamquam mater horreret sale,

Et adhuc recentes Sodoma ructaret faces,

≤page=5≥

Leviore summam passa vindictam malo.

≤line=90≥ Sed quid? quid error vanus exemplis docet?

Vnde ista miserae colligit mentis furor?

Sic sic profecto est; crimen autori placet,

Nec se patrono facile damnatur nocens.

Sed perge porro perge lethalis lues,

≤line=95≥ Purga nocentem. Quidquid abstrusis latet

Succi medullis, hauriat saevus calor.

Mori pudico liceat. Infelix soror

Quo te redegit fratris insani furor?

In crimen anceps ille te ignaram trahit;

Incesta facilis, dura diceris negans.

≤line=100≥ Sed vox premenda est: plura Semmaeus vetat.

Garere turpis arbitro debet Venus

## 4. SCENA SECVNDA.

IONADABVS. AMNON.

ION. PRognate summo patre, quem tuto in loco,

Fortuna celsae posuit illustrem domus,

Quis tantus imum pectus exurit dolor?

≤line=105≥ Cur nulla eandem conspicit frontem dies,

Spoliantque vultus singula noctes tuos?

Quo primus illeceßit aetatis vigor

Natumque magnos inter aequales decus?

≤folio=A3≥

≤page=6≥

Qua tabe, fare, debiles artus fluunt?

≤line=110≥ AMN. Quid me sepultas intimo curas jubes

Animi recessu prodere? & causas mali

Melius latentis? patere quem saevus premit

Deus, pudendo vulnere, occulte premi.

ION. Temere benignum stultus accusat Deum.

≤line=115≥ Tua ipse coeli vota praecurrit favor.

Omitto regna patris, & cunctis patrem

Regnis priorem, munus hoc genti Deus

Commune dederit: iure nascendi tamen

In haec vocari, sortis hoc, sortis tuae est,

≤line=120≥ Omnesque solido diluit curas bono.

Nil impudentis quo spei extendas sinus

Vltra relictum est. AMN. Quae putat vulgus bona,

Regnum, triumphos, dignitatem, gloriam,

Metire placida mente: si mentem quatit

≤line=125≥ Moeror natantem, quique spinosis movens

Curis quietos turbat affectus labor,

Mox pretia migrant, seque pro mentis stata

Haec vana iactant: muricis sacri nitor

Gemmae, rubentis munus augustum sali,

≤line=130≥ Suffulta cedro tecta, cedrus divite

Auro revincta, fluctuantem pectoris

Non sistit aestum. Gliscit ex latis malum,

Et in beatos gravius insurgit dolor

≤page=7≥

ION. Quin casus illos saepe prosternit levis;

≤line=135≥ Nil ferre poßunt, ferre qui minimum solent.

AMN. Parumne patitur, cuius infaustum iecur

Sensim perennes exedunt intus faces,

Quem nec paratae regio luxu dapes,

Doctave capiunt arte pulsatae fides,

≤line=140≥ Sed tabe languor inquies longa terit? \[\< terit. MO\]

ION. Non sic amici nota spernatur fides,

Vltra premendo: quid quid abscondit dolor

Istas in aures prome, nec segnem manum,

Nec imperiti verba damnabis viri.

≤line=145≥ Quid ora vertis? alta quid summo trahis

Lamenta corde? AMN. Scire qui morbum cupit,

Poßit mederi. ION. Cur opem nostram abnuis?

AIAN. Et cura morbi & morbus ex aequo nocet.

ION. Virtute sapiens dura fortunae domat.

≤line=150≥ AMN. Dat ista nullum plaga virtuti locum.

ION. Nullumne fraudi? Saepe quod virtus nequit,

Dolus peregit. AMN. Ipsa spes votis obest,

Suoque misera vulneri cedit salus.

Cupio perire. ION. Pariter exscindes domum.

≤line=155≥ AMN. Si scelere posset, scelere constaret meo.

ION. Obscura miseris nectis, & dum defugis

Tamen aliquid recludis. agnosco notas

Mali prementis, sed mali tantum notas.

≤folio=A4≥

≤page=8≥

AMN. Nunc se medullis abdit occultis lues,

≤line=160≥ Latebrisque gaudet: fronte nunc tota iuvat

Praeferre plagam: seque iactando se fovet,

Dum deprehendi vulnus internum cupit,

Ipsoque mordet pene me morbo magis

Latere morbum. ION. Fallor an vestigijs

≤line=165≥ Pestem tenemus? huc odor duxit sagax.

Est vna miseros causa mortales ciens

In hos tumultus. primus ex oculis furor

Artus per omnes, omne per corpus meat,

Altasque virus noxium in venas abit.

≤line=170≥ Gentilis error imputat vulnus Deo,

Quem nostri Amorem numinis vani ferunt,

Huius sagitiis saucium pectas geris.

Nunc te per illud sospitis regnum patris,

Per spem tuorum, per tuum obtestor caput,

≤line=175≥ Meamque dextram: pande, quo vultu peris!

AMN. Iuro potentis conscium numen Det,

Excutere volui (siqua successum daret

Fortuna laeso) quidquid incumbit mali,

Postqam latentes ignis in venas ijt,

≤line=180≥ Rapitque morbus corporis fracti decus,

Tugnante peior. Morte vitemus scelus,

Turpes premamus frigore aeterno faces.

ION. Necdum fateris cuius ignescas thoro?

≤page=9≥

AMN. Tacere liceat, qua potiri non licet.

≤line=185≥ ION. Suumne quisquam sanus in damnum silet?

AMN. Suumne qui squam loquitur in crimen sciens?

ION. Fortaße amantem Veneris abiectae pudet.

AMIN. Imo repulsae ignobilem casum horreo.

ION. Quae tam superba regis vt natum nurus

≤line=190≥ Lecto recuset? AMN. Quae patrem, regem vocat.

Et Absalomo pulchra germano tumet.

ION. An in sororem caecus erravit calor?

AMN. Ignosce faßo. ION. Mentis afflictae piget.

AMN. Et ipse turpes damno queis vror faces.

≤line=195≥ ION. Quia illa, amori dura dissentit tuo?

AMN. Huc vsque tacitis oßibus flagrat dolor

Vixque ipse tantum credidi crimen mihi.

ION. rulsiße primum stirpitus decuit malum,

Antiqua medicas plaga detrectat manus.

≤line=200≥ AMN. Dum pugnat animus, inque diversum furens

Luctatur aestus, tabidum haut solo perit

Amore corpus, nocuit & sanctus pudor.

Partes vterque morbus absolvit suas,

En quo redegit dura pugnantem Venus;

≤line=205≥ Morientis vmbram vivus Amnonis traho

ION. Ergo premetur mortis invidia soror,

Odiumque amata fratris extincti feret?

Tam dira potius nostra praevertat fides.

≤page=10≥

AMN. In me salutis nulla spes restat meae:

≤line=215≥ Aliquid furori, finge, concedam improbo,

Primum est fateri. scilicet fasso soror

Praebebit aures? proximum, incertas preces

Tentare. vanas contumax spernet preces.

Nec rapere tutum est: virginum coetus comes

≤line=220≥ Clamore amantem prodet. En summam rei;

Succurre: poscit perditus curam status.

ION. Consilia nullum sana repperiunt locum;

Fraus vna superest. AMN. Cauta cui fraudi patet,

Quam claustra regis & frequens comitum fides,

≤line=225≥ Cunctisque servat firmior claustris pudor?

ION. Scrutemur omnes rebus angustis vias:

Virtute, precibus, arte, blanditijs, minis.

AMN. Quivis honeste serviat vitae modus.

ION. In spem salutis pectus erectum micat.

≤line=230≥ Sui sed ipse machinas horret doli.

Servare regni suadet haeredem fides,

Deserere pietas. ANN. Maius haec maius malum

Laesique pietas implicat regni scelus.

Vitium est pudoris, proximum Regi caput

≤line=235≥ Ob crimen anceps in necem certam dare.

Nos nos iubemus: nostra succedit fides.

In me redibit facinus authorem tuum.

At tu profare, fraude qua votis fruar?

≤page=11≥

ION. Capienda morbo est, causa quae morbi fuit.

≤line=240≥ AM. Ne parce vitae, vota sunt tanti mea.

Mercede vili qualibet stabit Venus.

ION. Vecors miserias morte permutat furor;

Fraus haec amores pariter & vitam dabit.

AM. Quin maceratae prome solamen spei,

≤line=245≥ ION. Exile longis corpus exhaustum malis,

Fidem periclo facile maiori dabit:

Geminetur astu morbus, & trepidi patris

Flectatur animus: ille defixum thoro

Inviset vltro; teque languentem pio

≤line=250≥ Mulcebit ore; tempus hoc partes tuas

Tibi relinquit. Corde perculso pater

Quid non saluti tristis impendet tuae

Queis non lacesset debilem mensis famem?

At tu palati segne causatus malum,

≤line=255≥ Fastidiosus sperne quae dantur dapes.

Donec paternae vicerint aegrum preces,

Sibique credant quod cibum admittas dari:

Tunc voce, qualis semivivo convenit,

Benigne genitor, quando me in vitam vocas,

≤line=260≥ Praefecta mensis sola sit nostris soror.

Subiunge, suaves illa, si quisquam, dapes

Miscebit aegro: cupiet actutum pater,

Tuisque gaudens sistet incautam thoris.

≤page=12≥

Tu reliqua perage. AM. Scilicet, doctum mones;

≤line=265≥ Istae nec vllam postulant fraudes moram,

Nostrae saluti. namque iam dudum timet.

**CHORVS.**

PRisci progenies nobilis Abrahae,

Ipsum quae serie perpetua Deum

Vnitis animae tangis amoribus,

≤line=270≥ Cognatique vigens semine numinis

Misces sidereum coelitibus caput,

Purgati pateat regia pectoris,

Nil vulgare fero. sed quibus occidit.

Infelix iterum criminibus salus

≤line=275≥ Humani generis. Vix liquido solum

Amplexu medium circuijt mare;

Vix signis gemini dispositis poli

Ducebant choreas, Vix faciles opes

Mandati dominus fuderat vbere.

≤line=280≥ Necdum qui caperet aut decus aut modum

Admirator erat, cum pater arbitrium

Quid ceßamus, ait, fingere? quem néque

Praefectura novi dedeceat soli,

Exemplumue mei. scilicet & rudem

≤page=13≥

≤line=285≥ Glebam non rudibus sub digitis iubet

Formari in faciem, quam prius halitu

Dignatus similem constituit suae,

Quo fas usque sinit. Nec tamen hactenus

Sortis summa stetit. Sed placuit virum,

≤line=290≥ Disiuncta solidum findere foemina,

Secretisque duos tradere gaudijs.

Ergo compositis luminibus sopor

Foecundat generis perpetui patrem,

Donec magnanimam costa viraginem

≤line=295≥ Iuris participem individui daret.

Ibat par dominans, & reverentiae

Maiestate, feris, arboribus, solo,

Et ius et sonitum nominis indidit.

Felix si faciles faemina strictius

≤line=300≥ Interdicta oculos poßit ab arbore

Avertisse tamen. Vicit amabilis

Heu pomi facies. vicit, & impio

Morsu progeniem nondum etiam suam,

Et se cum misero coniuge perdidit.

≤line=305≥ Tunc demum sceleris vidit acumine,

Quidquid transierat simplicitas viri,

Confessusque suam nequitiam pudor,

Caßarum latitans tegmine frondium,

Irati faciem iudicis horruit.

≤page=14≥

≤line=310≥ Extemplo rabies lexque inamabilis

Mortis sepositae, corripuit gradum.

Ignotisque aciem perspicuam nimis

Invasit tenebris. Quam cuperent Deum

Contempti facinus falleret imperi.

≤line=315≥ Saltem debuerat lumina cautior

Inconsulta novis stringere preßius

Fraenis posteritas. Sed sceleri nefas

Saeclis adijcitur deterioribus

Formosae rabido flagrat adultera

≤line=320≥ Aspectu soboles degener, & faces

A non legitimo fomite concipit.

Nec praeter speciem quod placuit, fuit.

Et iam deciderant crimen in alterum

Vecordes oculi. Sed neque segnius

≤line=325≥ Infamem populum funditus eruit

Extinxitque faces nubibus improbas,

In vultus placitos supplicium pluens.

Non frustra moneo. discite noxijs

Legem luminibus ponere, discite

≤line=330≥ Concesso Venerem claudere limite.

Dissentire pie pectora lubricis

Assuescant oculis, sitque aliquod decus,

Recto quod liceat cernere lumine.

Nec flammas facie qualibet excitet

≤page=15≥

≤line=335≥ Sanctus compositis motus ab ignibus.

Vidi qui spatijs liberioribus

Vulcanum patulo crederet aëri

Securus segetis, quam facili levem

Ventorum stipulam crimine perderet.

≤line=340≥ Ni stet flamma pij pectoris innocens

Intra non vetitae septa libidinis

Ipsos cum populis corripiet duces,

Euertetque domos, quas licitis fovet,

Debacchans facibus non licitis Venus.

≤line=345≥ Et nostris positam credite finibus

Effrenes oculos quae trahat arborem,

Sed quam jure Deus non nimis aspero

Actam legitimi juris in ordinem \[\<Actum MO\]

Permißis etiam fructibus instruit; \[\< Promißis MO\]

≤line=350≥ Casta qui sapitis carpite dextera, \[\<dextra MO\]

Suspensoque gradu gaudia, quae pater

Commendat placidae lege modestiae,

Praescriptisque bonus temperat ignibus.

Si quem non moveat fas reverentiae,

≤line=355≥ Nec foedis animum subtrahat aestibus,

Vltoris gladium sentiet Angeli

His flammas etiam fundere saeculis.

Fines queis moveat sentiet improbos

Et nunc esse Deo, nec facilem minus

≤line=360≥ Quam nos in facinus numinis impetum.

≤page=16≥

## 6. ACTVS SECVNDVS.

DAVID

IGnosce coelum, tuque quo semper duce

Quascumque felix vicit aerumnas labor.

Coeli imperator; si quid affectus dolor

Victos paternus cogat, & fracti senis

≤line=365≥ Virtus aberret. Genua convellit timor.

Quin ille duris acer, indomitus, vigens,

Animus, secundis cedit: atque impar bonis,

Quae forte finxit ipse, formidat mala.

Suisne nostra deficit votis fides,

≤line=370≥ Fideive mendax deficit nostrae Deus?

At non Odollae tectus infami specu,

Soceroque toto pressus & bello simul,

Sperare timui: victor & tutum statu

Regnum beato nactus, aut horis ratam

≤line=375≥ Damnem timendo rebus in latis fidem.

Quis iste torpor, quique constrictas rigor \[\< vigor MO\]

Glaciat medullas, sanguinem in maßam ligans?.

Non est metus: non est metus: maior movet

Animum tumultus: augur est tantus stupor.

≤line=380≥ Miseria clades ipsa divinat suas.

Instat sereno foeda tempestas polo,

Cum lene nullo murmurat vento salum,

≤page=17≥

Vltroque motos nuntiat stridor Notos.

Nec pectus hostis istud externus quatit;

≤line=385≥ Nostrum subactu ille suscepit iugum,

Placidique floret finibus regni quies.

Namque & profanae cultor. Astarthes Moab \[\< Astanthes MO\]

Mensura duplicis funis extinctus iacet.

Et qui Damasco bella sociata intulit

≤line=390≥ Sobae tyrannus, ceßit invitus via

Ad mox eodem Marte vincendos Syros.

Sic dum triumpho petitur Euphrates meo,

Ipsum triumphis invenit causas iter.

Immane forti excußimus fraenum manu,

≤line=395≥ Et vim tributi: quodque nos solvat dati

Tributi, Idume reddit, ac tandem luit

Deiecta turpem gentis invictae notam.

Veterisque servitutis eradit probra.

Quodcunque proavis Numen addixit soli

≤line=400≥ Me Rege colitur. Danis hinc fontem bibunt

Libanique nostri culta pendentis secant:

Illinc arenis Bersabe siccis calens

Excludit hostem: cingimu laeva freto

Quod occidentem ducit ad Gades diem,

≤line=405≥ Dextra remotus prospicit tutos Arabs,

Et molle leni mulcet afflatu solum.

Iam pauciores Belus, & piscem Dagon

≤folio=B≥

≤page=17≥

Permistus aras numine infando occupant,

Lucisque rarus friget eversis focus.

≤line=410≥ Contra potentis asserit vires Dei

Et foedus arca: teque quo fornix poli

Impletur, vno, cuius immensum vndique

Spatia vniversi vincit, & tantum sui

Fines coërcent, stirpis electae inclytum

≤line=415≥ Hac hac ab vrbe regibus monstrat patrem.

Sarrana dominum sceptra Iudaeum tremunt

Et comis Emath, quique legatis procul

Secunda mißis bella venerari iubent.

Nec si novatas asperent gentes manus,

≤line=420≥ Oriensque vires totus vnitas trahat,

Trepidemus arma. Fundat extremo ferox

Aethiopas amne Nilus, & picti ruant

In bella Seres; Parthus intendat fugam

Pariterque nervos; Susa deducant viros,

≤line=425≥ Pharetrasque in vnum exhauriant omnes ducem,

Iungatur alius orbis, & quidquid vagus

Schytes minatur, quidquid Euxinum latus

In arma nutrit, Colchico ferrum impie

Acuens veneno, Tanais & Phasis manus \[\< veneno manus; MO\]

≤line=430≥ Ipsaque ab Arcto iungat extremus Geta,

Sintque vna mundi castra; nil hostes moror

Munitus illo quo steti semper Deo.

≤page=19≥

Ergo alia maior causa turbatum quatit;

Iustosque trepidum principem in motus agit.

≤line=435≥ Non sic minacis ira subsidet Dei;

Gravem citatae turbinem novi manus.

Eheu paratos rursus ad luctus vocor

Novisque causas fata lamentis struunt.

Nec frangit acrem vana formido virum,

≤line=440≥ Sed nos ab ipso discimus telo peti:

Obliquat iram, meque sic gravius ferit

Cum dira plagis dextra transversis ruit,

Quae tanta sartos damna convellunt lares,

Meisque dudum bella cum votis gerunt?

≤line=445≥ Hoc hoc nocere est, cum nocet natu malum. \[\< natus MO\]

Vix ecce rapti nuper infantis coit

In se cicatrix. maior invadit dolor

Iterum parentem, meque robusta movet

Aetate natus: natus afflictae domus

≤line=450≥ Spes certa, & annis maximum feßis decus:

Ille ille languet natus, & tristes timet

Acherontis vndas. Placuit hoc placuit polo?

Non potuit aliud fulmen infaustum patrem

Repetere toties, vnius nostrum caput

≤line=455≥ Ictus fuisset. Turba florentis domus

Vel dividenti sufficit poenas deo.

Nec temere clades ille confundit meas

≤folio=B2≥

≤page=20≥

Disposita veniunt, gravius vt veniant, mala.

Infans in omen cecidit, in verum cubat

≤line=460≥ Feriendus Amnon vulnus, & fractam domum

Moerore pariter, pariter exemplo movet.

Suae quid ultra spondeat genti senex?

Si nec tenellos innocens aetas tegit,

luvenesque nullus ordo nascendi juvat,

≤line=465≥ Cur dubitet omne stirpis incertae genus?

Poenam vndecumque patimur. Hinc falci puer \[\<falsi\]

Impar feroci mortis aspectu jacet,

Soloque monstri territus vultu occidit.

Illinc potente forficem intendunt manu,

≤line=470≥ Plenasque Parcae juvenis abrumpunt colos.

Primi vltimique strage quid medios velint

Sperare planum est. Sic suos facilis juvat?

## 7. Errata sic condonat, & scelerum pius

Poenas remittit? paria quid si posceret

≤line=475≥ Et nos iniquo cerneret vultu Deus,

Homicida ferrem gravius aut moechus malum?

Latere mallem, & patrios pastor greges

Solo timendus ducere in saltus pedo.

Non ambientes incidit sceptrum in manus.

≤line=480≥ Cur scelera nobis imputas regni pater?

An quod vocasti? sortis hoc summae malum,

Vitiumque reges moris humani tenet,

≤page=21≥

Peccare cupiunt posse cum tuto datur.

At tu quousque? criminum dudum piget,

≤line=485≥ Haeretque tardus aridis humor genis:

Miserere Genitor. Petitur in nato parens,

Tuumque regem morbus Amnonis premit.

Cur in novercam crimen, ad casti quoque \[\< iusti MO\]

Natos redundet, clade permista, thori?

≤line=490≥ Amata pellex liberis iustis nocet.

Tam saeva nunquam monuit iratus licet

Interpres ille numinis laesi Natha:¬

Et morte pueri credidi falso scelus

Satis piatum. poena sic iuxta suum

≤line=495≥ Nefas stetisset. Sparsimus cinerem comis,

Artusque foedo affliximus tristes solo,

Si forte vitam victus infanti daret,

Qui nunc necem minatur Amnoni Deus:

At ille (facinus!) rapuit & puerum simul

Telumque in istud alterum amentat caput.

≤line=500≥ Non sic tamen promissa constringes pater,

Trepidaeque in arctum vota itipavis spei,

Vt cedat animus. tota decrescat domus,

Oculosque nato claudat extremo parens

Divisus in tot funera, & foetae fluant

≤line=505≥ Anni iuventae, pascar occulto tamen

Coeli favore. Cuncta praecidat Deus

≤folio=B3≥

≤page=22≥

Non tollet vnquam credere. Infirma est fides \[\< tollelt MO\]

Ratione nixa. Releget exhaustos prius,

Annosque Lachesis reddet elapsos seni,

≤line=510≥ Cineresque sobole fata mutabunt meos,

lurata genti sceptra quam tollant piae,

Haeresque desit foederis tanti capax.

Sic prisca quondam generis aeterni patrem,

Cum iam sub ictu trepida spes staret metus

≤line=515≥ Mirata pietas, certius vidit patrem.

Nostram cadendo stare stat fatis domum.

Sed quid moramur? morbus Amnonis vocat

Intro parentem. pressus abdatur dolor

Tristesque fortis hauriat lachrimas metus:

≤line=520≥ Diductus aegros vultus occulte fovet. {\< Deductus MO\]

**CHORVS.**

Solymae turres, firmaque Sion

Edita rupe, cuius muris

Habitat sancti foederis arca,

Soloque ratum numine sacrum

≤line=525≥ Quam fatidici principis arma

Miscent victis regibus astris,

Ornatque sui nominis heros

Felix titulo: cingere sertis

≤page=23≥

Mitis olivae, celsumque caput

≤line=530≥ Aude laetis credere rebus.

Stant immoto jurata Deo

Regna piorum, sponsoque nepos

Atavis fruitur rege beatus,

Et non refugis amplius agris.

≤line=535≥ Salve populo promisse pater,

Facilisque tuas accipe laudes,

Imperi decus, & sanctae spes altera Gentis,

Cuius inexhaustum coelo vis enthea pectus

Implet, & ingentem reddit post saecula Mosen.

≤line=540≥ Aude armis invicte pijs: te limite nullo

Tempora, nec vasti capiant spatia vltima mundi.

Quod prima tuae gloria famae {\< gloriae MO\]

Calcavit iter? quam certa dedit

Non plebei ae elementa spei?

≤line=545≥ Tu spumantem deijcis prum,

Celsique premis colla leonis,

Nemorisque puer jam terror eras.

Tua non annis sed signatur

Meritis aetas. Vidimus unum

≤line=550≥ Quo libertas publica nuper

Haesit ephebum: regni iam tunc

Mercede gigas pendendus erat.

Dum palma prior gradus est palma

≤page=24≥

Saepe sequentis, notum est pretium

≤line=555≥ Bis centenis flebile nuptis,

Quo pacta Michol.

Seu te sonipes in bella vehat,

Seu te levibus gloria plantis;

Quicunque rotas fervidus ensem,

≤line=560≥ Mors atra volat, multoque natant

Sanguine campi.

Idem gratae munere pacis,

Iusti normam principis imples,

Tu voce Deum facilem nostris

≤line=565≥ Vitijs placas. tua testudo

Omnes meruit carmine laudes,

Dum canis aethereo nascendum e semine regem,

Subiectis placidum, devictis hostibus acrem:

Sive virum nulla celebrem contage malorum,

≤line=570≥ Arbore depingis, riguo quae cespite surgens

Intonso altrices obscurat stipite lymphas:

Seu tempestates famulas, ventosque paratos

Ad mandata Dei, bigaeque in nubibus instar,

Magnifico resonas plectro: sive horrida legum

≤line=575≥ Scita refers, durosque patres: aut voce suavi

Iuratamque fidem venturaque secula pandis.

Nec tua tantum pietas nervis

Sanctos dictat mollibus hymnos,

≤page=25≥

Praeferre parum est gaudia verbis:

≤line=580≥ Te fatalem vidit cistam

Saltante sequi, placidique Dei

Propius numen sensit Iüda.

Proh Niliacae sistra iuvencae,

Maculisque tuis vanior Apis,

≤line=585≥ Sperate vices! Exul veteres

Non sic populus proijcit iras?

Haeret memori pectore Cenchres,

Et non vltra debere potest,

Mixtus poenam cum bile pudor:

≤line=590≥ Tantos animus ventilat ignes!

Vix haec poscunt vix bella tuas

Rex magne manus. da magnanimis

Haec prima parens proelia natis.

Pollens multa regia prole

≤line=595≥ Vehat ingentem quacunque patrem, {\< quaecunque MO\]

Satrapas natos vtraque calens \[\< Satrapasque tuos MO\]

Face, diversus sentiat orbis,

Carpantque novas vndique lauros.

Tuque ante omnes nobilis Amnon

≤line=600≥ Sors prima domus, quo non alium

Maiore pater stringit amore,

Spem perpetui concipe regni,

Et te fatis trade futuris:

≤page=26≥

Hoc vota patris populique preces

≤line=605≥ Coelo pariter nitente volunt.

Nec te summis defore rebus,

Indolis altae gloria spondet.

Tantum foedas excute flammas.

Sensimus ignes miserande tuos;

≤line=610≥ Perdes totam cum gente domum,

Ni cedat amor. Superet curam

Melior regni cura propinqui.

## 9. ACT. TERT. SCENA. PRIMA.

**CHORVS. SENEX. \[del. NVNTIVS MO\]**

CHO. Effare, quonam regij morbum loco

Nati relinquis? SE. Vrit occulta face

≤line=615≥ Tabes medullas: iamque depasto cutis

Aret liquore. ceßit in rugas decor

Lapsumque nudis oßibus corpus crepat.

**CH. Vnusne miserum ducit in praeceps tenor,**

Variasve dubius morbus alternat vices?

≤line=620≥ SEN. Stat fine nullo: trepidat instantem dies

Diem peracta. CH. Quas habet morbus notas?

SEN. Indicia variant: saepe suspensas manus {\< NVN. MO\]

Venae latentis pulsus exilis fugit

Aut si qua motus causa confusos ciet

≤page=27≥

≤line=625≥ Glomerantur ictus, inque compositos agit

Aeger tumultus sanguis. Interdum furit,

Acresque calidum pectus evolvit faces:

Rursus remittit corporis laesi calor,

Rigensque frontem pallor exanguem occupat:

≤line=630≥ Vtrunque nunc concurrit, ac miscet suum

Frigus calorque viribus iunctis malum;

Vni nec vna pestis intentat necem.

Stupent periti sanguinis fusi luem.

Illum tenacis densitas tabi movet,

≤line=635≥ Crassusque lentas actus in bullas cruor.

Liventis illum caerulus fellis color,

Maculisque virus semper obscoenis nocens.

Hunc aestuante; intimis fibris faces,

Nullusque venis haustus e siccis latex.

≤line=640≥ Quis studia narret artis, & contrarios

In se magistros? quisque quod damnet videt,

Nemo sequenda. quaeritur morbi genus,

Nec invenitur. hactenus tantum sciunt,

Quid non sit ista pestis. CH. O nimium latens

≤line=645≥ Natura, miseros quanta caligo premit!

Scrutantur omnes corporis laesi notas

In alia coeci. Sensus vt constat viro?

SEN. Si metienda est inde languentis salus \[\< NVN. MO\]

Magis aestuamus. namque ab incertißimis

≤page=28≥

≤line=650≥ Quid habere signis ipsa spes certi queat?

Nunc grande captat voce sublimi sophos

Magnique tantum scita declamat Dei,

Nunc in cachinnos splene diffuso ruit,

Et spargit hilares levior affectus iocos.

≤line=655≥ Plerunque secum pugnat, & vario natat

Divisus animus: vult, negat, prohibet, iubet,

Flet, ridet, ardet, oscitat, languet, valet.

CHO. Quid? ille natis semper indulgens pater

Quem nuper aegri stravit infantis dolor

≤line=660≥ Hac ferre mente vulnus erecta potest?

SEN. Vt vidit agri triste simulacrum parens

Nati, repente similis attonito stetit,

Vixque ista fracto uerba singultit sono:

Tune ille regni nate successor mei?

≤line=665≥ Hac prole in aevum certa nitetur domus?

Ten’ frater vnum, cara te speret soror?

Cur ora flectis? flexerat vultum, patris

Ceu verba damnans. Tolle deiectum caput:

Si quid medentum cura uel pietas potest

≤line=670≥ Sagax ab arte cuncta depromet fides.

Quoscunque felix exprimit succos Arabs

Poeonium in vsum, quidquid Armenius metit

Gleba salubri, quique spirantes colit

Panchaeus herbas, doctus inqutret labor,

≤page=29≥

≤line=675≥ Arcemur horto quem frutex vitae beat,

Felix, perennis: nosque contemptae reos

Legis tremenda morte multavit Deus,

Inobsequentis in scelus natos viri.

Hinc arcta miseros vita mortales premit,

≤line=680≥ Clauduntque fata germen ad sacrum viam.

Tamen propinqui lene spiramen loci

Impertit aliquid. & suas Ganges aquas

Immiscet herbis, miscet Euphrates suas,

Quaeque e salubri seminà abradunt solo

≤line=685≥ Ripis reponunt illa cur Amnon times? \[\< (illa) MO\]

Et quae beato Nilus effundit sinu

Quartusque Tygris, vulneri opponam tuo.

Nec verba deerunt verba placabunt Deum,

Precibusque nostris pristina advertet salus.

≤line=690≥ At tu ruentis debiles stomachi iuva

Vires edendo: lenta placetur fames.

Amnon, geramus, subdidit, morem patri:

Sed cuncta delicata fastidit fames.

Iam morbus omnes longus expendit cibos,

≤line=695≥ Sed odit omnes. Sola si quales soror

Thamara solebat condiat nobis dapes,

Illae placebunt. Ilicet iußit pater

Natam vocari. Iamque ne longum morer

Huc me ministro pulchra ducetur soror.

≤page=30≥

## 12. SCENA SECVNDA.

≤line=4≥

DAVID. THAMARA. SENEX.

≤line=700≥ DA DVbiae salutis vltimam expectant opem

Extrema nati. Non quidem summis opem

Qualem solemus vtilem rebus dare;

Sed quam negare nescit affectus patris

Prognata Maacha poscitur fratri soror,

≤line=705≥ Si forte segnem dapibus expugnet famem.

Atque ipsa propero pergit huc virgo gradu.

Sic sic agendum, nata. suspirat cubans

Germanus aeger artis auxilium tuae,

Sororiosque frater implorat cibos.

≤line=710≥ Pietatis vnum restat hoc munus tibi.

THA. Tango parentis fronte deiecta genu:

Negare quicquam sit meum Amnoni scelus.

Tam iussa regis chara, quam fratris salus.

Quanquam palati saepe torpentis stupor

≤line=715≥ Illudat aegris. errat vt sensus fere

Censura linguae. DAV. Causa nonnunquam levis

Periclitanti pondus haut vanum tulit.

Namque & subinde ratio quae prodest, latet.

Forsan sororis ille, quam mensis, magis

≤line=720≥ Pascetur ore: forte cognatae manus

Genio salubres condient laeto cibos:

≤page=31≥

Sanguis medullas sanguinis iuncti movet.

THA. Iussisse satis est genitor. DA. Eventum pia

Praestate fata. Rursus hoc vnum Deus,

≤line=725≥ Suo quid haeres pellitur primus loco?

SE. Dimitte comites virgo, ne strepitu quies

Geminet cubantis laesa germani malum.

## 13. SCENA TERTIA.

SENEX.

Postquam parentis ducta mandatu Thamar

Thalamum subivit fratris, & circa thori

≤line=730≥ Secreta, roseas virgo detexit genas,

Vix in salutem verba, suffecit stupor.

Vtrinque certans: seque lamentis tener.

Et hinc & inde prodidit veris dolor.

Vt prima pietas mutuo amplexu stetit

≤line=735≥ Satiata, & omnes fortior rupit moras

Affectus, ecce qualis hybernas nives

Hermon solutis sole distillat jugis,

Sic virgo fluxit: imber irrorat sinum,

Guttasque vultu moeror aßiduas agit.

≤line=740≥ Frater tametsi morbus, & pietas simul

Oculos lacessant, abdidit lachrimas tamen.

Illam decebat flere, nec formae fuit

≤page=32≥

Iactura luctus. Vere sic primo rosas

Commendat humor, rore qui puro natat

≤line=745≥ Tremulum per ostrum. Moverat cunctos dolor

In se puellae. Miscet extemplo dapes,

Fingitque maßam farre purgato levem:

Illuc iacentem quidquid irritat famem

Perita confert. Succus Hyblaeo fluit

≤line=750≥ Favo petitus: cinnami felix sapor

Plenoque manant nectaris rivi cado.

Emendat auras nidor immissus foco,

Gratusque sanos pascit astantes odor.

Aeger salubres ipse spiratus probat,

≤line=755≥ Cubitoque titubans fulciens laevo capunt

Omne advocavit robur, & doctam manum

In osculum petivit: O se: o soror

Prisci quid Amnon habeat Amnonis vides!

Quod spirat vnum vivit, & vitae fidem

≤line=760≥ Non retinet vltra. sola quod superest potes

Vel arte trahere, fronte vel medica malum.

Immane quantum praestat aspectus boni,

Quantum sororis! redditur membris vigor

Tepidisque fibris acrior \[\<aciror\] pulsus micat:

≤line=765≥ Iam chara possum. Verba praesentes stupent,

Famulosque domini causa mutati movet.

Dum turba mussat, ore confuso rubor

≤page=33≥

Ardet repente, perque torpentes genas,

Latente serpit ignis occultus via,

≤line=770≥ Omnemque subita flamma pallorem fugat.

Agiles retusas integrant oculi faces,

Acuuntque radios: nec tamen passim vagos

Orbes per omnem spargit incertus domum;

Thamar sed vna ducit obtutus Thamar.

≤line=775≥ Hac fronte vultus errat, hac sola tenet

Aciem morantem, lingua mox tremulas quatit

Incerta fauces, vultque nec vult proloqui.

Hinc sudor artus frigidos gelidus lavat,

Quassumque glacie corpus alterna riget.

≤line=780≥ Miramur omnes: quoque miremur magis,

Illa illa, cuius ante conspectu calor

Iuveni redibat, illa germano nocet

Conspectu eodem. labitur rursus thoro,

Primusque membis languor attritis redit.

≤line=785≥ Sic sole vivunt, sole demittunt comas

Vrente flores. Promit interea dapes,

Quas nec recusat ille, nec sumit tamen.

Sed e sororis languidus pendens manu,

Epulas reducto iußit inferri thoro.

≤line=790≥ Mutata si quid forte conducat domus.

Sin, ut suavis mulceat fractum quies,

Morbisque gratus semper in magnis sopor.

≤page=34≥

Neu turba noceat, pellimur servi foras.

Nunc sola thalamum virgo germani tenet,

≤line=795≥ Ministra somno fida fraterno soror.

**CHORVS.**

SOmne, quo nullum miseri benigno

Dulcius coelo capiunt amantes

Munus, insani iuvenis furorem

Siste. flammata ruit ille mente

≤line=800≥ In nec auditum scelus Israeli;

Aut notae fallunt, potiusque fallant;

Sitque non ficta cupidus quietis,

Qui thoro solam vacuo puellam

Nunc habet frater, potiturque voti

≤line=805≥ Insolens puncto. Sopor & nocentes

Liberat noxa, scelerique somnus

Amovet vero scelus. Ausit Amnon

Impius dono placidae quietis,

In nefas vti? quid vbique cautum est?

≤line=810≥ Ducit in culpam via tuta culpae,

Dum suos abdit laqueos Cupido.

Tu tamen duri requies laboris,

Portio nostrae peramoena vitae,

Quae ducum vili diadema panno

≤page=35≥

≤line=815≥ Splendidum exaequas: cui debet aeris

Ne reus tristes timeat kalendas:

Incubans vnà misero & beato

Nocte, laxator pie somne curae,

Qui gravi succo miseros & alta

≤line=820≥ Irrigas Lethe, tua virga nectar

Spargat, & leni medicata rore,

Temperet casu meliore fraudem.

Vera mentitam superet quietem.

Sitque non falsus sopor. O medullis

≤line=825≥ Dulce lenimen, reliquam pudoris

Saeculi mores! tibi somne curam

Credimus, & spem.

## 15. ACT. QVART. SCEN. PRIM.

THAMARA. ABSALOMVS.

TH. AVerte vultum Phoebe, quadrigas retro

Illuc retorque nox vbi lucem triplex

≤line=830≥ Nilo latente tenuit. aut quo, cum dies

Proceßit olim prima, proceßit loco:

Post omne flammas abde splendentes chaos,

Tuosque vultus vultibus nostris nega.

Aut si novare fata naturam abnuant,

≤line=835≥ Nec causa luctus iusta sat nostri movet,

≤folio=C2≥

≤page=36≥

Qua qua perire detur, & poena novum

Nova piare crimen. Abreptam ferat

Me me per astra turbo. quo ponunt specu,

Aut vnde vires integras Euri trahunt,

≤line=840≥ In hunc recondar, moxque quaeratur simul

Virgo & procella. Nulla tam tristis premet

Fortuna, cui non vota se nostra offerant,

Tantum latere liceat. Immanis Thabor,

Et qui nivosis astra delibat iugis

≤line=845≥ Silvester Hebron, tuque quem quondam suis

Sinai tribunal statuit edictis Deus,

Conferte moles. saxa me solam obruant

Densata solam. Publicum nunquam iacet

Probrum sat alte. Sed nec obtendo integros

≤line=850≥ Mores, nec insons deprecor virgo malum.

Sim casta, sim pudica, sim legi innocens,

Sim rapta, sim inculpata, sim quidvis magis

Quam punienda: vigeat illaesus pudor

Stuprator omne solus incurrat nefas;

≤line=855≥ Tamen execrandum saeculi crimen vagor.

Patiendo culpam merui, & infelix scelus

Potuisse ferre, sceleris expleuit vicem.

Materia pereat: illa (cur vltra ambigam?)

Sese placendo obstrinxit, & diris caput

≤line=860≥ In quod nefandi fratris exar sit furor

≤page=37≥

Devovit: heu! Heu! crimen hoc nullum putem,

Movisse flammas? crimen hoc nullum putem,

Traxisse forma forsan invitum virum?

Cur adeo lenta poscis in poenam Deum,

≤line=865≥ Proprijsque virgo facilis indulges malis?

Invadat istos carnifex oculos manus.

Hinc prima turpes flamma concepit faces.

Vngues eburnae frontis exscindant decus.

Hic haesit omnis improbi fratris calor

≤line=870≥ Cur nulla turpat poena pellaces genas?

Cur priscus oris perstat illaesi status? \[\< illae sistatus MO\]

Immune necdum pectus in planctus patet,

Et se papillis abstinet ferus dolor?

Quam te decebat virgo, dum virgo fores,

≤line=875≥ Sublime pectus, vosque quas primus tumor

Non lacte, sed spe lactis inflabat tamen

Leviter papillae! traxit extinctus pudor

Decora illa secum: totque naturae occupant

Lamenta dotes. Transeat certe comas,

≤line=880≥ Nec vellat illud verticis nostri decus,

Doloris ardor, quo meos vultus tegat

Supersit aliquid, meque praeripiat mihi

Pars ista nostri. Quod tamen solers acus

Flectens in artem struxit, & doctae manus

≤line=885≥ Inmille iußit ire cincinnos labor

≤folio=C3≥

≤page=38≥

Turbetur omne: crinibus paßis suum \[\< peßis MO\]

Testetur ira crimen: haec nobis coma

Officia praestet. nubat obductum caput

Sparsique turpes pulveris sordes ferat.

≤line=890≥ Vnguenta sic pensemus, has poenas odor

A se reposcat. Restat etiamnum improba

Tuos quod vngues deceat, heu segnis pudor!

Hoc ergo laesam syrma virgatum decet?

Nec ista totidem palla segmentis fluit,

≤line=895≥ Quot in colores vernat? vltrices manus

Sic sic pudicam vellite in partes togam:

Sic sic puellam exuite. Quid porro querar,

Novisque noster suggeret lachrymis stupor?

Iam mitto crimen: maius est aliud malum

≤line=900≥ Quam crimen ipsum. crescit eiectae dolor,

Contemptus auget vulnus, & pelli foras

Est scelere peius. Quam petam frater domum?

Latebras pudori redde. Cur anges probrum?

Vtriusque iuncta est causa, qua nostrum feram

≤line=905≥ Tuum sequetur facinus. O turpi nefas

Gravius amore. Iam nihil stuprum queror!

Vel iste latebras reddat infames amor.

Spernit gementem durus, & turpem domum

Negat sorori. Testor vltorem Deum,

≤line=910≥ Testor parentem, vosque, quas nostras decet

≤page=39≥

Movere lachrymas, Isaci testor nurus,

Invita tardos protuli tectis pedes.

ABS. Aut hebetat oculos error aut vrbem soror

Incendit omnem, voce luctifica intonans.

≤line=915≥ TH. Fugite scelestos, fugite conspectus sacros,

Solo nocemus vultu, & impuro aethera

Inficimus ore. Pendet in poenas Deus,

Et vniversos vnius noxa trahet.

ABS. Quas illa noxas quodve bacchatur scelus?

≤line=920≥ TH. Quo se receptu laesus abstrudet pudor?

Incesta castos virginum coetus petam,

Ingressa fratris ipsa quos liqui thorum? \[\<fatris\]

Patrem revisam? perdidit natam parens,

Vitae pudorem fratris impendens meum.

≤line=925≥ AB. Adibo. siste trepida, quo flectis gradum?

Huc ora verte, fare. quid fratrem fugis?

TH. Quis iste miseram rursus ad stuprum vocat?

AB. Quis casus aures ad meam vocem obserat?

TH. Omnem propinqui sanguinis vocem horreo.

≤line=930≥ AB. Fratrem timere virgo suspectum potes?

TH. Maioris ausit frater exemplo minor.

AB. Perplexa mentem verba turbatam arguunt.

Compone sensus, confer huc gressum soror.

TH. Tutum remotis arbitris praesta locum.

≤line=935≥ AB. Vel ede, quis te morbus infestet palam.

≤folio=C4≥

≤page=40≥

THA. Non iste morbi noster est crimen furor.

AB. Forsan recepto pectus vrgetur Deo.

TH. Purum ille puri pectoris templum incolit.

AB. Vacuum quid ergo poscis arbitrij locum?

≤line=940≥ TH. Hoc tu sororem frater, hoc frater rogas?

AB. Vagatur animus. maior hic error latet.

TH. Et hic pudori ponit insidias meo.

AB. Tandem fatere, quidquid infaustam premat,

Tutamque chari sequere germani fidem.

≤line=945≥ TH. Blanditur audax. verba praetentant stuprum,

AB. Prodes coacta, ni volens prodas, malo.

TH. A fratre cogi nil novi duco soror

AB. Vis haec salutem spondet. TH. Evertit prior.

An. Reddet decus. TH. Germanus hoc alter tenet.

≤line=950≥ AB. Attolle vultum. TR. Moesta non patitur diem.

AB. Regale quisnam conscidit pallae accus?

TH. Rapti pudoris vindicant damnum manus.

AB. Sparsas eaedem nempe turbarunt comas.

TH. Sic est. In omne dirus ultores dolor

≤line=955≥ Armavit vngues corpus. AB. Infandum scelus!

TH. Infame facinus autor infamis gravat.

AMN. Effare nomen, cuius abscondis nefas.

T. Amna sorori. A. Quid? quid? T. Amnon. A. Sile.

TH. Florem pudoris frater extorsit suae.

≤line=960≥ AM. Et si recentis vulnus obsistas mali,

≤page=41≥

Expande seriem. mentis abiectae, soror

Tegere dolorem sceleris alieni puto.

Qui patitur edat, qui patrat velet nefas.

TER. Necdum rigentis animus excußit metus.

≤line=965≥ Haerent pudore verba. AB. Qua patitur dolor,

Rostraque refert scire, luctus, explica.

TH. Ne desit aliquid vltimi exempli malo;

A patre coepit. lectus est fraudi pater.

Ad impudicos ille deductam thoros,

≤line=970≥ Aegro parare iußit Amnoni cibos.

Hic ille furto commodo intentus loco,

Ecce impudentem mutat aegroto procum,

Veneremque blandus ambit. at nobis comae

Horrore surgunt, sanguinem densat metus.

≤line=975≥ Fugae negabant copiam clausae fores.

Clamare volui; presserat vocem timor;

Proptus periclum donec extorsit preces,

Vbi ille verbis robur adiunxit minax.

Quo tendis, inquam. nesciat tantum nefas

≤line=980≥ Dirumque facinus, sanctum Iacobi genue.

Amnon sororem? poena te juris latet?

Vecors pudendi pelle flagitij probrum.

Nec ipsa tanti criminis labem feram,

Et te per omnes differet populos scelus.

≤line=985≥ Par innocentem tanget, & sontem nota.

≤page=42≥

Nunc te per illum, iure quem tangis pari,

Natis pius qui cuncta largitur, patrem,

Per spem futuram frater, insanae, precor.

Dum rex rogatur, impetus mentis rege.

≤line=990≥ Det me petenti, simque non crimen tuum,

Sed munus, Amnon. sola quod posco mora est.

Cassas amori tendis indomito preces,

Subiecit Amnon. nexibus certis agam,

Violensque fructum Veneris ereptae feram.

≤line=995≥ Dixit, nec vltra blandus, aut quales amans,

Sed vi coactos torvus amplexus petit.

Contra furebam fateor, & quamquam impari

Tamen pudica traximus lucta moram.

Sed vicit amens. vulneris tantum levis

≤line=1000≥ Pretio, pudoris obtinet nostri decus.

Nil potuit vltra virginis victae furor

AB. Agnosco miserum perditae fatum domus,

Scelusque fratris. Pone lamentis tamen,

Et si pijs iustisque, quem poteris modum,

≤line=1005≥ Animusque castus corporis labem ferat.

Neu vitiet error vnius totum genus.

Tacita interim peccata germani occule.

Animosa casus excutit virtus graves.

Quin fisa nobis, aedibus nostris late,

≤line=1010≥ Solitumque redde corpori ornatum soror.

≤page=43≥

Potioris olim senties fratris fidem.

TH. Ibo dolores intima condam domo,

Vultusque luci moesta furabor meos.

Suo sed iste maneat ornatus loco.

≤line=1015≥ Hoc more nuptam, cultus hic frater decet.

**CHORVS.**

VOtis si liceat praecipitem Deum

Accusem populi, quem precibus suis

Obiecit toties, cui toties dedit

Insanis facilem seditionibus,

≤line=1020≥ Flecti in perniciem se quoque publicam.

Exarsit stimulis prima rebellibus,

Respexitque focos ad Pharios fames,

Non impune quidem: sed poteras Deus

Aures indomito claudere luxui,

≤line=1025≥ Nec tantis volucres mittere stragibus.

Infamem titulum servat adhuc locus.

Quid mirum, patriae si fidei potens,

luratique soli, nesciat improbum

Antiquis vitium moribus exui?

≤line=1030≥ Vix laedi pietas vlterius patrum

Peccatis poterat. impietas nequit

Nostris vlterius: nec libet improbum

Privato populum pendere crimine.

≤page=44≥

Communes adeo nos furiae premunt,

≤line=1035≥ Et spreti sequitur flagitium Dei.

Regem futilibus concio vocibus \[\< futilibus\]

Imprudens voluit, bellaque gentium

Mortali auspicio sumere moribus.

Illas ferre Noti debuerant preces;

≤line=1040≥ Nec tantum monitis sancte resistere

Sed facto decuit. Cur pater abdicas,

Et sceptrum dominos cedis in impares?

Poena hoc non honor est. Deserimur Deus,

Aut vt vera loquar, deserimus Deum.

≤line=1045≥ At non ille sui segniter asserit

Contemptum imperij, nec sat habet minis

Vulgus vatidicis flectere contumax;

Experti loquimur. Militiae probra

Sub primo quoties principe vidimus,

≤line=1050≥ Effusi in celerem degeneres fugam?

Quid quod jugis aquae more ruit nefae

Aulae, per populos: seque licentiae

Exlex insolitae purpura mancipans,

Contagem innocuis civibus affricat?

≤line=1055≥ Sic omnes vitium funditur in tribus,

Maiorumque placet culpa minoribus.

Nec tantum nocuit moribus integris

Perverse in dominum munificus Saul:

≤page=45≥

Sed quem sarta fides quem probitas Deo,

≤line=1060≥ Et sanctus rigidae iustitiae tenor

Tutae conciliat dote modestiae,

Immunem procerum flagitijs domum

Haut praestare potest, primaque liberi

Seu regis faciunt crimina, seu ferunt.

≤line=1065≥ Cernite quid sit sprevisse Deum!

Sic imperij fraena relinquit,

Hominique suas tradit habenas!

Sic libertas offensa sacri

luris, leges vindicat aquas

≤line=1070≥ Legum interitu! quaerite tanto

Metuenda reo rostra. superbas

Ridet poenas designati

Dudum fastus principis audax.

Hac lege jugum subiere patres.

≤line=1075≥ Aequum est dominos regesque pati,

Quales misso pepigere Deo,

Duri monitis. Sero sero,

Nec jam primum, gens stulta sapit,

Et succeßum voti lachrimis,

≤line=1080≥ Vt saepe, luit. Stant attonitae

Nondum posito terrore nurus,

Omnisque Sion planctibus horret.

Non si monstris foecunda novis

≤page=46≥

Mutet rerum natura vices;

≤line=1085≥ Seu turbato conversa polo

Sidera currant, sive humanos

Vtero fundat bucula partus,

Aui serpentis pondera foedi,

Sic concussam terreat vrbem.

≤line=1090≥ Graviora ferunt omina mores,

Nec regales tam dira lares

Haec haec tantum portenta petunt.

Illinc gentem manat in omnem

Summo tanquam de fonte malum.

≤line=1095≥ Regum facinus norma minorum est,

Sequiturque aulae crimina vulgus.

Sed pelle metus, & defungi

Vno miseris da summe malo.

Sive hoc poena est, seu delictum,

≤line=1100≥ Iam patratum passumque sat est:

Scelerisque suo sufficit aevo

Hoc exemplum.

At tu nostros accipe planctus

Regina Thamar, planctus geminent

≤line=1105≥ Quos inflexo vertice silvae,

Habitansque cavis rupibus Echo.

Vtcunque ferunt caetera regni

Vulnera cives, haec tanta nequit

≤page=47≥

Fleri salvo plaga pudore.

≤line=1110≥ Tuque, o geminos qui trahis vno

Flumine fontes, scindens totum

Medius regnum, merge obsceno

Tam dira lacu, dignumque atavis

Redde nepotem. Non insuetus

≤line=1115≥ Istud veniet crimen in vndas.

## 17. ACT. V. SCEN. I.

DAVID. ABSALOMVS.

DA. ANceps doloris aestus, & dubium malum,

Parique miserum pectus affectu tremens,

Et vos in vtram nesciae causam genae

Lachrimis scatentes, publico etiamnum patrem

≤line=1120≥ Arcere decuit, donec in partes stupor

Discretus iret: seque perplexus dolor

Plane expedisset, vtrius tandem malo

Fletum imputaret. Luctus alterno feret

Casu parentem: criminis nondum vacat

≤line=1125≥ lus separare. Natus admisit nefas;

At nata passa est. Quid miser statuis pater?

Ignosce sceleri; sed vetat maius scelus,

Inulta virgo. Poena compescat malum;

Miseret furentis. Ecce quo claudar loco.

≤page=48≥

≤line=1130≥ Ni sim miser vix esse iam possum pius:

Vt sim pius non desinam fieri miser

Virumque patiar, esse dum neutrum volo.

Quid, quod resistat sancta maiestas patri,

Regemque laesi iuris imploret vigor?

≤line=1135≥ Mortem sororis lege stuprator ferat

Deo iubente. Iuris hoc custos negem?

Alijsque censor rigidus, ignoscam meis?

Proh disciplinae vulnus, & magno nefas

Populo piandum! Pugnat in regem pater, \[\< piandum? MO\]

≤line=1140≥ Rex in parentem. Poscitur frater neci,

Sed pro sorore. Flagitat poenam Thamar,

Sed debet Amnon. Ecquis impendit pater

Fratrem sorori? Restat hoc solum mihi,

Vt parricida dicar, & vindex simul.

≤line=1145≥ Nam leno dudum, pro pudor! stupro fui.

AB. Praeceps parentem fama concußit malo,

Tanquam exprobraret. Primus infaustae domus \[\< iufaustae\]

Quem fugere semper debuit, scivit nefas.

DR. Auspicia sceptri! Regna transscribat Deus

≤line=1150≥ In hunc paterna. digna privatus quoque

Iam rege peccat, seque generosus per haec

Elementa tanto praestitit sceptro parem.

Robusta regni scelera credebam mei,

Minisque durus fecerat vates fidem.

≤page=49≥

≤line=1155≥ Tu nate superas probra praeludens patris;

Quid si imperares? AB. Vlcerat luctus virum.

Quid cernet ira? fine quo stabit dolor?

DA. Accipio nostri generis haud vanam indolem,

Moechum parentem natus incestus decet.

≤line=1160≥ Proles Iudae nuptijs claris fave.

Firmantur ecce fata regalis domus.

Avo nepotes stirpe sincera soror

Ex fratre spondet. certior sceptris nequit

Haeres parari. Solve promißi Deum.

≤line=1165≥ AB. Primus furentis impetus desaeviat,

Mox lance iusta propius excutiet scelus.

DE. O Ephrataeas inter illustris Thamar \[\<Eprhataeas\]

Nuper puellas, cuius in vultu pudor

Omnes modestae finxerat mentis notas,

≤line=1170≥ Quo ceßit illud floris extincti decus?

Regina casti marcet, heu marcet, chori,

Vt rure ponunt lilia extremo comas,

Radice laesa, sive cum languent rosae,

Quas vnguis olim pollicis duri metit.

≤line=1175≥ Necdum omne tristi Bethlehem planctu sonat?

Tribusque lachrimis nostra bis senis praeit?

AB. Ab sempiternis digna lamentis soror,

Pietate supera patris, Amnonis nefas.

Levius dolet, cum quos ui pariter dolent.

≤folio=D≥

≤page=50≥

≤line=1180≥ DE. At tu nefandi impure patrator stupri,

Quas in latebras impium merges caput?

Rimatur acer omne secretum Deus.

Non si novena involvat abreptum Styge,

Totoque condat Orcus infamem sinu,

≤line=1185≥ Frustreris iram. Cuncta scrutanti patent.

Nihil remotum est. penetrat ardentis furor

Per densa rerum, spissa, inaccessa, avia.

Locum ante cepit vltor (heu frustra fugax!)

Quocunque curret crimen, occurret Deus,

≤line=1190≥ AB. Pro segnis ira! quisquis ad poenam gradu

Cunctante pergit, inque vindictam Deum

Votis ab ipso lentus abducit polo,

Quantum remittit vltor ignavus reo!

DR. Sed quid querelis tempus insanis tero?

≤line=1195≥ Quin ense viduo dextram, & imbellis pater

Relinquo sceptra: legibus quisquis potest

Exuere natos, poßit & regno exui.

Alienat omnes crimen & poenae scelus

Devincit aequae; tura confundit nefas;

≤line=1200≥ Omnisque regi natus est civis pio.

I lictor, aude vinculis diras manus

Cohibere iustis: claudat abreptum specus

Solo retrusus. dabitur impuro improbe

Nox par amori. Fuerit in nato, pater

≤page=51≥

≤line=1205≥ Ne sit beatus; vt sit iniustus pater

Non esse, faxo: peßibus iunctis eant

Poena atque crimen; sintque qui dubitent, vtro

Me fama saeclis clarius seris ferat.

Tam foeda sancta monstra pellamus domo.

≤line=1210≥ AB. Absolve stirpem genitor. haec sola est via,

Qua non nocentem liberes noxa tribum.

Sed quid? quid iste mentis incertae status,

Variusque trepidis vultus ostentat notis?

Luctatur animus secum, & haerentis movet

≤line=1215≥ Non vna ratio pectus. intendit minas,

Rursum remittit. ira pietatem excutit,

Iramque pietas: pendet alternus polo

Soloque vultus. solvit in vocem dolor,

Constringit idem verba. Num dubitas pater?

≤line=1220≥ Absolvere est, damnare tam tarde nefas.

Erumpit ecce flumen, & multo natat

Humore barba. Segnius dudum dolet,

Pulsoque primus impetu languet furor

Captemus omnes aure sublata sonos.

≤line=1225≥ DE. Quid candidatum turis aeterni pater {\< candididatum
MO\]

Norma severae legìs exacta premis?

Vt iustus aliquod poscat exemplum rigor

Cur properet ira? saepe supplicium est mora.

Nam tortor animus interim autorem necat.

≤folio=D2≥

≤page=52≥

≤line=1230≥ Poenamque acerbat semper occurrens Deus.

Illum scelestae mentis infestant cruces

Iam nunc, nec vno vapulat dirus malo.

Morbo metuque fractus, aspectum patris

Prae morte trepidat. AB. Ecce, solvuntur minae,

≤line=1235≥ Pariterque leges: seque, dum transit nefas,

Totamque genitor implicat poenae tribum.

Bis capte morbo! gratiae affectat locum

Languore eodem, quo dedit sceleri locum.

DR. Cur adeo tantus facta recolenti sua

≤line=1240≥ Insurgat ardor? Iure num summo Deus

In tam minacem lege decidit patrem?

Flos ille nostrae est stirpis, ac primum decus,

Et iuris haeres. Cuncta pervertam ferox,

Immitis, atrox? liceat exemplo Dei

≤line=1245≥ Praecidere aliquid, & quod extremum est, dare

Nato dolenti. Durus hoc genitor negem?

Quidsi hoc negasset crimini nostro Deus?

AB. Cur sceptra differs? cur sacrum necdum caput

Amnonis, ambit candidi vincli decus?

≤line=1250≥ Qui scelere vicit, iure cur cedat patri?

DA. Iamque in dolorem erumpat vt verum pudor

Quis sceleris autor? vnde tam foedum nefas?

Suone natus impetu, an fato ruit?

Sic sic fidelis explicat vates minas,

≤page=53≥

≤line=1255≥ Et rite ab ipsis, laribus orditur Deus. \[\< ipsi MO\]

Spurcus pudendas vindicat flammas amor.

Aequata poena est crimini, impuro patri

Dignum reposuit vltor e coelo malum.

Manes Hethaei regiam infestant domum.

≤line=1260≥ Nec hic furoris (novimus vatis fidem

Dabit ira finem. primus in poenam gradus

Hinc elevatur. Caedibus necdum domus,

Necdum cruore nostra fraterno natat?

Necdum paternos natus invadit thoros?

≤line=1265≥ Mater petenda est. mater incesto vacat.

Quis tam superbi surgit in palmam stupri?

Quem dira tanto fata dignantur malo?

Men’ punientem puniam ut natum pater?

Quid si repugnet numen, & foveat scelus, \[\< repugnat MO\]

≤line=1270≥ Aliud eadem vulnus adduplicans manu?

AB. Quam cito ferocem vanus infregit dolor.

Facilemque mollis ceßit in luctum pater!

Emersit Amnon. pronus in veniam iacet

Miserantis animus: seque, quod victus solet

≤line=1275≥ Affectus, vltro sceleris in partem inserit.

Aliudne tanti restat augmentum mali?

Sibi ipse crimen imputat nati parens.

Quem nos. sed ore spectat erecto Deum,

Duplicesque genitor tendit ad coelum manus.

≤folio=D3≥

≤page=54≥

≤line=1280≥ Domus modestum nempe gratatur nefas. \[\< Domini MO\]

DR. Te te supreme rector, ad cuius pedes,

Et si pudendus, se meus sternit dolor,

Deposco supplex. Sive te servi juves

Pastoris ille primus abiecti status?

≤line=1285≥ Donante seu te regis illustris nitor

Sceptrique placeat sancta maiestas mei? \[\< Scptrique\]

In quae reservas mentis afflictae senem?

Si poena nostri sceleris, est nati nefas,

Tuoque juvenis crimen arbitrio fluit

≤line=1290≥ Nullus parenti restat irato locus:

Suis sed ipse traditus diris tacet,

Miser atque inultus. hoc ad exemplum mihi

Si reliqua current, teque sic carptim juvat

Secare longos regis invisi metus,

≤line=1295≥ Pietatis eheu munus evertes tuae,

Tuumque poenas hostis ad numen meas

Referet superbus: teque qui reges legis

Sic puniendos, legere clamabit Deus

Nescire reges. haeret infamis quidem

≤line=1300≥ In me reatus, meque responsis Nathan

Obnoxium (fatemur) horrificis tenet.

Gaudere nostro non tamen debet malo

Infestus Amnon, sive qui gentem tuam

Audax profano despicit fastu Moab.

≤page=55≥

≤line=1305≥ Nec tu lehova, fata si praestes, potes

Expandere vltra bilis inflatae impetum:

Neque enim, benigne, tollat vt natum pater

Te velle credo. legis interpres tuae,

Mortem remittis, regna cum spondes Deus.

≤line=1310≥ Sit morbus illi poena, sit mordax metus,

Suumque patrius ponat hic finem dolor;

Donec pudendas excutit pectus faces,

Membrisque robur reddit afflictis salus.

Quodcunque nato largiar, fatis dabo.

ABSALOMVS.

≤line=1315≥ NIsi interesset cara vindictae soror

Premi dolorem, poterat ardentis ferox

Se prodere animus, meque commoti patris

Ingerere lachrimis. Ira sed melius latet.

Occulta stimulos odia maiores habent.

≤line=1320≥ Nec me parentis languor effoeti movet. \[\< affecti O\]

Nos animat aetas, noster implebit furor

Quodcunque patri deerit. Vt fratris nefas

Inefficacis expient planctus senis!

Heu prisca virtus, tuque quam foedo situ

≤line=1325≥ Pietas, ruentis imperi sordes premunt,

Nullus veternum mentis excutiet vigor?

Cur tela molli dura tractamus manu, \[\< Cum MO\]

≤page=56≥

Ferroque trepidum cingimus forti femur?

Stringatur ensis. Ducat hunc ducat pudor

≤line=1330≥ Quemcumque in hostem. Cernis vt nullo sequax

Coacta nisu lamina ardentem manum

Implerit vltro? Crimen in cladem solet

Trahere innocentes. Publicum certe metum

Vel nos luamus. Iura nec fratris moror;

≤line=1335≥ Sororis ille jura violavit prior.

Hoc Absalomi negligat virtus probrum?

Non sic iacemus. Audiat nostras Deus,

Quocunque coeli fulminet templo, minas,

Minisque faveat. Virgini laesae sacrum

≤line=1340≥ Hoc esto ferrum: atque ista germanae decus

Violenta fratre dextra transfoßo asserat.

Testor Iehovam! Speret a nobis soror

Quod fida quondam praestitit fratrum manus

Natae lacobi. Cedat vt Dinae Thamar?

≤line=1345≥ Patria Sichemus solvat excisa stuprum?

Amnon triumphet? nosque sublimi insolens

Ab arce spectet: Ecce quem vates canant!

Quem fata signent! Regis hic titulum gerat,

Gentemque turpi nobilem infamet jugo.

≤line=1350≥ Vt nos feramus, facilis hoc tellus feret,

Suis severa moribus, nostris iners?

Tales colonos magne deducis Deus,

≤page=57≥

Idemne vt alios exspuat rursus solum?

At non inultum cedet in ventos nefas

≤line=1355≥ Tacitique cunctos tanget assensus malum.

Iterum Iehovam testor, ac coelum invoco!

Sed ira clauso tuta condatur sinu

Neutramque sese prodat in partem dolor.

Credat necesse est vt meis pateat dolis.

≤line=1360≥ Quod non timetur altius telum ferit.

Quo ius pudorque vergit, huc vergat fides.

Det iste poenas sceleris infandi reus

Nobis, sorori, legibus, regi, deo.



# Back



FINIS.

MENDAE OPERARVM.

In praef. post peperi. claude parenthesin. ibid. praemuniendam pag. 7.
nota

interrogandi post tarit. pag. 15. Actam. ibid. Permissus. ibid. dextera.

17. Astarthes. 18. tolle subdistinctionem post manus, & pono comma post

veneno. 19. cum natis. 20. falci. 21. castiquoque. 22. tollot. 23
acrior,

25. quacunquo 26. Dele NVNTIVS. 27. pro NVN. pone SEN .29. illa cur
Amnon

times? include parenthesi. 37. illaesi status. 47. foris. 48, nota
admirandi

post piandum.

47

MENDAE OPERARVM SIC CORRIGANTVR.

IN praef. post peperi claude parenthesin. ibid. praemuniendam. Pag 7
noti interrogandi post terit 15. Actam. ibid. Permißus ibid. dextera 16
rigor 17. Astarthes i8 tolle subdistinctionem post manus. & pone comma
post veneno. 19. natu pag 20 falci 21 casti quoque. pag. 22. Tollet &
punctum ante Infirma. ibid Diductus pag 23. gloria. pag. 25. quacunque
ibid Satrapas natos 26. SENEX vbique pro NVNTIVS pag 29. illa cur Amnon
times? pag. 37. illaesi status pag 38. paßis pag 47. ferit. pag. 48 nota
admirandi nost piandum. pag 51. candidatum pag. 53. ab ipsis & repugnet.
pag 54. Domus. pag. 55. effoeti. ibid. Cum lege Cur.

