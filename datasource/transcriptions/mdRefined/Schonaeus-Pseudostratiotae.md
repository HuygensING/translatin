# Front



PSEVDOSTRATIOTAE.

Fabula Ludicra.



# Main



## 1. ACTORVM NOMINA.

PHORMIO, Vietor.

DORIO, Ahenarius faber.

PERILLA, Phormionis vxor.

BROMIA, Dorionis vxor.

LESBIA, Caupona.

SYRA, Lesbiae Ancilla.

CHREMES, Agricola.

NISA, Chremetis vxor.

## 2. PROLOGVS.

Iambici trimetri.

PAcem & quietem vobis, atque publicam

Tranquillitatem grex exoptat scenicus.

Quicunque huc confluxisti, fabulam hanc nouam

Hodie vestra decoraturi praesentia.

≤line=5≥ Vos appellabo, quicunque liberalibus,

Atque ingenuis animum excoluistis artibus:

Et candida qui humanitate praediti,

Ad studia bonorum prouehenda sedulò

Incumbitis, nigrosque odistis Zoilos.

≤line=10≥ Maleuolos nihil moramur: qui dum industriam

Nostram culpant, suam produnt inscitiam.

Nunc quam sumus exhibituri audite fabulam:

Non sacram, aut seriam. vt consueuimus hactenus:

≤folio=F5≥

≤page=90≥

Verum festiuam, iucundam atque ludicram.

≤line=15≥ Iocos hoc tempus postulat, & facetias,

Salesque sed castos tamen atque innoxios.

His nos iam ludere permisit didascalus.

Neque id sibi vitio vertendum existimat.

Bonorum habet exemplum, quo se defendere

≤line=20≥ Facile queat ab inuidorum morsibus.

Valeant igitur malorum hominum calumniae:

Quos non melius vlciscaris, quam si auribus

Obturatus praetereas, nihilque aestimes.

Abunde sibi satis factum putabit, si suam

≤line=25≥ Operam vobis non displicere senserit.

Cui hoc solum est in votis, vt quas hactenus

Et fecit, & posthac facturus est, bonis

Probet Comoedias: siue illae sint sacrae,

Seu sunt futurae ludicrae. Verum satis

≤line=30≥ Prolixa oratione praefatus mihi

Videor. Agitedum, ad argumentum fabula

Attenti quaeso estote, absque vllis fabulis.

## 3. PERIOCHA.

DVo combibones admodum diluculo

Foras vnà egreßi, ad potandum commeant.

Vxores per totum illos quaerunt oppidum

Mox deprehensos plagis contundunt plurimis.

≤line=5≥ Hi postea sese simulantes milites,

Ruri adoriuntur rusticum, miserisque eum

Exercent, & cruciant modis. Qui sumptibus,

Magnisque impendijs grauatus, coniugis

Subsidio ex aedibus ambos exturbat, probe

≤line=10≥ Suggillatos. Compulsi mox inopia,

≤page=91≥

Domum se recipiunt: & confeßi suam

Culpam, cum vxoribus redeunt in gratiam.

## 4. ACTVS I. SCENA I.

PHORMIO.

Iambici.

NAE ego hominum qui viuunt sum infelicißimus,

Cui praeter alia, eaque innumera incommoda, tam procax,

Difficilis, tamque imperiosa vxor contigit.

Cum Furia quapiam infernali vitam agere mihi

≤line=5≥ Videor, adeo suis dies noctesque me exagitat,

Cruciatque praestigijs. Quanquam operi sedulò intentus.

Vsque officio meo perfungar gnauiter,

Nunquam tamen suis me rixis atque iurgijs

Obtundere, & enecare cessat bellua.

≤line=10≥ Mirum est profecto etiamnunc animi compotem esse me,

Neque iam pridem redactum esse ad dementiam,

Qui cum tali Tisiphone annos iam vixi plurimos.

O me temerarium, atque hominem multò omnium

Stultißimum, qui tam duro, & inamabili

≤line=15≥ Capistro collum irretiendum praebui: vnde quo

[^1]Pacto me expediam, aut quibus rationibus

Exoluam, planè nescio miser: tam arcto,

Tamque insolubili nodo illigatum me esse sentio.

Sed quid agas? quod factum est, infectum reddi non potest.

≤line=20≥ Cui cum cacodaemone, vt aiunt, nauem ingredi

Contigit, ei inter nauigandum mares illius,

Omnesque sunt ferendae iniuriae: non diutius.

Tamen, quam cum in portum sit peruentum tum eo

≤page=92≥

Relicto, liberum est abire quo libet.

≤line=25≥ Sed quàm procul ego adhuc ab illo portu absum miser?

Neque de vlla re sum sollicitus magis, quam ne

Ad eum nunquam accessus concedatur mihi:

Nisi quis Deus ἀπό μηχανῆς, vti dici solet,

Apparens, de medio hanc tollat veneficam.

≤line=30≥ Tum ego me quouis homine feliciorem deputem. At

Nequaquam pol hoc sperandum est mihi, cum vltra

Nestoreos annos illa sit victura sacrilega.

Sed quemnam huc procul accedentem conspicor?

Estnè hic Dorio, familiaris meus, ac fidißimus

≤line=35≥ Compotor? is est ipsus, commodè herculè.

Hic illum praestolabor, dum propiùs accesserit.

## 5. ACTVS I. SCENA II.

DORIO, PHORMIO.

Eiusdem generis.

MIrum ni mihi mater fuerit Ignauia,

Paterque Lethargus, ita laborem corpus extimescit

Meum: adeòque nihil ocio dulcius est mihi. Itaque

≤line=40≥ Relictâ, quae me iam satis superque defatigauit,

[^2]Officinâ, atque vxore, quam habeo domi

Quauis molestiorem Xanthippe, lebete, ac cacabo

In humeros sublato, opportuno hoc tempore,

Quo omnia paßim laetitia, commessationibus,

≤line=45≥ Conuiuijsque perstrepunt, hinc longius

Abire decretum est mihi vbi mea me haud facilè

Est inuentura blitea. Satis iam diu

Non secus ac claudus sutor desedi domi. At

≤page=93≥

Eccum sodalem Phormionem non procul

≤line=50≥ Hinc stantem conspicor, ad iter quoque instructum,

Vti videtur. Nullum ego nunc obuiam

Mihi dari malim. Accedam, atque alloquar. Hem, hiccine

Astabas Phormio? oh, vt te aspicio lubens!

Pho. Tuus quoque per Iouem conspectus Dorio,

≤line=55≥ Mihi est gratißimus: atque ob id procul

Te huc accedentem conspicatus, substiti herculè

Lubenter, & aduentum expectaui tuum.

Dor. Facis amice. atque vt te decet. Sed quò nunc est iter,

Aut vbi quaestum tibi futurum existimas?

≤line=60≥ Phor. Ego hoc tempore, ne quid amicè simulem, nullo

Labore me fatigare statui: a quo aliàs quoque

Non mediocriter abhorrere soleo, sed quod

Dies hi postulant, curandam cuticulam

Mihi esse duxi, genioque indulgendum affatim.

≤line=65≥ Dor. Cur igitur haec circumfers, aut quare ad opus te paras?

Pho. Vis dicam Dorio? vt os vxori sublinam.

Dor. Ha, ha, hae, ad eundem modum ego quoque, non rarò fallo meam.

Sed quid, quod te rogem? Pho. Quid obsecro? Dor. Non sitis?

Pho. Vtinam sit qui istuc cupiat experirier,

≤line=70≥ Mihique cantharum offerat. male peream

Nisi totum, quantumuis capacem, protinus vnico

Haustu ebibam. Dor. Mihi quoque ex compotatiuncula

Quam in multam noctem producebamus heri,

Fauces ariditate crepitant. Pho. Eamus ergo, quid

≤line=75≥ Stas? Sed vbi nunc cereuisiam arbitrare nos

≤page=94≥

Inuenturos bonam? Do. Non procul hinc, hem sequere

Rectâ istuc iam te diducam viâ. Phor. Quò? Dor. Ad Lesbiam.

[^3]Pho. Festiuámne illam mulierculam, quae in proximo

Hoc habitat vico? Bro. Eam ipsam. Pho. Eamus ergo: nam

≤line=80≥ Nimis vereor, ne, si hic subsistamus diutius,

[^4]Vxor obtorto collo me intrò retrahat. At at, crepat

Ostium: in pedes nos conijciamus quantum possumus.

## 6. ACTVS I. SCENA III.

PERILLA.

Eiusdem rationis versus.

EHo, quid hoc monstri est? quò tam subitò me

Hinc se subduxit furcifer? credo hic eum

≤line=85≥ Aliquem conspexisse cacodaemonem, adeò

Has horret aedes, adeoque inuitus est domi.

Non tamen illum puto hinc tam citò abijsse longius;

[^5]Sed alicubi hic astare ociosum pro foribus,

Et cum victnis de rebus friuolis, nihilque ad

≤line=90≥ Farinam conducentibus confabularier,

Aut percontari res nouas: quod aedepol multo facit

Lubentius, quam opere se exercet suo. At

Quid hoc? nusquam hic ego illum conspicio misera.

Perij, mirum ni se rursus aliquò abdiderit

≤line=95≥ In diuersorium, aut prostibulum potiùs.

Eheu, nullam me mulierem infeliciorem existimo.

Quocunque me verto, luctus, atque miseriae

[^6]Me vrgent, premuntque vndique. Tum paupertas, graue

Profecto onus, & liberorum grex inops,

≤line=100≥ Nudus atque famelicus, eò me redigunt infelicem;

≤page=95≥

Vt quo me vertam, aut quid agam planè nesciam. At

Frustra hic ego lamentando consumo diem.

Quin potius missas facio querimonias,

Quibus proficio nihil: atque me ita comparo,

≤line=105≥ Non perpeti diutius nebulonis contumelias.

Quem iam, vbi vbi est, per totum quaeram oppidum, inuentumque ita

Exercebo atque vlciscar sacrilegum, vt huius

Diei, meique quoad viuet, memor fiet.

Et primum visam apud Dorionem vicinum hunc, vbi

≤line=110≥ Eum nunc esse cogito: nam cum illo potitat

Lubenter. dignum pol patellâ operculum:

Adeo ille huic nostro est similis per omnia.

Ignauus, iners, tardus, stipes, potator strenuus.

Vnum si noris, alterum cognoueris:

≤line=115≥ In eodem mihi videntur ludo edocti ad nequitiam.

Sed eccam Bromiam eius vxorem, hanc adoriar.

## 7. ACTVS I. SCENA IV.

BROMIA, PERILLA.

Eiusdem rationis.

VBi ille scelus est? vah, nusquam est: heu me miseram! occidi,

Rursus tam manè? vt illum dij deaque perdant, qui

Tot mihi curas, tot solicitudines parit.

≤line=120≥ Per. Irata est, neque qua loquitur intelligo satis.

Accedam propius, atque compellabo. Hem Bromia,

Quid est, quod hic stomachare ante ostium? aut quid accidit

Tibi? satin’ saluae res? Bro. Hem Perilla, tun’

Hic astabas? ignosce, non prouideram

≤page=96≥

≤line=125≥ Te. Per. Credo, sed quid tristis es, aut quem incusas? age,

Dic sodes Bromia. Bro. Quem incusem rogas? quem nisi meum?

Per. Maritum? Bro. Eum ipsum, qui nunc si detur, faxo meas

Experiatur manus, ostenderem quid sit, dolis,

Ac sycophantijs vxorem fallere.

≤line=130≥ Per. Tu pol mecum in eodem luto haeres Bromia.

Sed quid tuus ille designauit? aut vbi nunc est obsecro?

Bro. Credo hinc illum abijsse in malam crucem: & vtinam

Reuertatur nunquam. Per. Ego quoque idem saepe imprecata sum

Meo. Sed cedo quod te rogo.

≤line=135≥ Bro. Dicam. Cum heri totum potando exegisset diem,

Tandem multa nocte reuersus domum, Deum

Immortalem, quam ille temulentus excitat

Ibi nobis tragoediam! quas turbas & tumultus

Ciet! nunc quoque cum ego illum operi intentum puto,

≤line=140≥ Nescio quò se clam subduxit modò. Per. Facilè,

Ita me Deus amet, id esse diuinabam: eosdem enim

Ludos hodie meus me fecit furcifer:

Et propterea huc illum quaesitum egressa sum foras.

Bro. Quid ais? ô nos infelices, quae talibus

≤line=145≥ Maritis nupsimus, quid restat obsecro,

Nisi vt perpetuò simus miserae? nam meus quidem

Frugi futurus est nunquam. Per. Neque de meo

Quicquam spei est reliquum mihi.

Adeo in naturam iam pridem illi versa est malitia.

≤line=150≥ Tamen inultum, quod mihi fecit hodie, nunquam auferet.

≤page=97≥

Nam pergam cum porrò in omnibus quaerere diuersorijs.

Pugnos, si viuo, non euitabit meos,

Ad manes imos etiamsi confugerit. Mori

Me malim, quam non tantam ganeonis illius

≤line=155≥ Vlciscar impudentiam. Atque idem Bromia tibi quoque

Faciendum censeo, facilitate enim nihil

Effectum est hactenus: atque adeò tales eos

Nobis nostra reddimus indulgentia. Dictum est vetus,

Phryx non nisi verberibus emendari solet.

≤line=160≥ Bro. Agedum placet. Malo nodo malus nobis

Quaerendus est cunem. Per. Rectè laudo. Bro. Sequar

Quocunque praecesseris: Per. Vngues mihi pol pruriunt.

Vae illis, siquidem in nostras hodie inciderint manus.

## 8. ACTVS II. SCENA I.

PHORMIO, DORIO, LESBIA, SYRA.

Eiusdem generis versus

HEM Dorio, quo pacto se tua habent fauces, & quomodo

≤line=165≥ Valet stomachus? Dor. Eho, rogas Phormio? guttur siccitate

Iamdudum exaruit mihi & lupo esurientior

Sum. Pho. Mihi quoque sitim non paruam haec conciuit ambulatio.

Dor. Vae cantharo illi, qui ori primus occurret meo:

Nam pumice aridior, & quauis spongiâ

≤line=170≥ Siticulosus sum magis. Sed eccam Lesbiam

Foras conspicio prodeuntem. Iupiter

≤folio=G≥

≤page=98≥

Sumere quam elegans, & quam venusta est formae gratia!

Venerem superat ipsam. Les. Demiror nullum ex ciuibus

Huc etiamnum diuertisse ad ientaculum,

≤line=175≥ Praesertim hoc bachanaliorum tempore,

Quo aduenturos sperabam plurimos. Praeter

Opinionem istuc mecastor accidit mihi.

Sed credo vt fit, frugalitatem, ac temperantiam

Multos docet penuria: & hoc bellum, quo plurimos annos

≤line=180≥ Hae nostrae regiones miseris iam diuexatae sunt modis,

Multorum loculos exhausit penitus: hinc noster quaestus est

Frigidior. Nihilominus tamen credo adfuturos, à quibus

Lucellum aliquod nunc expectandum sit mihi.

Sed eccos quos volebam: pol Salus me seruatam cupit:

≤line=185≥ Non alios magis ego nunc optarim mihi:

Nam belli sunt homunculi, faceti, atque lepidi.

Pho. Accedamus, eamque appellemus comiter.

[^7]Quem hic ante aedes praestolare Lesbia,

Suauium, atque delicium meum? Oh, vt te amplector lubens.

≤line=190≥ Les. Vos operiebar aduenientes. Dor. Facis amicè, & vt

[^8]Te decet. Les. Aduentus vester multò omnium

Mihi est gratißimus. Dor. Vis vt id ex animo existimem

A te dici Lesbia? age, da mihi osculum mea

Festiuitas. Les. Nihil detrecto. tale enim

≤line=195≥ Quid vobis negare, aut eo etiam amplius, religio

Mihi esset maxima. Sed intrate sodes, atque sarcinas

Deponite, vt hilarem, laetumque hunc sumamus diem.

≤page=99≥

Pho Placet, sed cantharum promi, & mensam insterni iube.

Les. Nihil in me erit morae. Hem Syra, ocyus exi Syra.

≤line=200≥ Syr. Adsum; quid me facere iubes hera? Les. Insterne

Mensam. Dor. Primo omnium amabo cereuisiam

Promi iube, nam ingens fauces meas vrget

Ariditas. Les. Nae tu antiquum Dorio obtines.

Age Syra, prome cantharum. Do. O dulcißimam

≤line=205≥ [^9]Cantiunculam. Les. Tales mihi hospites

Gratißimi esse solent: nam edaces illos pamphagos

Nihil moror. Syr. Sit fausta vobis haec cereuisia.

Do. Habeo gratiam Syra:

Tu vicißim bene faxim lubent, praebibo tibi

≤line=210≥ [^10]Dimidium Phormia. Phor. Perge, quid cunctare cessator?

Nam siti herculè iamdudum enecor, vt Dij

Deaeque te omnes perdant, totum exhauris impudens.

Do. Quaeso ne aegrè feras, nam imprudens ebibi.

Mirum ni mihi fauillae, aut prunae inhaereant in gutture.

≤line=215≥ [^11]Nam vix etiam nunc me bibisse sentio.

Les. Mitte isthaec Syra, & sine mora alium prome

Cantharum, atque audin’, fac diligenter annotes.

Syr. In hoc profectò obliuiosa neutiquam

Esse soleo. Phor. Vah, quid moraris peßima?

≤line=220≥ Non verba tua, sed cereuisia meam mihi

[^12]Restinguet sitim. Les Quietus esto, iam iam

Aderit: atque eccam: Sy. Hem accipe.

Dor. Vt haurit helluo. Bithum cum Bacchio

Commissum dixeris. Les. Agite, apparata iam sunt omnia,

≤folio=G2≥

≤page=100≥

≤line=225≥ Vbi voletis accumbite. Phor. Accumbamus Dorio,

Hic ego mihi locum deligo. Eho Lesbia,

Tu dexterum mihi claude latus. Tum vt Syra nobiscum quoque

[^13]Accumbat iube. Les. Syra cape sedem & Dorioni

Te adiungito. Syr. Nihil est quod aeque fecero

≤line=230≥ Lubens. Les. Ehodum Phormio, hunc

Tibi praebibo cantharum. Phor. Vt saluti sit precor

Mea Lesbia, mea voluptas vnica. Do. Hem Syra,

[^14]Videre mihi subtristior.

Num quid te torquet, aut solicitat? cedo. Syr. Nihil

≤line=235≥ Omnino anime mi. Dor. Frontem igitur exporrige,

Ac te praebe hilarem. Syr. Id pol hoc tempus, atque locus hic postulat.

## 9. ACTVS II. SCENA II.

PERILLA, BROMIS.

Eiusdem rationis.

OPportune aedepol isthaec vicina Glycera

Nobis veniebat obuiam, nostros maritos quae

Ex vrbe egressos se vidisse dicebat modò.

≤line=240≥ Bro. Percommodè, ac feliciter sanè: ista enim

Nisi hoc nobis indicium fecisset, per oppidum

Totum hunc frustra illos quaesiuissemus diem.

At nunc eo rectâ contendimus viâ.

Per. Noui ego prostibulum isthuc, ad quod frequenter commeant.

≤line=245≥ Bro. Vbi illud est? Per. Non itae procul ab vrbe. Bro. Quod
est nomen hospitae?

Per. Lesbia. Bro. Vah, Lesbia! impurissima

Illa est meretrix. Per. Tenes. Tum ancillam habet Syram,

≤page=101≥

[^15]Nostin’? Bro. Quid ni? non arbitror in toto oppido

Scortum vsquam esse impudentius: adeo similes habent labra

≤line=250≥ Lactucas. Sed quid quod te rogem? Per. Quid? Bro. hiccine

Nos illos inuenturas autumas? Per. Non est dubium id quidem,

Nam illic frequenter potitant. Hem Bromia,

[^16]Para vngues, non procul enim nunc ab aedibus absumus.

Bro. Non vngues modò, sed dentes etiam exacui meos,

≤line=255≥ Nunquam mecastor quisquam hic me exorabit, quin meum

Istum hodie, vti meretur, vlciscar mastigiam.

Per. Meum quoque vah, quibus exercebo modis!

Nae ille sibi cum viragine rem esse dixerit.

[^17]Sed placide accedamus, ne praesentiant.

≤line=260≥ Ego praeibo, tu subsequere Bromia. Bro. Hem sequor.

## 10. ACTVS II. SCENA III.

PHORMIO, DORIO, LESBIA.

Eiusdem generis.

OHe Dorio, iam abunde satisfactum est stomacho,

Nunc hauriamus, ac potemus strenui.

Hem, quid tibi vis Syra? cantharus vacuus est, quid si hoc rerum statu

Incendium contingat, quo pacto restingueremus? Les. O

≤line=265≥ Periculosum facinus! Hem, vola. Pho. Mea Lesbia,

Quantò mihi nunc formosior videre, quàm

Dudum! Les. Certè quidem tu multo es hilarior.

Pho. Da sodes osculum, meum suauium.

≤folio=G3≥

≤page=102≥

Do. Bene herculè fecimus, quod longiusculè ab oppido

≤line=270≥ Sumus digreßi. nam hic, vt opinor non facile nos

Inuenient vxores. Pho. Quid si inuenerint:

Ego nihil moror feminam, Les. Eia sic decet.

Viros vos esse iudico. Do. Hem praebibo tibi Phormio.

## 11. ACTVS II. SCENA IV.

PERILLA, BROMIA, DORIO, PHORMIO.

Eiusdem rationis.

O Coelum, ò terra, à facinus indignißimum!

≤line=275≥ Bro. Quid vociferare Perilla? Per. O Iupiter! haeccine

Vides, & pateris? Bro. Hem, quid est? Per. Ambo probè

Poti, inter meretrices duas hic accubant.

Pudet me commemorare quae vidi, per ostij

Rimas prospiciens clanculum. irruamus Bromia.

≤line=280≥ Bro. Agedum, praecede, sequor. Ego meo, tu tuo

In faciem vnguibus inuola venefico.

Pe. Hiccine sedes sacrilege? Bro. Hiccine quaerendus oras nequißime?

Dor. Me miserum! succurrite populares. Phor. Hei mihi!

Perimor infelix: subuenite inopi. Bro. Etiam

≤line=285≥ Subsidium imploras furcifer? Dor. Ignosce obsecro.

Si aliàs vnquam pedem foras extulero, occidito.

Bro. Id nunc faciam. Pho. Eheu, parce quaeso mea Perilla. Per. Vah!

Tibi ego parcam omnium? Do. O me infelicißimum!

Pho. Ah, siccine me vxor strangulas? Per. Hem Bromia

≤line=290≥ Crumenas illis eripiamus, deinde abeant, vel in malam

≤page=103≥

Crucem impurißimi. Bro. Hoc ago: Nunc quo dignus es

Abi scelerate. Per. Sic exercendi sunt, qui rem decoquunt.

Bro. Qui meretrices impuras plus amant, quam coniuges.

Per. Quod si omnes vxores suos maritos, rem malè

≤line=295≥ Gerentes, ad eum tractarent modum, non tam

Multi paßim inuenirentur decoctores, & adulteri.

Nunc ad quaeuis facinora illos impunitas

Illectat. Sed satis iam hic remoratae sumus diu.

Ad vrbem redeamus. Propediem supplicantes

≤line=300≥ Aderunt famelici. Sed nihil agent, me mortuam

Malim, quàm cum tali marito viuere.

Bro. De isthoc quid sit futurum, consilium vnà capiemus domi.

## 12. ACTVS II. SCENA V.

PHORMIO, DORIO, LESBIA.

Eiusdem generis.

QVid nunc agendum nobis censes Dorio?

Audebimúsne foras egredi? Dor. Circumspice

≤line=305≥ [^18]Etiam sodes, anne alicubi hic haereant.

Phormio. Pho. Perij, vt etiam nunc timeo miser.

Dor. Circumspicito inquam, ne rursus ex insidijs

Nos adoriantur harpyiae obscoenißima.

Me miserum! differor doloribus, membra

≤line=310≥ Laxata sunt omnia, genuaque labant mihi.

Pho. Mea quoque caput totum mihi tuber reddidit

Venefica. Les. O viros fortes, ac strenuos!

Eho, quo pacto vobis hoc sapit ientaculum?

≤folio=G4≥

≤page=104≥

[^19]Phor. Etiam rides peßima? Les. Pol iam defessa sum

≤line=315≥ Vos ridendo. Dor. Pergis inepta? Les. Eia, pugnatum est
fortiter,

Quid restat, nisi vt triumphum agatis? Dor. Mitte sodes

Iocari Lesbia: satis nos cruciat infortunium

Nostrum, etiamsi tu istud tuis dicterijs

Atque iocis non conduplices. Les. Prô Iupiter!

≤line=320≥ [^20]Quam velim me non vidisse tantum dedecus.

[^21]Viros vos caedi ab vxoribus vt pueros! ô inauditam

Infamiam, atque turpitudinem! at satis

Iam verborum est, iam me cum talibus viris

Loqui pudet. Agite, numerate pro ientaculo.

≤line=325≥ Pho. Eho, quid numerabimus miseri, quibus

Adempta sunt marsupia? Les. Quid isthuc meâ?

Numerate inquam. Dor. Id quidem nihil habentibus

[^22]Difficillimum. Les. Isthaec verba sunt, quibus

Nihil moueor. Scio quid agam? Hem Syra, cacabum

≤line=330≥ Hunc, atque lebetem intro aufer. Pho. Hem, siccine agis
Lesbia?

Les. Quid ni? Vbi persolueritis quod debetis, reddentur protinus.

Valete. Pho. Quid nunc agimus Dorio? Dor. Nescio hercule,

Nam cum crumenam adimebat vxor, consilium etiam

Omne eripiebat mihi. Pho. Tamen inueniendum est remedium huic malo:

≤line=335≥ Et damnum hoc ratione aliqua sarciendum existimo.

Do. Nihil malim siquidem quid tale posset inuenirier.

Sed ne frustra quaeras nimis metuo miser.

Phor. Ad vxores redeamus, culpamque fateamur supplices.

≤page=105≥

Do. Rides? egon’ isti supplicabo sacrilege?

≤line=340≥ Nunquam faciam. Pho. Durum telum neceßitas.

Do. Suadere noli: nam inedia mori malim,

Quàm dominam tam difficilem, & tam imperiosam perpeti.

Pho. Age, ausculta. inueni aliud, quod magis probes.

[^23]Do. Quid? Pho. Dicam. nosti opinor quam multi, hoc praesertim
tempore,

≤line=345≥ Paßim per pagos, vicosque vagentur milites,

Nihil non impunè perpetrantes. Do. Illorum herculè

Iam ingens vbique est copia. At quorsum isthaec. Pho. Milites

[^24]Quoque nos esse aßimulabimus:

Atque hoc praetextu spoliabimus

≤line=350≥ Rusticos. Do. Dicis probè, si pro sepulchro

Crucem statui velimus. Pho. Vah, nihil

Periculi est. Quasi non multò grauiora vbique

Tolerentur scelera & flagitia inter arma

Silent leges. Do. Pol vera praedicas, sed vnde nobis

≤line=355≥ Arma? quibus & ab alijs dignoscuntur, & agricolis

Terrori esse solent milites. Pho. Si mutuò non possumus,

Sumemus alicunde foenore. Do. Hem placet

Consilium: itaque & hic, & alibi tibi lubens

Obtemperauero. Pho. Benignè dicis, sequere me.

## 13. ACTVS III. SCENA I.

NISA.

Eiusdem rationis versus.

≤line=360≥ MIseram me, quàm dura, asperaque vitae conditio.

Nobis obtigit agricolis, quibus a sceleratißimi

≤folio=G5≥

≤page=106≥

Nihil vsquam tutum est militibus: qui sibi licere in nos

Quicquid lubet putant. Aequum sit, an iniquum quod imperant,

Nihil morantur, aut vident: nihilque pensi habent.

≤line=365≥ Tum nisi protinus ad nutum illis inseruias

Sacrilegis, si quid eorum, quae impudenter exigunt,

His denegaueris, cadunt, spoliant, milleque nos

Affligunt, & cruciant modis. Nae illi admodum

Fortunati, atque felices sunt, qui hoc rerum statu

≤line=370≥ In vrbibus, & intra muros vitam exigunt:

Qui portis, atque moenibus à se arcent hoc impium

Execrabileque hominum genus, cum ruri apud

Nos illis pateant omnia: vbi plerunque ianua,

Fenestraeque ruinosis desunt tugurijs,

≤line=375≥ Nunc quoniam quo portaueram

Ad mercatum, oua, gallinas, atque caseos satis

Vendidi feliciter, pecuniaque

[^25]Loculos oppletos gero, rectâ domum propero.

A quâ cum absum diutius, neque maritus, neque

≤line=380≥ [^26]Liberi satis officium faciunt suum.

At at nescio quos procul aduentantes conspicere

Milites sunt, nisi oculi mei prospiciunt parum.

Abeo, atque in pedes hinc me quantum queo.

## 14. ACTVS III. SCENA II.

DORIO, PHORMIO.

Eiusdem generis.

EHo Phormio, quo pacto nunc tibi instructus

≤line=385≥ Esse videor hasta, atque gladio? Phor. Probè admodum:

Nam nisi qui sis nossem, veteranum quendam militem

≤page=107≥

Te esse dicerem. Sed circumspice sodes, satin

Mihi hic thorax, galeaque conueniant. Dor. Pol formae gratiâ

Euenit, vt quidquid indueris, te deceat maximè.

≤line=390≥ Pho. Derides? Dor. Nequaquam, quod res est dico. Sed

Meus hic ensis totus rubet ferrugine:

Intra annum nec mundatum, nec detersum esse dixeris.

[^27]Pho. Nihil refert, cruore eum rubere credent rustici.

Dor. Ha, ha, he, scite herculè. Pho. Sed caetera quoque an me deceant,
vide

≤line=395≥ [^28]Obsecro. Dor. A capite vsque ad talos miles mihi

Videre strenuus. Pho. Vtinam

Ita armati hesterno fuissemus die,

Cum in diuersorio nos adorirentur coniuges:

Nunquam viuae è manibus nostris euasissent veneficae.

≤line=400≥ Dor. Phy: tam periissent, quam extrema faba, quod dici solet.

Sed vbi praedam paratam nunc nobis fore

Putas Phormio? nam iamdudum stomachus latrat mihi.

Pho. In proximo hoc vico, ibi cadauer erit, quod inuolabimus

Vultures. Dor. Itane arbitrare? Pho. Certè. Do. Sed vide

≤line=405≥ Etiam, ne te isthac fallat spes: neuè quis ibi sit, cui

Fucus suboleat, nosque agnoscat: atque ita fabula

Fiamus vulpi, ac risus simus omnibus.

Pho. Non fiet: Tu modò fac sis animo bono,

Vt fortem militem decet.

≤line=410≥ At satis hîc iam cunctati sumus. Eamus, ac bonis

Auibus Martis experiamur aleam. Dor. Placet.

≤page=108≥

## 15. ACTVS III. SCENA III.

CHREMES, NISA.

Eiusdem generis.

NAE ego agricolarum qui viuunt sum infelicißimus,

Cui nulla vnquam conceditur quies, nullum ocium.

Tam imperiosam habeo vxorem, tamque difficilem,

≤line=415≥ Ac morosam. Quae cum ipsa dies totos domi

Desideat ociosa, aut cum vicinis garriat

[^29]Non magis parcit marito, quam si asinum illum iudicet,

Mercede conductum: adeo neque quid imponat, neque

Quid imperet mihi, vnquam cogitat: neque

≤line=420≥ Me respicit, neque aetatem meam. At lupum eccum in fabula.

[^30]Hui, tam citò è mercatu? Vae mihi, perij miser:

Vapulabo largiter: nam nondum, quae modò

Imperabat exiens, curata sunt

Omnia. Haec mihi restant eluenda mulctralia: id agam.

≤line=425≥ Nis. Hei miserae mihi: genua labant, vox deficit:

Tum aeger fatiscit spiritus. Deum immortalem! Quam ferè

Ego in istorum praedonum incideram manus.

Pedibus pol haheo magnam gratiam, qui me ex

Tanto surripuerunt periculo. Sed ab aedibus

≤line=430≥ [^31]Nostris me non procul iam abesse gaudeo.

Atqui vt hic quoque satis tuta sim vereor misera.

Chr. At at, quid ego illam turbatam, & metu exanimatam conspicor?

Compellabo. Hem vxor, quid sibi vult hic timor?

≤page=109≥

Aut quid expalluisti? quidue respicis

≤line=435≥ Identidem? Satin’ salua res? quid taces?

Nis. Actum est. Chr. Quid ita? cedo sodes. Nis. Nostra aedepol

In dubio vita est. Ch. Quin dic quid sit: Nis. Paululum

Sine ad me vt redeam. Chr. Me miserum! quam timeo, quem

Tu nuncium nunc allatura sis mihi.

≤line=440≥ At omißis ambagibus rem paucis expedi

Amabo. Sed quid hoc? video huc procul aduentare nescio

Quos, hastis, gladijsque armatos. O Iupiter.

Serua nos obsecro. Nis. Hem, viden’?

Illi me praedones per totum iter insequuti sunt

≤line=445≥ Hactenus: & nunc nihil magis metus misera,

Quam ne huc diuertant, nosque suo crucient, atque affligant modo.

Quare ocyus intrò nos recipiamus Chreme,

Atque occludamus ostium. Chr. Ne feceris Nisa.

Namque hoc pacto multo illos irritaueris magis: & fores

≤line=450≥ Perfringent, aut irrumpent per fenestras

Potius, quam se sinent excludier. Nis. Quid ergo

Faciendum existimas, aut quid das consilij Chreme?

[^32]Chr. Operiamur hîc eos ante ostium,

Et comiter appellemus; fortasse vti

≤line=455≥ Praetereant, impetrabimus cum gratia.

Nis. Vtinam id fiat. Sed animus mihi nescio quid praesagit mali.

Chr. Benè ominare, res succedet opinione melius:

Nam spero adiuturum Deum: tu modò fac sis animo bono.

≤page=110≥

## 16. ACTVS III. SCENA IV.

PHORMIO, DORIO, NISA, CHREMES.

Eiusdem generis versus

[^33]NVnc vultus nobis est sumendus Martius,

≤line=460≥ Et non nisi castrensia proferenda verba,

Do. Sesquipedalia, pullosque Bellonae decentia, vt

[^34]Viros graues, ac fortes milites decet.

Pho. Rectè nam seueritas auctoritatem, facilitas

Contemptum parit. Do. Verùm mihi herculè videris dicere:

≤line=465≥ Hoc enim pacto fiet, vt & nostra iussa rustici

Statim capessant, & nobis ad nutum praebeant

Omnia: tum vt quiduis impunè faciamus. Nam qui eâ

Audacia est, licet indignis sit exceptus modis, vt de

Iniuriâ sibi illatâ à milite, queri audeat?

≤line=470≥ Aut si id faciat, quid obsecro nisi malum conduplicat suum?

Sed iam satis hic remorati sumus, domum

Hanc adoriamur proximam. quicunque hic habitat rusticus,

In primis à nobis comedetur, atque exhaurietur

Planißimè. Sed eccum eum pro foribus stantem conspicor.

≤line=475≥ Nis. Ehem Chreme, rectâ hac ad nos affectant viam.

O nos infelicißimos!

Nimirum consilium illud rectum est, de occludendis aedibus.

Chr. Mitte id. nihil inquam iuuerit: imo oberit magis,

Non sunt irritandi crabrones, quot cum volueris

≤line=480≥ Placare nequeas. Prior ego illos compellabo. Saluete

Viri boni. Pho. Proba salutatio ex animo

Si proueniat bono. Chr. Ita me magnis seruet Iupiter,

≤page=111≥

Vt hoc ex animo à me est dictum. Dor. Apage rustice

Vulpem annosam non facilè laqueo ceperis.

≤line=485≥ Scimus quam nos inuisi vobis simus milites.

Chr. Ego certè odi nullum, nisi

Eos, qui nostra nobis adimunt. Ph. Hem. quid ais scelus?

An hoc videtur iniquum? & militem tibi

Incusandum putas, si coactus inopiâ,

≤line=490≥ Opulentum spoliet rusticum?

Dor. Ha, ha, he, id nobis quotidianum est, sed satis

Hic nos detinuisti diu, mensam protinus

Insterne, prandiumque nobis appara.

Chr. Paramus sedulò, vos modo desinite stomacharier.

≤line=495≥ Nis. Quicquid in aedibus est nobis, apponemus liberaliter.

Pho. Hoc etiam atque etiam cogitate, militem vobis

Esse excipiendum regium: quapropter ne vulgaris, aut

[^35]Quotidianus apparatus sit, cauete sedulò

Eho, quid tu nobis panem atrum adfers blitea?

≤line=500≥ Album apponito, eumque recentem, nisi cerebrum

Tibi velis hic dispergier.

Tum petasonem, lardum, aut fumo induratas carnes nolumus.

Seruate isthaec vobis, nam talibus noster

Non assueuit stomachus. Nis. Atqui nihil praeter

≤line=505≥ Illa est nobis vsquam in penario. Do. Apage in

Malam crucem garrula, vinum etiam ex oppido adferri

Nobis volumus in vesperum.

Chr. Hui. Pho. Praeterea armum ouillum, capum aut leporem potius, haec

≤page=112≥

Nisi maturè parata, atque probe assa fuerint

≤line=510≥ Omnia, vae vestris capitibus, atque scapulis.

Hac conditione contenti nunc hisce erimus vulgaribus.

Nis. Eheu, ad restim iam nobis res redijt planißimè.

Pho. Quid mußitas peßima? quod praeceptum est tibi,

Fac exequare protinus, etiamne respicis?

≤line=515≥ Dor. Hem furcifer, vbi sunt oculi? videsne cantharos

Esse vacuos? Chr. O me miserum! Pho. Quid stas stipes? vola.

Probè vt arbitror, se habent principia. Dor. Rusticum

Hic nacti sumus satis opulentum, ac diuitem.

Pho. Sciebam ego istuc, & propterea te potißimum

≤line=520≥ Huc deducebam. Dor. Fecisti probè, sed eccum

Accedentem. Chr. Sit faustus, ac

Felix vobis hic potus. Dor. Aconitum esse optes, vt arbitror,

Quò his exonereris sumptibus.

Chr. Deum immortalem, quis me est infelicior?

≤line=525≥ [^36]Has tantas impensas quis ferat vel satrapes?

Dij perdant hoc imperiosum, superbum, atque intolerabile

Militum genus! qui, cum domi sunt, vix habent

[^37]Quo ventrem exaturent famelicum, apludam vorant,

Vappam bibunt; tum nuditate horrent, ringunturque inedia,

≤line=530≥ [^38]Mox vili stipendio ad lanienam conducti, haud secus

Ac heroes, se coli, & honorari volunt. Atque ob id eos

[^39]Odi peßimè. at metuo ne hic me audiant

Querentem, abibo, quando praesens proficio parum.

≤page=113≥

## 17. ACTVS III. SCENA V.

PHORMIO, DORIO,

Eiusdem generis versus

OHe, nunc affatim expleti sumus, surgamus, &

≤line=535≥ [^40]Ambulando in vesperum exacuamus stomachum.

Tum visamus quot vaccas hic rusticus habeat in stabulo.

Do. Quin aedes perscrutemur omnes, omnes arculas,

Scriniaque omnia denique inuolemus, atque

Auferamus etiam quae vsui nobis futura sunt.

≤line=540≥ Pho. Quo iure? Dor. Bellico. Pho. Placet, militibus enim,

Quodcunque lubet, licet neque pol iniuria:

Nam in rempublicam merita illorum sunt maxima.

[^41]Propulsant hostem, pugnant pro patria,

Pro aris, ac focis, pro libertate publica.

≤line=545≥ Hi si quid cuipiam ademerint, si quem spoliauerint?

Si quid perfregerint, incusandi, aut culpandi erunt?

Dot. Nequaquam, nam cum ex illis maxima percipiantur commoda,

Ad haec leuia conniuendum est incommoda.

Pho. Rectè dicis, sed pergamus, quò perlustremus singula.

## 18. ACTVS IV. SCENA I

CHREMES, NISA.

Trochaici, partim catalectici, partim acatalectici.

≤line=550≥ PRô Deûm fidem! minimè miror si homines

Insanire incipiant ex iniuria.

≤folio=H≥

≤page=114≥

Nis. O mores, ô flagitia, ô inauditam impiorum

Audaciam! mori malim, quam in tantis calamitatibus

Viuere, & tam acerba perpeti. Chr. Non perpetiar

≤line=555≥ [^42]Amplius: atque adeò animam relinquam potius quam non hos
vtî

Merentur vlciscar mastigias. Magnum est quod molior

Et spero adiuturum Deum.

Nis. Quid Chreme! Ch. Vi ego illos pellendos, atque ex aedibus

Exturbandos censeo: quandoquidem blandiendo,

≤line=560≥ [^43]Et benefaciendo, omniaque tolerando, nihil

Hactenus profecimus. Hac non succeßit, rem aliâ

Nunc experiar viâ. Nis. Laudo. Sed ne supra vires tuas

Sit quod conaris, fac videas Chreme. Chr. Nihil moror.

Non fit sine periculo facinus magnum, ac memorabile.

≤line=565≥ Audendum est. nemo ignauiâ victoriam

Est consequutus vnquam. Prima coitio est acerrima, hanc

Si sustinueris, post illas vt lubet ludas licebit.

Itaque hoc quicquid periculi, magnarum erit

Remedium aegritudinum. Nam posthac incolumes.

≤line=570≥ Sat scio fore nos, si semel infracto animo iniuriam

A nobis propulsauerimus. Nis. Ne hercules

[^44]Quidem contra duos. Ch. Vah, quasi tibi desint manus.

Nis. Euge rem feliciter successuram auguror. at

Eccum foras vtrumque prodeuntem. Tu

≤line=575≥ [^45]Accede ad illos, ac primum quidem experire

Si quid cum gratia impetrare queas. nam quod cauere

≤page=115≥

Potes: stultum est admittere. Quod si comiter

Blandeque loquendo nihil effeceris, nosque

Affligere, cruciare, atque verberare porrò

≤line=580≥ Pergant, memento te virum esse. Ego intrò eo, vt

Quae ad pugnam opus erunt, parem; reuersura è vestigio.

## 19. ACTVS IV. SCENA II. \[\< ACTV\]

DORIO, PHORMIO, CHREMES, NISA.

Eiusdem generis.

QVid isthuc? itáne ad clarum dormiuimus diem?

Multa nox meis adhuc est oculis. Pho. Hic veternus

Herculè est pellendus ab animo. Sed nausea

≤line=585≥ Quae tanta stomacho? Quidnam haec sibi vult oscitatio?

[^46]Extendere nunc demum neruos iuuat, iuuat

Ab oculis propellere somnum. Do. Quid? an ructas

Hesternam crapulam. Pho. Id quidem facio insolens: nam vel

Ad cruda concoquenda stomachus mihi valet satis.

≤line=590≥ Do. Sic indulgere iuuat genio. Pho. Sic curanda est cuticula.

Ch. Mortuum ego me malim, quàm hoc vobis de meo

Contingat saepius. Pho. Io Liber pater!

Dor. Io Ceres! quis nobis fortunatior?

Chr. Dij vestris sceleribus dignum vobis reddant praemium.

≤line=595≥ [^47]Nis. Chreme, in promptu sunt quae parari jusseras.

Chr. Bene fecisti. Pho. At eccum furciferum cum coniuge.

Quid tu nos sequeris, aut obseruas peßime?

≤folio=H2≥

≤page=116≥

Chr. Blanda atque herculè amica salutatio. Phor. Quid mußitas scelus?

Chr. Vos hîc demirabar tam manè, qui heri

≤line=600≥ [^48]Tantum biberatis. Do. An tibi id nimium videbatur

Sacrilege? An nos vento aëreque victitare

[^49]Credideras? Nis. O homines luxu perditos?

Pho. Eho venefica, ego tibi, nisi taces

[^50]Istam linguam praecidam impurißimam.

≤line=605≥ Abi ad macellum, emptura quae appares in prandium.

Chr. Hui, etiam prandere hîc statuistis? itineri ego vos

Accinctos putabam. Dor. Ha, ha, he, tota erras via,

[^51]Neque hodie, neque cras, neque perendino hinc discedimus

Die. Quare absque mora ad vrbem te confer, ibique eme

≤line=610≥ Quae parato opus erunt, atque vide ne quid desit, nisi

Vapulare mauis sceleratißima. Chr. Ex

Coena hesterna non pauca supersunt: ea

Vobis toto hoc sufficient die. Pho. Seruate vobis

Liberisque frusta illa, atque reliquias:

≤line=615≥ [^52]Nos recentia, integraque volumus. Chr. Recentia?

Dor. Recentia inquam, atque integra: quoties idem

Dicendum erit trifurcifer. Chr. Pecuniam

Igitur numerate, quâ emantur recentia.

Pho. Pecuntam? Hem tibi mastigia. Do. Accipe

≤line=620≥ Sacrilega. Chr. Etiam verberare audetis peßimi?

Hem vxor, ad arma, ad arma: insonuit buccina.

Ni. In me nihil erit mora. Pho. Etiam referire paratis

[^53]Audacißimi? huc, si quid lubet. Non herculè

Viui è manibus nostris euadetis hodie. Chr. Siccine

≤line=625≥ Ais canis? Pho. Eho populares, succurrite

Atque auxilium ferte miseris. Nis. Hem Chreme, virum

≤page=117≥

Te praebe. Do. Vae mihi. Pho. Interimor infelicißimus.

Chr. Sic, sic vobis apparamus integra.

Nis. Sic mercamur recentia. Ch. Eho Nisa, vide

≤line=630≥ Ne istum elabi sinas scelus, ego huic spiritum

Intercludam. Nis. Vapula impurißime.

Do. Perij miser. Pho. Interij. Nis. Quo pacto hae vobis placent

Cupediae? Chr. Quomodo hoc villi sapit? Do. Hei mihi,

Etiam illuditis? Chr. Hem Nisa, arma illis eripiamus

≤line=635≥ Atque ex aedibus exturbemus sceleratißimos.

Nis. Non pol viui extrudentur hodie, sed efferentur

Mortui. Do. Misereat vos nostri obsecro.

[^54]Chr. Apagite, apagite. Nis. Indigni qui viuant tamen.

Chr. O fortes; atque strenuos

≤line=640≥ Milites! Nis. O insuperabilem ferociam!

Chr. Eia pugnastis fortiter. Egregiam pol laudem, & spolia

Ad commilitones referetis pulcherrima.

[^55]Pho. Fugiamus, fugiamus dum euadendi datur

Copia. \-\--

ACTV IV. SCENA III.

CHREMES, NISA.

Iambici.

\-\-- Iámne abierunt Nisa? Nis. An abierunt rogas?

≤line=645≥ Imò simul ac elabendi facultas

Dabatur, non secus se conijciebant in pedes

Homines timidissimi, quàm lepores, aut damae aufugare solent,

≤folio=H3≥

≤page=118≥

Conspectis canibus venatorijs. Chr. Non herculè

Reuersuros illos credo propediem. Nis. Sic, sic

≤line=650≥ Exercendum est sceleratum hoc militum genus.

Quod si omnes à se iniuriam, & violentiam

[^56]Ad hunc propulsarent modum, non quoslibet

Tantâ audaciâ, tamque intrepidè paßim lacesserent.

Despoliarent atque cruciarent improbi. Chr. Est

≤line=655≥ Istud quidem vt ais Nisa. Verum nunc quia

Hoc praelium nobis ex animi succeßit sententiâ,

Eamus, atque triumphum agamus intus. Nis. Ità certè decet.

## 20. ACTVS V. SCENA I.

DORIO, PHORMIO.

Trochaici.

QVid nunc consilij capiemus Phormio?

Aut quo pacto tantum dedecus celabimus?

≤line=660≥ Pho. Neque quid dicam, neque quò me recipiam, neque quid agam
scio.

Nam ad restim iam nobis res redijt planißimè:

Dor. Nil meherculè aliud restare vigeo: deligenda

Arbor est suspendio.

Pho. Vtinam hîc aliquid esset, quo me praecipitem darem:

≤line=665≥ Nam vitae iamdudum me taedet meae.

Do. Neque ego quicquam malim, quam in hac re defungier:

[^57]Adeò totus displiceo mihi. Pho. Vah, crucior

Bolum tantum tam subitò nobis ereptum esse è faucibus.

Do. Quartâ herculè lunâ nos natos esse arbitror, quibus

≤page=119≥

≤line=670≥ [^58]Tot calamitates, ac tanta eueniunt infortunia. Pho. Quot
à

Lunâ nati simus, equidem nescio:

Hoc certè scio, nos natos esse ad verbera. Sed ea

Mittamus, & consilium potius capiamus,

Quid posthac nobis faciendum siet. Pho. Neque

≤line=675≥ Pol consilium habeo, neque auxilij copiam.

Actum est, nihil restat, nisi vt inediâ pereamus miseri.

Do. Durißimum id quidem mortis genus: quare

Quiduis malim & facere, & pati, quam vitam in

Tantis finire calamitatibus. Pho. Et mihi quoque

≤line=680≥ Onus quamuis graue imponi sinam,

Siquidem istud effugere liceat infortunium.

Do. Hei mihi! nunc cupiam esse frugi, atque opere exercendo

Totos defatigari dies: nisi

Frustra id cupiam infelix. Pho. Ah, quis nos inopes

≤line=685≥ [^59]Tecto dignabitur? quis ventrem saturabit famelicum?

Nam postliminio ad vxores reuertendi nullam herculè

Spem nobis superesse conspicio. Do. Et tamen nisi

Illae recipiant, actum est, periimus funditus,

Cùm ne vnus quidem obulus nobis sit reliquus.

≤line=690≥ Pho. Quàm velim nobis esse, precatorem, aut patronum aliquem,

[^60]Qui blandè, ac commodè loquendo, illis animum

Emolliat, & nos restituat in gratiam.

Dor. Quin ipsi potius ad illas accedamus, & veniam

Precemur supplices. Pho. Non improbarem

≤folio=H4≥

≤page=120≥

≤line=695≥ Consilium tuum, si ausim experirier.

Sed qua fronte obsecro isthuc tentabimus?

Dor. Perfricanda frons est, & pudor omnis est

[^61]Abijciendus egentibus, exorabiles

Facilesque illas fore confido. Nam feminae

≤line=700≥ Quemadmodum leues ob causas saepè ad iracundiam

Prouocantur, ita si quis modo paullulum

[^62]Blandiatur, deliniuntur, ac placantur facilè.

Pho Age, age, mos gerendus est tibi, quandoquidem

Eo nos compellit neceßitas. At nescio

≤line=705≥ Quas istic procul stantes video, hem, mane.

## 21. ACTVS V. SCENA II.

PERILLA, BROMIA.

Eiusdem rationis.

ESt vt dicis Bromia, pro grauißimo mariti

Crimine paullulum supplicij vxori debet esse

[^63]Satis: nunc verò nostra austeritate, ac saeuitia

Ita illos hinc alienatos video, vt reditum sibi

≤line=710≥ Ad nos non audeant sperare. Bro. Non iniuria.

Nam nimis pol duriter, neque vt vxores decet.

Nos illos tractauimus Perilla. Per. Verum

Dicis: nostra culpa haec turba, atque abitio

Euenit. Quapropter si contingat nunc meum

≤line=715≥ Redire, & si frugi se in posterum fore

Promittat, ne ego libenter illum reciperem.

Bro. Ego idem quoque mihi faciendum arbitrarer.

Neque ideo certè, quod non facilè vel perpetuo. si opus

Sit, carere illo possem: sed quod communes me mouent

≤line=720≥ Liberi, quibus alendis ego me imparem esse sentio.

Tum molesta, iniucunda, atque tristis est

≤page=121≥

Solitudo. Per. Eadem me cura torquet Bromia.

Nam ni id esset, nunquam me exoraret quispiam,

[^64]Quin perpetuo sola esse malim, quàm tam multa apud virum

≤line=725≥ Perpeti. Sed quosnam quaeso eos dicam esse, quos procul

Hinc consistentes video? Bro. Viri nostri sunt, de quibus

[^65]Loquimur Perilla. Per. Pol eos esse auguror,

Adeò ad occursum illorum mihi commouetur

[^66]Animus. Bro. Ii sunt ipsi, procedamus illis obuiam,

≤line=730≥ Atque excipiamus comiter. Non licet hominem

Saepe esse vt vult, si res non sinit: ita tempus est

Nunc, vt mihi virum restitui gaudeam,

Nuper nihil minus. Per. Mane, mane, isthoc pacto in ipsos,

Atque in nos peßimè consuluerimus, si tam

≤line=735≥ Leni, atque victo animo nos esse ostenderimus.

Bro. Qui sic? cedo: non enim intelligo. Per. Non? at faxo vt

Intelligas. In nequitiam cito relabentur pristinam,

Si nos cupidas esse sui intellexerint.

Bro. Quid igitur faciendum censes Perilla?

≤line=740≥ Per. Subsistamus hîc, atque vltrò illos ad nos sinamus

Accedere, ac primum quidem quanquam orant, atque supplicant,

Tamen vultu ad seueritatem composito

[^67]Simulemus nos illas recipere nolle, tandem

Cum obsecrandi finem non facient, quasi

≤line=745≥ Precibus victae, aegrè culpam, illis ignoscemus, atque

Recipiemus in gratiam, ita firmius

Illos alligauerimus: neque iterum audebunt, quod semel

≤folio=H5≥

≤page=122≥

Experti, sibi ceßisse sciunt infeliciter.

Bro. Consulis probè: aetque ob id tibi lubens paruero.

## 22. ACTVS V. SCENA III.

PHORMIO, DORIO.

Eiusdem rationis versus.

≤line=750≥ HEM Dorio, nisi quid mihi hallucinantur

Oculi, vxores istae sunt nostrae, quas hinc procul

Colloquentes vidimus hactenus. Do. Sunt herculè

Sunt. Animus mihi tremit formidine.

Pho. Et mihi herclè pauore totum corpus inhorruit.

≤line=755≥ Abeamus Dorio, nam in illarum conspectum ego

Prodire ausim neutiquam. Do. Eho, quò fugis

Stulte? resiste. Phor. Non ausim: nam minus ego à mea

Mihi timeo infelix. Do. Resiste inquam. Pho. Nihil agis,

Do. Nullam ego nobis aliam viam ad salutem esse video.

≤line=760≥ Audendum est. Pho. Vide obsecro quid agas. Do. Nimirum quod
ipsa res

Tempusque hoc postulat, id ago Phormio. Pho. Nondum satis

Illarum videre perspexisse contumaciam.

[^68]Do. Ah, non desines? neque vnquam auscultabis mihi?

Pho. Libenter auscultauero,

≤line=765≥ Si modo quae ex vsu sunt futura consulis. Do. Quasi

Isthic minus mea res agatur quàm tua: &

Vllum alium praeter hoc nunc nobis restet refugium.

Quod si tu quid melius inuenire queas, quo

Nobis prospiciamus, vitamque tueamur ab inediâ.

≤page=123≥

≤line=770≥ Age, profer, parebo lubens. Sed si nusquam alia

Nobis superest spes, si vbique excludimur,

Si inuisi, atque exosi paßim sumus omnibus,

[^69]Quid aliud faciemus miseri? Pho. Miseri profecto, vtcunque res

Cesserit. noui ego meam, quàm difficilis, superba,

≤line=775≥ [^70]Morosa, contumax sit: tum quàm durum atque molestum mihi

Fuerit hactenus, illius intolerabile

Imperium pati. Do. Iugum ego quoque me scio.

Suscepturum minimè amabile, sed quid facias? è duobus

[^71]Malis, cum vtrumque declinari non potest,

≤line=780≥ Quod minus, leuiusque est eligendum censeo.

Pho. Dicis sapienter, atque ideo morem geram tibi.

[^72]Dor. Bene facis, laudo. Nunc igitur absque vlla mora

Ad eas accedamus, dum solae sunt, dumque occasio

Offertur: nam in tempore venire, omnium

≤line=785≥ Rerum solet esse primum. \-\--

## 23. ACTVS V. SCENA IV.

PERILLA, BROMIA, DORIO, PHORMIO.

Iambici. \[\< Iambiici\]

\-\-- Viden’ eos Bromia

Accedentes propiùs? Bro. Oh, video Perilla,

Et gaudeo. Pe. Hem, serua. tristis seueritas

Sit in vultu. Bro. Teneo. Per. Tum in verbis grauitas atque constantia.

Bro. Memorem monuisse te dices. Per. Toti pallent metu,

≤page=124≥

≤line=790≥ Terramque prospectant identidem. Bro. Mirum

Ni frugi posthac sint futuri, siquidem

Re ipsa iam deprehenderunt satis, quid sit

Apud alienos, atque ignotos viuere.

Do. Sequere me Phormio: ego prior illas adoriar.

≤line=795≥ [^73]Pho. Prae pudore ita me Deus amet, vix caput

Attollere audeo. Do. Abijciendus est pudor

Inutilis. Sed heus, orationi fac subseruias.

Vt si quid fortè ego defecero, tu succurras. Phor. Dabo

Operam. Per. Ehem Bromia, accedunt, simulemus nos velle abire,

≤line=800≥ Sequentur, atque reuocabunt nos, sat scio.

Do. Eho, siccine maritos fugitis vxores? Per. Quasi

Non praeuideris, ad illos respice. Quis est qui nos? Hem hiccine

Eratis perditi? Bro. Itane in conspectum nostrum venire

Audetis impurissimi? Do. Hanc vnam nobis ignoscite

≤line=805≥ Culpam, si aliam vnquam admiserimus vllam, occidite.

Pho. Misereat vos nostri obsecro. Pe. Abite quò digni estis furciferi.

Bro. Satis diu verba dedistis nobis, apagite.

Do. Quod est peccatum, corrigemus sedulò.

Bro. Nempe, vt soletis. Do. Certè mea Bromia. Bro. Non audio.

≤line=810≥ Scio ego quàm non sit tutum vobis credere.

Per. Vetus dictum est decipienti semel me Dij faxint benè,

Dij faxint malè, si bis idem deceperit.

≤page=125≥

Pho. Eia, sine te exorem meum suauium.

Do. Da veniam obsecro mea voluptas vnica.

≤line=815≥ [^74]Bro. Vt nunc blandiuntur sceleratißimi.

Per. Vt adulantur impostores. Verum talibus

[^75]Non facilè nos circumuenietis fallacijs.

DO. Eheu nos miseros! Bro. Neque lachrymis, neque querimonijs,

Neque precibus vestris fidem habemus, itaque nihil

≤line=820≥ [^76]Agitis, si his nos flecti posse cogitatis.

Pho. Commoueant vos quaeso communes liberi.

Do. Commoueat tempus illud, quo voluptati

[^77]Vobis aliquando fuimus. Per. Quid isthuc? video Bromia

Nobis non licere, vti coeperamus, hoc pertendere. Hac

≤line=825≥ Conditione vos nunc recipiemus in

Gratiam. si feceritis, quae vos facere

Aequum est. Do. Faciemus omnia: imperate. Bro. Ego

[^78]Vobis leges, quibus erit parendum, recitabo:

Auscultate, atque animum aduertite sedulò.

≤line=830≥ Principio, ne vnquam posthac iniussu nostro foras

Pedem efferatis. Do. Hem, placet. Bro. Nullum ingrediamini

Diuersorium. Pho. Ratum esto. Bro. Festo autem die,

[^79]Cùm ab opere vacandum erit, vsque domi desideatis:

Nobis verò exire, quò lubeat, ius, atque aequum esto. Do. Age,

≤line=835≥ Nihil refragamur. Bro. Tum vt pecunia, rei

[^80]Familiaris, atque facultatum omnium

Penes nos administratio sit, & custodia.

Do. Isthuc quanquam durum, concedimus tamen,

≤page=126≥

[^81]Nisi quid dissentis Phormio. Pho. Agedum, placet.

≤line=840≥ Bro. Postremo obiurgati, & pulsati etiam, patienter feratis,

Omnisque vobis mußitanda sit iniuriae.

Pho. Hui! iniquum id quidem. Per. Iniquum? Hem, vt lubet, nihil

Moramur. Dor. Mea Perilla, quiesce, patiar omnia.

Per. Nihil etiam audio ipsum. Pho. Perij. Per. Hem, quid taces? Pho.
Age,

≤line=845≥ Assentior, siquidem huc me res ipsa impellit. Bro. Iouem

Igitur lapidem iurate, vos

Haec religiosè seruaturos omnia.

Dor. Iuramus; firma atque inuiolata sunto. Br. Nunc

[^82]Domum rectà hinc concedite,

≤line=850≥ Et apud vos conferte, nos sequemur protinus.

Per. A nobis exemplum sumite mulierculae,

[^83]Quae ignauos, aut decoctores habetis

Maritos: & quo pacto emendandi sint, discite.

Sic tandem ludicra haec spectasse proderit

≤line=855≥ Vobis. Bro. Nihil est quod expectetis amplius:

Facta, & transacta iam sunt omnia. nos maritos

Sequimur. Valete, & si placuimus, plaudite.



# Back



FINIS.

[^1]: *In margine* Troch.

[^2]: *In margine* Troch.

[^3]: *In margine* Troch.

[^4]: *In margine* Troch.

[^5]: *In margine* Troch.

[^6]: *In margine* Troch.

[^7]: *In margine* Troch.

[^8]: *In margine* Troch.

[^9]: *In margine* Troch.

[^10]: *In margine* Troch.

[^11]: *In margine* Troch.

[^12]: *In margine* Troch.

[^13]: *In margine* Troch.

[^14]: *In margine* Dimet.

[^15]: *In margine* Troch.

[^16]: *In margine* Troch.

[^17]: *In margine* Troch.

[^18]: *In margine* Troch.

[^19]: *In margine* Troch. 2.

[^20]: *In margine* Troch.

[^21]: *In margine* Scaz.

[^22]: *In margine* Troch.

[^23]: *In margine* Troch.

[^24]: *In margine* Troch.

[^25]: *In margine* Troch. 2.

[^26]: *In margine* Troch.

[^27]: *In margine* Troch.

[^28]: *In margine* Troch.

[^29]: *In margine* Troch.

[^30]: *In margine* Troch.

[^31]: *In margine* Troch.

[^32]: *In margine* Troch.

[^33]: *In margine* Troch.

[^34]: *In margine* Troch. 2.

[^35]: *In margine* Troch.

[^36]: *In margine* Troch.

[^37]: *In margine* Troch. 2.

[^38]: *In margine* Troch.

[^39]: *In margine* Troch.

[^40]: *In margine* Troch. 5.

[^41]: *In margine* Troch. 3.

[^42]: *In margine* Iamb. 3.

[^43]: *In margine* Iamb. 2.

[^44]: *In margine* Iamb. 2.

[^45]: *In margine* Iamb. 7.

[^46]: *In margine* Iamb. 4.

[^47]: *In margine* Iamb.

[^48]: *In margine* Scaz.

[^49]: *In margine* Iamb.

[^50]: *In margine* Iamb.

[^51]: *In margine* Iamb.

[^52]: *In margine* Iamb.

[^53]: *In margine* Iamb. 4.

[^54]: *In margine* Iamb. 2.

[^55]: *In margine* Iamb.

[^56]: *In margine* Troch.

[^57]: *In margine* Iamb. 3.

[^58]: *In margine* Iamb. 9.

[^59]: *In margine* Iamb. 2.

[^60]: *In margine* Iamb. 6.

[^61]: *In margine* Iamb.

[^62]: *In margine* Iamb.

[^63]: *In margine* Iamb. 3.

[^64]: *In margine* Iamb.

[^65]: *In margine* Iamb.

[^66]: *In margine* Iamb. 2.

[^67]: *In margine* Iamb. 3.

[^68]: *In margine* Iamb. 4.

[^69]: *In margine* Iamb. 2.

[^70]: *In margine* Iamb. 2.

[^71]: *In margine* Iamb.

[^72]: *In margine* Iamb.

[^73]: *In margine* Troch.

[^74]: *In margine* Troch. 2.

[^75]: *In margine* Troch.

[^76]: *In margine* Troch.

[^77]: *In margine* Troch. 4.

[^78]: *In margine* Troch. 2.

[^79]: *In margine* Troch. 2.

[^80]: *In margine* Troch.

[^81]: *In margine* Troch.

[^82]: *In margine* Dimet.

[^83]: *In margine* Catal.

