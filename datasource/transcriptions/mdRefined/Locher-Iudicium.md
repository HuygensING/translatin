# Front

/

≤page=1≥

IACOBI PHILO

MVSI LOCHER ORATORIS ET

Poetae praeclari, Iudicium Paridis Iudi

cuiusdam instar carmine luculenter de/

scriptum, ac nuper exactiori cura a

superfluis, & erroribus antea com/

missis prorsus emendatum.

Secutus uero est autor Ful

gentii Mythologiam.

Huldrichus Fabri Lectoribus quasi argumentum libelli complectens
loquitur.

Quid Venus, & Iuno coniunx, arcisque Minerua

Excultrix ualeat, seu tribus una deis,

Inde genus triplex hominum tibi panditur apto

Carmine Lector ades, dogmata sacra tene.

Ecce breui disces quae sint mortalibus omni

Tempor, quue minus nunc fugienda procul

Quisquis amat celsae uirtutis culmina, semper

Illecebras temnet corporis, atque scelus.

Hoc sentit Philomusus, ad hoc iam musa Poetae

Docta canit, dubitas? mox lege certus eris.

≤page=2≥

MAGNIFICO uiro, & singulari tum literarum, tum omnigenae uirtutis
amatori integerrimo domino Caspari Banffij Parnoni de Tahluntz,
Huldrichus Fabri Rhetus felicitatem exoptat.

NON possum non uehementer, ac toto/ ut dicitur/ ex stomacho ijs ipsis
succensere Generose uir, qui tantopere de maioribus suis gloriantur, &
se nimis, immo insolentissime plerumque coram alijs iactitant, ut non
inepte eos [^1]Thrasoni Comico comparare queam, nihil prorsus interim,
aut parum propriae uirtutis adferentes, quod uel minima laude dignum
quispiam arbitretur. Quorum in numero (absit liuor uerbis) bona
nobilitatis pars nostro ęuo conspicitur, qui profecto non secus uiuunt,
ac si ueram/ quae tamen in uirtute dumtaxat, bonisque moribus consistit,
nobilitatem, [^2]perinde atque hęreditariam rem a parentibus suis
exceperint, uti caetera fortunae bona. At quis omnium usque adeo
rationis expers existit, qui non plane cernat, nisi ipse & oculos
inunctus/ [^3]talpaue cęcior negotium contempletur, tales, quotquot
fuerint, procul a ueritatis, recti, ęquique limite discedere, ac etiam
uniuerso errare cęlo. Cum sola, quod eleganter [^4]Satyrographus docuit,
atque unica uirtus Nobilitas sit. Cęterum, probitas, honestaeque
disciplinae (nam nobilium culpa fere hoc tempore literarum cultus iacet)
uitae praeterea integritas, ac probati mores, & postremo ipsa, ut breui
dicam, uirtus apud id genus homines nullo in precio est, immo
floccipenditur, nihili fit, & penitus, proh pudor, eliminatur. [^5]O
mores. O uos Patricius sanguis, quos uiuere phas est cum uirtute
scilicet. Verum quis non altius exclamauerit? Occipiti cęco, posticę
occurrite sannae. Quam apposite illud Aristophanis, quo Hercules Bacchum
deridet, in eiusmodi homines quadrabit. [^6] ᾿Αλλ\’ οὐχ οἷός τ\’ εἴμ\’
ἀποσοβῆσαι τὸν γέλων ὁρῶν λεοντῆν ἐπὶ κροκωτῷ κειμένην. Sed contra quis
te/bqui nobilium decus, & splendor es humanissime domine Caspar non
magnopere laudabit? qui cum triplici bonorum genere, quibus potissimum
mortales extolli merentur, egregie preditus, literarum tamen & uirtutis
cultores tantopere, quasi unus omnium sis, penes quem bonae artes
diutius immorentur, & propemodum [^7]in uado consistant, amas,
uenerarisque. Taceo interea inclytam stirpis tuę prosapiam, maiorum
tuorum facta egregia qui semper apud reges, & magni nominis uiros primas
facile obtinuerunt, Quę certe omnia, proprium merentur librum. Tua
igitur excellentiss. dominatio hunc philomusi nostri laborem a nobis
emendatum ęquo suscipiat animo, quod si factum fuerit ingens animi
stimulus ad maiora aliquando conficienda iniectus est. Quod uero poetae
figmentum concernit, quoniam triplicem uitę modum sub trium dearum
certamine festiuiter

nobis explicuit, nil est quod amplius tuę dominatio: aures uerbis
obstreperis ab huiusce libello retrahendo obtundam, cui laconismus
comprimis placet. Prospere ualeat excellentia uestra.

≤page=3≥

TRiplex hominum uita ab eruditis philosophiae adsertoribus esse
perhibetur, Prima est quam contemplatiuam nuncupant. [^8]Contemplatio
autem hunc ferme in modum finitur, quod sit perspicax & firmus animi in
ueri cognitione intuitus. [^9]Altera actiua existit uirtutum,
procreatrix. Vtrumque sane uiuendi genus ita nostrum est, ut siue in
hoc, siue in illo Homines excelluerint, eorum uitam multis laudibus
prosequamur. Vtrumque uero Christus expressisse uidetur in Euangelica
doctrina sub Mariae quidem nomine speculatiuam, at per Martham, quę
sollicita fuerat erga plurima, actiuam. [^10]Tertia uero uoluptatis
dicitur, quas a sensibus corpus percipit, qualem Epicuro plerique omnes
adscribunt. Id ipsum poetae considerantes sub figmento [^11]trium dearum
certamina nobis non inepte depinxerunt, quippe cunctis aliis ad Pelei &
Thetidis nuptias conuocatis, [^12]Discordia dumtaxat exclusa est, quę ob
id irata, cęteris ad mensas discumbentibus aureum iniecit pomum, in quo
scriptum erat pulchiori detur. Pallade igitur, lunone & tandem Venere
inter se disceptantibus, cui potius daretur, lupiter discernendi
iudicium de dearum uenustate a se in [^13]Paridem Troianum reiecit, qui
tum in Ida pastorem agebat. Is iccirco ueluti iudex constitutus pro
Venere quę pulcherrimam promiserat uxorem, [^14]sententiam tulit, qua ex
re Troianum deinceps bellum exortum est.



# Main



Primus huius spectaculi Actus.

## 2. Prologus silentium a spectatoribus precatur.

≤folio=Aii≥

≤page=4≥

[^15]HIstoriam ueterem Troiano tempore natam

Turba frequens recolit, consiliumque iouis.

Istec Moeoniis quondam celebrata camenis

Mixta iocis uariis, seria grata tenet.

≤line=5≥ Vos spectatores [^16]sultis conscendite celsa

Scammata discreto stant anabatra loco.

Dum loquimur summi coram mandata tonantis

Grex lectus sileat, murmura nulla strepent.

Tempora gestamus petaso circundata rubro,

≤line=10≥ Pinnula suspensa est, Nec ratione caret.

Vox mea nunc passim uolitat, Caueasque per omnes

Spectantes docto conuocat auspicio.

Fabula forte rudis praecordia uestra iuuabit,

[^17]Quae uitae triplicis dogmata culta notat.

≤line=15≥ Quid Venus, & luno, quid signet diua Minerua,

Iudicium Paridis quid uelit, ipsa canit.

Iamque silete diu, Vos Hystrica turba precatur,

Nemo latus moueat, publicitusue strepet.

lupiter ad mensam positam cum prole sedebit

≤line=20≥ Diuina/ nostros incohet/ atque iocos.

Iupiter cum deabus ad mensam discumbit.

PEleus Aeacides nostro de sanguine cretus

Ad dulces epulas/ ad prandia scita uocauit

Me letus, natasque meas, & numina coeli.

Hic Hymenaea fouens, mensas instruxit opimas,

≤line=25≥ Letitiamque parat Bacchi/ lepidumque tribunal

[^18]Substituit, uirides ramos de uertice Pindi/

Et flores spargit, thalamus quis fulget honestus.

Filiole mecum stratis confidite lectis

Exhilarate diem, nos nulla molestia uexet,

≤page=5≥

≤line=30≥ Sint procul & curae, sceptrum quoque cesset acerbum.

Fulminis et lateant penetrantia tela trisulci

Hoc pietas diuina docet loue digna potente.

Discordia aureum proiicit pomum.

[^19]SIc sine me lepido celebras conuiuia Iudo

lupiter, & coeli numina cuncta uocas?

≤line=35≥ Sic sine me choreas agis ad spectacula molles,

Praeponisque tuas undique filiolas?

Vxor adest luno, cuius plaerumque secura

lussa/ quibus uoluit saepe nocere tibi.

Nil ego commerui/ quod me secluserit uxor

≤line=40≥ Pronuba, uel Peleus, atque superba Thetis.

Sed ne letitiae uestrae sit gratia perpes

Aut sit letus hymen, uel solidatus amor,

Proiicio pomum/ moueat quod iurgia dura,

Tu censor scripti lupiter esto mei.

≤line=45≥ Tres adsunt diuae quarum formosa uideri

Quaelibet efflictim/ solaque pulchra cupit.

Mercurius discordiam uituperando taxat.

QVid tu coelicolum lepidos discordia lusus

Iucundosque dies contaminare cupis?

Quae te ceritam rabies? quod pallados oestrum

≤line=50≥ Te capit? & stygius quis furor exacuit?

Vt cupias pacem nunc interrumpere dulcem/

Conuentusque tuos frangere dissidio.

[^20]Tu potes unanimes fratres disiungere, tecum

Sunt lites, rixae, iurgia, liuor edax.

≤line=55≥ Quis uates posset proprias describere formas

Inuidiae? turpes uel memorare notas?

≤page=6≥

[^21]Pallescit semper facies, frons stigmate foedo

Torua riget, tabo squallida bucca putret.

Horrescunt crines, & circum tempora serpunt.

≤line=60≥ Cerbereae fraudes, uipereusque dolus

[^22]Liuor in ore sedet, mauis in corpore toto,

Inconstans oculus fulgurat ex acie.

Spumant usque genae, dentes rubigine frendunt,

Quis lacerat iustos/ innocuosque uiros.

≤line=65≥ Cor plenum fellis gestat, linguamque colubris,

Semper ut ad nutum dura uenena spuat.

Risus abest, aliquando subest cum fallere gestit,

[^23]Dissimulas astum, perniciemque grauem.

Gaudet in aduersis hominum, Sed prospera fata

≤line=70≥ Successusque bonos lachrymat, atque dolet

Tu tibi sola noces, intabiscisque nocendo,

Te dolor, & curae lancinat anxietas.

Nam te suspendis laqueo, quo prodere tentas

Forte alium, tantis bestia digna malis.

Iupiter Mercurio negotium dat pro dearum discordia ut iudicem eligat
Paridem.

≤line=75≥ Vade citis pedibus, rapidis suffultus & alis

Ad Paridem contende meum/ qui dormit in Ida

Solares uitans radios, ouiumque uagantum

Depascens sub fronde greges, dic ilico surgat,

Et mea gratuito uultu mandata capessat.

≤line=80≥ Iudicet ipse deas, quae sit formosior, atque

Dignior hoc pomo fulgenti, Consule rebus

Fili docte meis, ne sit mora tarda petiti.



Mercurius Parim sub arbore iacentem affatur.

≤page=7≥

IVpiter officium gradibus nunc exequor altis/

Imposuere modo quod tua sceptra mihi.

≤line=85≥ Vado libens propere griseum qui porto galerum,

Atque ad Dardanium credita iussa feram.

Surge Paris mollem de lumine terge soporem,

Exue depexas absque pudore togas.

[^24]Indue nunc trabeam, regales accipe uestes,

≤line=90≥ Te deus ipse uocat, Aeacidumque genus.

En pulchri certamen adest, modo suscipe pomum,

Te dissoluetur iudice rixa grauis.

Libera uota tenes, te corruptela remulcens

Nequaquam rapiat, quod placet exequere.

≤line=95≥ Te penes arbitrium censurae, stabit & ingens

Pugna deum, lites dirime fortuitas.



## 3. ACTVS SECVNDVS.

Paris se uoluntarium ostendit ad louis mandata, licet impar ad tantum
iudicium.

PEr tua Mercurius uolucer mandata uocauit

Me syluis habilem, consiliisque rudem.

Ecce mihi tribuit pomum, quod pulchrior inter

≤line=100≥ Tres diuas capiat, tumque polita magis.

Seditiosa nimis res est, dubiosaque rixa

Quae me suspensum, sollicitumque facit.

Attamen ad nutum pręsentem lupiter adsum,

Vt peragam iussis congrua uota tuis.

Ganymedes puer Phrygius deas surgere iubet.

≤line=105≥ SVrgite de solio regali, surgite Nymphae,

Formosaeque deae surgite tempus adest.

≤page=8≥

Surgite tempus adest, ceptam discindere litem

[^25]Fortis Alexander dissidiumque parat.

Auscultate uirum, cui formae conserat ille

≤line=110≥ Primatum, sellas linquite purpureas.

Nec mora uos tardet, magnos promittite montes,

[^26]Pollicitis diues quaelibet esse potest.

Verbis blandisonis iuuenem seducite/ & amplis

Frangite muneribus, dinitiisque bonis.

Pallas Alexandro sapientiam muneris uice pollicetur.

≤line=115≥ EN tibi priamedes magni certamen honoris

Iupiter imposuit, iudiciumque graue.

Aspice nec modici res est tibi credita facti,

Quaelibet inter nos pulchrior esse cupit.

Sed mihi iam primas partes adiudico, cum sim

≤line=120≥ Nata louis, nullo semine nata dea.

[^27]De cerebro summi mirum prognata tonantis

Sum magis hoc pomo nunc decoranda tuo.

Non ego corporeos fastus, mollesue lacertos,

Non frontis iacto candida signa meae.

≤line=125≥ Non ego diuitias, non archas iacto capaces,

Thesaurum foueo/ quem neque fata terent

[^28]Si mihi priamides pomum decreueris aureum/

Praestabo Sophiae dogmata culta tibi.

Et dabo quod sapias naturae archana potentis/

≤line=130≥ Et dabo quod possis semper habere modum.

[^29]Me duce sidereum prudens spectabis olympum/

Spectabis niuei lactea signa poli.

Me duce coelicolas nosces, superosque potentes

Lucida cognosces quicquid & astra gerunt.

≤page=9≥

≤line=135≥ Me duce diuinas artes, secretaque rerum,

Atque actus hominum, miraque cuncta scies.

[^30]Aspice quem sophiae faciant penetralia, qualem

Inclyta constituat philosophia uirum?

Rebus eges nullis, regum de sanguine natus

≤line=140≥ Haeres accipias en bona multa patrum.

[^31]Qui latices nostri sacratos numinis haurit

Constans/ & dexter, prouidus, acer erit.

Pectus habet solidum, propellit inania uota/

Continet & stabili pectora recta gradu.

≤line=145≥ [^32]Iudex ipse sui, nec uani murmura uulgi

Curat, securus tempora grata terit.

Non moritura tibi, nec uanae munera laudis

Polliceor, Sed enim dona beata feres

Da procor hoc pomum, non est formosior ulla

≤line=150≥ Ex animo, nisi uis corporis illecebras.

luno honores & regna Paridi promittit.

EN soror & coniunx magni ueneranda tonantis

Adsum, nec pomum cunctor habere tuum.

Non est me mulier totius pulchrior orbis

≤line=155≥ Vlla, nec in mundo ditior esse potest.

lupiter ille mihi primos decreuit honores,

Me uxorem petiit, coniugiumque meum.

Inter coelicolas nymphas, mihi prima potestas

Tradita, me primus suscipit ecce thorus.

≤line=160≥ [^33]Quod uolo, quod iubeo, seruabit coelicus ordo

Ad nutum uiuit lupiter ipse meum.

Aspice quid facias, nostris modo consule rebus,

Da pomum fuluum, da mihi priamedes,

≤folio=B≥

≤page=10≥

Nec te dimoueant suadentes uerba Mineruae

≤line=165≥ Debentur manibus aurea poma meis.

Quid tibi de sophia, quae rerum grandia spondet

Dogmata, quae sapiens consiliumque refert.

[^34]Quid tibi naturae speculatus proderit? Aut quid

Extolles oculos candida ad astra tuos?

≤line=170≥ Vana tibi spondet Pallas, nec spectat ad illam

Pomiferum munus, pulchrior ipsa uocor.

Non frustra tantos mihi condonabis honores

Praemia te meriti sunt secutura tui.

Scis quod ego cunctas sceptro regina potenti

≤line=175≥ [^35]Possideo gazas, regnaque magna rego.

Me duce diuitias regum/ [^36]trabeamque micantem

Et currus ualidos semper habere potes

Ex Arabum uenis, ex [^37]Lydo uerritur agro

Quicquid ad aspectum seruiet usque tuum.

≤line=180≥ [^38]Quicquid habet Croesus, quid pugnax ipse Darius,

Quid regum soboles/ purpureumque genus

[^39]Quod tenet & pontus, quod totus possidet orbis,

Quod uidet Eous Phoebus/ & occiduus.

Me duce uictrici dextro, gladioque tenebis,

≤line=185≥ Rex eris indomitus, imperioque potens.

Da pomum nitidum, nec me formosior ulla

Sit modo Priamedes, sic quoque iustus eris.

Venus Helenam & corporis uoluptates spondet.

SVblimen sophiam promisit docta Minerua

≤line=190≥ Et contemplatus pectoris aethereos.

Promisit superum sedes rerumque latentes

Secessus animi & commoda plura tui.

≤page=11≥

[^40]Diuitias amplas siquidem Saturnia luno/

Et tibi regales ecce spopondit opes.

≤line=195≥ Te regem Phrygiae statuit, tibi pergama celsa

Promisit, patriae tectaque magna tuae.

[^41]Accipe priamides Veneris promissa loquentis,

Da quoque nunc placidas ad mea uerba moras.

Non tibi polliceor sophiae spectacula diuae,

≤line=200≥ Non gazas auidas/ imperiumque ne potens.

Filius es regis, quo uix modo ditior ullus

Viuit, magnanimo qui tibi sceptra dabit

[^42]Tu sapis usque satis, non te spectare decebit,

Vel cursus coeli, stelliferosue polos.

≤line=205≥ Nil ad te sophiae spectant monumenta sacratae

Hanc curam senibus da quoque philosophis.

Nec tu pauper eges opibus, qui regna paterna

Haeres expectas, imperiumque phrygum.

Aspice priamides quales praestare triumphos,

≤line=210≥ [^43]Delitias quantas uel tibi rite queam.

Delitias promitto tibi, mollesque puellas/

Corporis illecebras, polliceorque tibi.

lucundos Cytharae modulos, plectrumque sonorum

Spondeo, lasciuas atque in amore uias.

≤line=215≥ Lusus/ & risus, & cantica plena iocorum,

Et tibi sorbenti basia blanda dabo.

[^44]Quicquid habere cupis uolucer tibi sponte Cupido

Praestabit, uotis seruiet inde tuis.

Si me formosam pomo donaueris aureo,

≤line=220≥ Si me precipuam dixeris esse deam.

Inter reginas graecas, pulchrasque Lacenas

[^45]Loedeam niueam sponte dicabo tibi.

≤folio=Bii≥

≤page=12≥

Et molles Helenae risus tibi spondeo, quid vis

Quod magis efficiam pignora certa tenes.

≤line=225≥ Da modo descriptum pomum, te iudice dicar

Pulchrior his nymphis, atque uenusta magis.

Paris respondendo Veneri tandem pomum ueluti pulchriori adsignat atque
porrigit.

ET si pastor ego frondosis natus in antris

Ductaui pecudes, lanigerosque greges.

[^46]Expers consilii quem nec solertia rerum

≤line=230≥ Edocuit, stabulis aptior, aut triuiis.

Me tamen ad grandem litem Cylienius ales

Acciuit, pomum credidit atque mihi.

E nostris utinam manibus reuocaret olympi

Hoc pomum domitor/ Iudiciique parens.

≤line=235≥ Iudicium formae presens sudore laborat,

Et caput in sensus distrahit innumeros.

Virtutem pallas spondet, Saturnia regni

Sceptra superba, leues & [^47]Cytherea iocos.

"Virtus est pulchrum precium, donumque fatemur

≤line=240≥ Regius in primis est & amandus honor."

Blanda uoluptatis nec premia sunt fugienda

Quid iudex faciam. quidue petitus agam?

[^48]Virtutem non curo grauem, sophiaeque penetral

Quid mihi de superis rebus/ & aethereis.

≤line=245≥ Quid mihi de regnis, cum nulla beatior ora

Sit terris patriis, [^49]Iliadumque solo.

Sceptra parens Asiae stabili ditissima iure

Possidet, Heredem me facietque suum.

[^50]Solas delitias, solas quoque corporis huius

≤line=250≥ Posco uoluptates, mellifluosque iocos.

≤page=13≥

Te Cytherea Venus tanto nunc dignor honore/

Vt capias formae premia digna tuae.

Pollicita es nobis Helenam iurata [^51]Lacenam

Seruabisque fidem non dubiosa tuam.

Palladis minae in Paridem.

≤line=255≥ EX quo spreuisti coelestes paliadis artes

Virtutisque sacrae munera stulte paris.

Sentiet exitium priami fortuna superbi,

Diues & ex alto cardine Troia ruet.

Sum dea [^52]Martis atrox in te miseranda citabo

≤line=260≥ Praelia, [^53]Gorgoneis incipienda tubis

Exacuet graios aduersus pergama gentis

Spectabisque tuae funera moesta paris.



Iunonis minae.

EN modo [^54]spumiferae Veneris spurcissima forma

Iudicio Paridis uicit utramque deam.

≤line=265≥ Non impune feram, quae sum louis anxia coniunx

Quam tenet & nitidi regia prima throni.

Nunc superest [^55]bellona ferox, quae dira sonabat

Classica, quae cedes innumerasque dabit.

Tela trisulca manu capiam/ tendamque per arces

≤line=270≥ Pergameas, nostro numine Troia cadet.

Venus ad Paridem.

Nil te commoueant tantarum uerba minarum

Garrula nil Troiae luno nocere potest

Horrida nec timeas iratae palladis arma

Me quoque filiolam lupiter ipse colit.

≤line=275≥ Vade Paris/ capiasque tui felicia dona

Iudicii, cures haec maledicta nihil.

≤folio=Biii≥

≤page=14≥

Digladiantes duo pro serto Veneris.

[^56]DA ramo uiridi sertum contexerat alma

Cypria, quod tollat iam pugil indomitus,

Iupiter assensit/ nostros spectabit & actus,

≤line=280≥ Applaudet nostris gestibus ac populus.

Si placet ergo tibi gladios torquere micantes,

Et dare, uel punctim uerbera dura pati.

Si placet & faciles motus formare, uel artus

Pungere rumpheis, uelque salire palam.

≤line=285≥ Accipe nunc ensis capulum/ contende uicissim/

Sertum indipisci quod dabit alma Venus.

[^57]Non ego iam uereor tecum pugnare tonantis

Impiger ad nutum, qui mea facta probat.

Intrepidus nunqum fugi certamina quae sunt

≤line=290≥ Praemia uictricis non peritura manus.

Me fortem reddunt populi subsellia docti,

Me sertum Veneris non sinit esse rudem.

Saepe corolla mihi cessit/ dum uictor harenam

Pysaeam tetigi/ romulidumque forum.

≤line=295≥ I cape rompheam, sta contra fortiter, urge

Magnanimum pugilem candida dona manent.

Venus pugiles coronat.

CAndida serta uiris dono quos docta palestra

Spectauit pugiles fortis uterque satis.

Accipite has uirides crinali fronte coronas

≤line=300≥ Pugnaces Homines talia serta decent.

## TERTIVS ACTVS

Ad Helenam Paris loquitur.

≤page=15≥

SAlue foemineum decus o Ledea salutem

Opto tibi facilem, perpetuumque diem.

Diis ago nunc grates, quod te mea candida nympha

Affari potero dulcibus alloquiis.

≤line=305≥ Accipe queso meas pacata fronte loquelas

Obstet iam nullus ad mea uerba pudor.

Propter te uenio, sulcaui nauibus aequor

Turgescens, patrios deseruique lares.

Te mihi promisit sponsam, propriamque dicauit

≤line=310≥ Cypria, te mecum nunc & abire iubet.

Huc ego diuino monitu/ superumque fauore

Aduehor, auspicium ledere dura caue.

Praemia iusta peto, Paridis modo consule uoto

Promisit thalamo te Cytherea meo.

≤line=315≥ Ferrea non mihi sis, non sis mihi saxea, uultum

Nunc ostende pium/ mellifluasque genas,

Te mihi constituo dominam sceptroque potenti

Perficiam mecum foedere iuncta ueni.

Helenae responsio.

HOspes ad Oebalium uentosa per aequora littus

≤line=320≥ Venisti acceptus hospicioque meo.

Virque meus claro te pertractauit honore

Custodem statuit ad sua regna Phrygem.

Non satis admiror quod te fiducia tanta

Raptat, & ad crimen tam malesanus ades.

≤line=325≥ Est haec recta fides? sunt haec monumenta pudoris

Hospicii sanctum contaminare thorum.

Rustica sim sane, dum non contemno pudoris

Integra iura mei, coniugiique fidem.

Bella mouere cupis, dum sic me fallere tentas

≤line=330≥ En Menelaus abest, qui tibi sceptra dedit

Non me lasciuae Veneris mandata citabunt

Laudatrix Venus est insidiosa mihi.

Desine molle precor suasu conuellere pectus

Nolo tuum spolium, pręda uel esse tua.

≤line=335≥ Non diuos superos, non fulmina celsa timesco

Nulla pudicitiae damna ferenda reor.

Sed tamen usque placet te magno numine raptum.

Immensis Helenam praeposuisse bonis.

Hoc mouet in primis animos, me premia laudum

≤line=340≥ Inter spartanas emeruisse nurus.

ludice quod pariter te formosissima dicor

Munera sunt operis nunc statuenda tui.

Tecum irem facile, Si saluo iure liceret

Ad nemus Idaeum, uel Simeontis aquas.

≤line=345≥ At uereor thalami posito sacrata pudore

Frangere iura furens/ & muliebre decus.

Tu nimium properas, specta, felicior aura

Adueniet, uoto quae sit amica tuo.

Cupido Helenam amoris telo transfigit unde cum Paride proficiscitur.

IDaliae iussu Veneris, matrisque iacentis

≤line=350≥ Prodeo Ledeam queroque Tyndaridem.

Extensam pharetram, celeres quoque uibro sagittas

Frangere quae silices, duraque saxa queunt.

Nil obstat telis nostris, haec Aenea castra

Haec penetrant Chaliben, haec adamanta terunt

≤line=355≥ Fortia corda uirum, muliebreque pectus adurunt

In cunctos homines imperiosus ago.

≤page=17≥

[^58]Sum puer insipiens, fatuos mea uerbera reddunt.

Sum coecus, coecant tela petulca uiros.

Alatus uideor, celer est quia semper amator

≤line=360≥ Inconstans, fallax, mobilis atque leuis.

Haec punctura rapit mendicos, & locupletes,

Torosos iuuenes, decrepitosque senes.

Haec capit & monachos & sacro numine clerum,

Spicula sunt arcus imperiosa mei.

≤line=365≥ Te Ledea meos cogam sentire calores

Vt facias matris iussa petita meae.

Paris cum Helena discedit, Chorea fit interim ad tybias.

[^59]IVssit pulchra Venus facilem saltare choream.

Nos modo Vilianas, pastoriasque nurus.

Adsumus in gyrum, pedibus saltare citatis

≤line=370≥ Vobiscum cupimus, ite, salite palam.

[^60]Opilionis amor lasciuaque uerba uocarunt

Me dudum ad saltus/ mollisonosque choros

Pareo mandatis Veneris, saltare cupisco

Nunc cum Villano, qui meus ignis erit.

≤line=375≥ [^61]Quanqum rugarum sulco sim foeda senili

Ex oculis lippis & fluit usque mador.

Vobiscum tamen hanc cupio ductare choream,

Ad quam corripuit me Cytherea Venus.

[^62]Non erit ingratum nobis pastoribus aptos

≤line=380≥ Cum uetulis saltare choros, gyroque reflexo,

Ad sonitum cytharae uarios intendere motus,

Nil nos cunctamur, fundat modo fistula cantum.

## 4. ACTVS QVARTVS.

≤folio=C≥

Menelaus uxorem abductam conquęritur.

TRistia fata queror proh consultissime frater,

Immensi sceleris & tibi facta cano.

≤line=385≥ Lamentor grauibus curis affectus, & acri

Crimine confusus turpia gesta domus.

Nuper ad hospicium tutissima iura receptus

Dardanii Priami filius ipse Paris.

Lautitiis nostris fotus, lectoque decenti

≤line=390≥ Molliter acceptus colloquioque pio.

[^63]Illius & fidei discedens omnia mando

Vxorem teneram, filiolamque meam.

Credo domum, sceptrumque meum, gazasque reclusas

Substituo manibus oppida cuncta suis.

≤line=395≥ Quid sit me latio stimulans absente pudicam

Polluit uxorem, coniugiumque secat.

Abduxit properans Helenam, fregitque sacratae

Pignus amicitiae, candidulamque fidem.

Nauibus erectis Troianas uectus ad oras

≤line=400≥ Securus prędam monstrat ubique suam

Quis tolerare potest, haec latrocinia foeda

Querere uindictam nemo uetare potest.

Hanc perdam potius dextram, quam crimina tanti

Dimittam sceleris, turpiloquumque nephas.

≤line=405≥ Vindictae meditor solatia pergama celsa

Armatus quatiam tempore forte suo.

Adsis queso meis rebus charissime frater

Et fer opem fratri, supperiasque tuo.

Sis socius, fidusque comes, te iniuria facti

≤line=410≥ Nunc pariter moueat, argolicosque duces.

≤page=19≥

Agamemnon fratri suam operam mansuete pollicetur.

ME tua commouit frater miseranda querela

Stigmatis accepti, liuidulumque nefas

Tecum lamentor pariter, tecumque uicissim

Communem causam sollicitatus ago.

≤line=415≥ Proh scelus infandum, quo clam tua pignora fregit

Hospitiique fidem raptor/ inersque malus.

Dii superi perdant hominem/ furemque dolosum

Ausus qui castum contaminare thorum.

Crux mala/ uel laqueus uęsani guttura frangat,

≤line=420≥ Esca siet uolucrum, piscibus atque freti.

Nusquam tuta fides, absens tua sceptra dedisti

Illius ad nutum Tyndaridemque tuam.

Abduxit nuptam, sanctissima foedera rupit

Hospitii, gazas abstulit atque tuas.

≤line=425≥ Vlcisci cupio presens, nec difero motus

Bellorum subitos, martisonasque tubas.

Argolicos proceres ad praelia magna uocabo

Sponte parant getici bellica tela dei.

Tytides, Teucerque ferox & promptus Vlisses

≤line=430≥ Aiax has causas, Antimachusque fouent.

Nestor facundus, Stelenusque micantibus armis

Suscipient belli munera prompta trucis.

Et princeps dolopum ueniet formosus Achilles

Flos quoque Graecorum tractus ad arma ruet.

≤line=435≥ Quid nos commissi sceleris conuitia tardant

Quid mora confessum detinet auspicium,

Adsis preco celer, Priamoque indicito bellum,

Et Paridi iacito telaque nostra procul.

≤folio=Cii≥

≤page=20≥

[^64]Iliadum reges audite ferocia iussa

≤line=440≥ Quae commendauit fortis Atrida mihi.

Praelia Graecorum uobis denuncio iusta

Telaque cum manibus credita uoluo meis.

Non licuit Paridi Danaum pia foedera regum

Frangere commissos & uiolare thoros.

≤line=445≥ Tristia fata luet, casus tentabit atroces

Criminis & meritum sentiet exitium.

Graecorum stet saluus honor, uos iure uetusto

Admonui, liticen classica dira sonet.

[^65]Blanda uoluptatis modico sermone referre

≤line=450≥ Quis bona, mellitulas delitiasque potest?

Inter tres hominum uitas, mihi sola uoluptas

Corporis est cordi, caetera uana puto.

Illa dat illecebras, risus & gaudia praestat

Dat molles thalamos, blandiciasque thori.

≤line=455≥ Semper agit ludos, conuiuia dulcia tractat

Moestitiam frontis exhilarata fugat.

Nyseos latices & pocula crebra ministrat,

Et peragit celeres ingeniosa choros.

Spirat Achimenios flores lasciva uoluptas

≤line=460≥ Quis ungit niueas delitiosa genas.

Mollibus in plumis, uitam sinit esse quietam

Ocia dat lentis non fugienda uiris.

[^66]Hanc circum uolitant solatia, cantica, risus,

Ebrietas, ructus, amplaque uasa madent.

≤line=465≥ [^67]Quicquid auent homines, largitur blanda uolumptas

Quae sine rugosa lumina fronte tenet.

Edere saepe iubet, taxillis ludere monstrat,

Haustibus alternis pręlia plena docet.

≤page=21≥

[^68]Ergo mortalem cum te cognoueris esse

≤line=470≥ Exple delitiis lubrica membra uagis

Aetas nostra fugit post mortem nulla uoluptas

In cineres tandem spes moritura redit.

Dum potes illecebris indulge, cura nec acris

Te rapiat, placeat haec tibi uita magis.

≤line=475≥ [^69]Vita uoluptatis Veneri sacrata procaci

Est laudata uago carmine/ nec merito

Non famam celebrem, non cantica sacra merentur

Spumosae Veneris foeda ministeria.

Concha marina fuit spurco de semine nata

≤line=480≥ [^70]Quae modo praecipuum gliscit habere gradum.

lunonis uitam potius laudare paratus

Scilicet actutum talia uerba cano.

luno iuuans actus hominum, uitaeque ministrans

Commoda, festiuo carmine digna manet.

≤line=485≥ Ex humili multos mortales sorde leuauit

Exornat passim quos trabeatus honor.

Haec largitur opes, thesauros donat abunde,

Cauta fugit damnum, pauperiemque fugat.

Efficit haec celeres animos, haec pectora prompta

≤line=490≥ Erigit usque petax ocia nulla colit.

Haec mercatorem postremos mittit ad Indos

Vita peregrinis insaciata bonis.

Haec aulas procerum quaerit, solioque superbo

Adsistit, regum munia clara regens.

≤line=495≥ Haec foris atque domi commissa negocia rerum

Temperat, & curas/ consiliumque subit.

[^71]Hanc circumsistunt industria, cura, laborque

Mens uigil, & lucri sollicitudo grauis.

≤folio=Ciii≥

≤page=22≥

Illa sui cupidos locupletes reddit alumnos

≤line=500≥ Publica dat proprio iure magisteria.

Quaestorem facit hunc, illi fulgentia sceptra

Regnorum tribuit, huncce per astra leuat.

Praestat equos, celsamque domum, pulchrosque clientes

Dona senectutis, praesidiumque parat.

≤line=505≥ Diligat actiuam uitam studiosa iuuentus

Quae nullum tardum, nec sinit esse rudem.

[^72]Frustra spurcitiam laudat malesana uoluptas

Qua duce magnificum quicquid in orbe perit.

Incautos iuueues fallaci decipit hamo

≤line=510≥ Illectosque, suis polluit illecebris

Oscula praua Venus, lasciuae nuncia uitae/

Dispensat luxus suppeditatque malos

Non igitur laudanda sacris est spurca libido

Carminibus, cuius gloria nulla uiget.

≤line=515≥ Actiuum quid luno suum commendat Honorem

Quid ue magistratus, diuitiasque canit.

Quid rerum celebrat tanto peritura boatu

Munera, regnorum quid ualet altus honor

Quid Plutonis opes, quid laudat noxia fata

≤line=520≥ Ad sophiam iuuenem uertite corda precor.

[^73]En ego coelestis refero spectacula uitae

Ad nitidumque polum lumina clara leuo

Contemplatiuam magnis extollite uitam

Laudibus, ad superos qua uia tuta patet,

≤line=525≥ Haec curas Hominum, uanos haec negligit actus,

Publica nil curat munera, lite uacat.

Haec archana dei rimatur plurima, dotes

Naturae discit, principiumque poli.

≤page=23≥

Aethereas sedes, sublimia dona sagaci

≤line=530≥ Pectore disquirit stelliferumque thronum.

Suspensis animi speculatibus astra corusca

Suspicit, & fruitur nectare mellifluo.

Hanc optata quies recreat, solatia pascunt/

Vitam lacte suo philosophia cibat.

≤line=535≥ Haec melior cunctis rebus, securior usque

Huic iuuenes casti, uosque litate senes.

[^74]Actio nostra bonum finem sortita laboris.

Nunc exanclati munera digna petit.

Munera digna petit, quis saxeus ista negabit

≤line=540≥ Effundit meritas turba diserta preces.

Turba diserta petit recte uirtutis honorem

Et plausus celebres multisonumque sophos.

Plaudite si phas est nullum liuentia tardet

Absint inuidiae noxia tela procul.

≤line=545≥ Saepius auscultans ex illo scammate ludos

Spectabit populus, ite, ualete diu.



# Back



FINIS.

Impressum Viennae Austriae per loannem Singrenium,

Expensis Bartholomei Werlen, Bibliop.

[^1]: *In margine*: Thraso miles gloriosus.

[^2]: *In margine*: Virtus non hęreditaria.

[^3]: *In margine*: Talpa cęcior.

[^4]: *In margine*: Iuve.8.saty.

[^5]: *In margine*: Persius saty.1

[^6]: *In margine*: Aristophanes in Ranis

[^7]: *In margine*: In uado esse.

[^8]: *In margine*: Contemplatiua uita.

[^9]: *In margine*: Actiua uita.

[^10]: *In margine*: Voluptatis uita.

[^11]: *In margine*: Tres deae.

[^12]: *In margine*: Discordia.

[^13]: *In margine*: Paris.

[^14]: *In margine*: Sententia pro Venere

[^15]: *In margine*: A uetustate rei auditores attentos reddit.

[^16]: *In margine*: Sultis pro si uultis Plautinum est.

[^17]: *In margine*: Fabulae rom.

[^18]: *In margine*: Pindus mons.

[^19]: *In margine*: In pomo scriptum erat pulchriori detur.

[^20]: *In margine*: Discordiae comites.

[^21]: *In margine*: Discordiae descriptio.

[^22]: *In margine*: Ouidii imitatio de inuidiae descriptione.

[^23]: *In margine*: Apostrophe est.

[^24]: *In margine*: Trabea.

[^25]: *In margine*: Paris.

[^26]: *In margine* Ouidianum est.

[^27]: *In margine*: Non caret fabula secretiori intellectu

[^28]: *In margine*: Dieresis.

[^29]: *In margine*: Palladis munera.

[^30]: *In margine*: Admiratiue loquitur.

[^31]: *In margine*: Sapiens omnia est.

[^32]: *In margine*: Sapiens sui iudex est.

[^33]: *In margine*: Iunonis potentia.

[^34]: *In margine*: Ecce quam aliena est uita actiua a speculatiua.

[^35]: *In margine*: Gazae, .i. diuitiae.

[^36]: *In margine*: Trabea.

[^37]: *In margine*: Lydi.

[^38]: *In margine*: Croesus & Darius reges.

[^39]: *In margine*: Eous orientalis. Phoebus sol

[^40]: *In margine*: Saturnia.

[^41]: *In margine*: Recte, quod uoluptas nihil commercii cum sapientia
habeat.

[^42]: *In margine*: Talis est Osorum sapientiae et litterarum responsio
praesertim aulicorum.

[^43]: *In margine*: Nihil non uoluptatis gratia mortales aggrediuntur.

[^44]: *In margine*: Cupido amorum deus.

[^45]: *In margine*: Loedeam .i. Helenam.

[^46]: *In margine*: Quia uoluptuarii nihil sublime neque altum
speculantur.

[^47]: *In margine*: Cytherea Venus.

[^48]: *In margine*: Penetralia & archana.

[^49]: *In margine*: Iliadum Troianorum.

[^50]: *In margine*: Alter sardanapalus.

[^51]: *In margine*: Lacena.

[^52]: *In margine*: Martis id est belli et armorum.

[^53]: *In margine*: Gorgones.

[^54]: *In margine*: Spumiferae .i. maris spuma genitae.

[^55]: *In margine*: Bellona Martis soror.

[^56]: *In margine*: Bythus.

[^57]: *In margine*: Bacchius.

[^58]: *In margine*: Cupido.

[^59]: *In margine*: Rustica mulier.

[^60]: *In margine*: Altera rustica

[^61]: *In margine*: Tertia Villana mulier.

[^62]: *In margine*: Pastores simul respondent.

[^63]: *In margine*: Stramen & ignis coniuncta facile comburuntur.

[^64]: *In margine*: Praeco Troianis bellum indicit.

[^65]: *In margine*: Voluptatis commendatio per Venerem.

[^66]: *In margine*: Pulcherrimi comites.

[^67]: *In margine*: Si pecudum ritu uiuere pulchrum est.

[^68]: *In margine*: Sardanapoli opinio.

[^69]: *In margine*: Vita quae in uirtutum actione consistit quam
actiuam uocamus commendatur Iunoni.

[^70]: *In* *margine*: Veneris ortus.

[^71]: *In margine*: Actiuae uitae comites.

[^72]: *In margine*: Contemplatiue vitae laus per Palladem.

[^73]: *In margine*: Pallas.

[^74]: *In margine*: Actoris conclusio

