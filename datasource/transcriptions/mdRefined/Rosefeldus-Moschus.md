# Front

/

IACOBI ROSEFELDI

FRANCI

MOSCHVS

COMOEDIA ALTERA

Histrionicè tornata

ET

Adornata

AD NVPTIAS

V. CLARISS. & CONSVLTISS.

CAROLI STARCCI, V.I.D.

&

Virginis lectißimae pudicißimaeque

IVLIANAE.

Nobilissi Consultißimique viri Dn. Danie-

lis Eulenbecij I.V.D. quondam Professoris Acade-

miae Ienensis, eiusdemque Iudicij Curialis assesso-

ris, Consiliarij Saxonici, &c. p.m. re-

lictae filiae.

Ad diem 12. Iulij.

IENAE

Typis Tobiae Steinmanni, Anno 1599.

AD CLARISS. CONSVL¬

tissimumque virum, Carolum

Starccium, I. V. D.

EPIGRAMMA.

VT tibi Dique Deaeque omnes sua dona tulerunt?

Vt sua dona tibi Dique Deaeque ferunt.

Ingenium pallas, linguam Suadela disertam

(Cor \[\<Dor\] dedit Eunomiae, judiciumque Charis.

Mysta Dicae LAVRVM, Ihouę dat Mysta puellam,

Dat Themis alma forum, dat Venus alma thorum.

O te felicem, cui prodigitate perampla

Pandoras mittunt Dique deaeque suas.

Quid cures igitur triuialia munera vatum,

Quîs haud ornatus verùm oneratus abis?

Et tamen haud vereor crenâ tornare Camoenas

Ac ornare sacri, sacra hymenaea thori.

Imò nec erubeo soccos saltare pedestres

Et Nuptos ludis exhilarare Nouos.

Sponte mea, quaeris, fiat? Respondeo, non est;

Sed sequor exemplum Persa Sinaeta tuum.

Qui cum non esset, quod muneris Artaxerxi

Ergò daret, Persis moris vt istud erat.

Nec tamen officio vellet superarier isto

Infami notus ne foret ille nota.

≤folio=A2≥

Accurrit fluuium, generoso nomine Cyrum,

Vndamque incumbens, haurit vtraque volâ,

Cursuraque volens celeri pedibusque citatis

Artaxerxem haustâ flumine donat aquâ.

Sicque ait: aeternum rex Artaxerxa gubernes,

Non meliora habeo, non meliora dabo.

Carole cum tantis macteris honoribus, & te

Lautitijs ornent, Dique hominesque suis;

Occuper extremus scabie? pro tempore, proque

Re nata munus non leuidense feram?

Accurro Aonium generoso flumine fontem

Vndamque incumbens haurio vtraque volâ.

Et precor aeternum sis Carole faustus, & vsque

Vernet honore Themis, vernet amore Venus.

M. Iacobus Rosefeldus

P. L. C.



# Main



## 1. Dramatis personae.

Pallas. Brennus Praedones

Sophia. Attabus.

Mercator. parens Henno. morio

Musophilus. filij.

Polyharpax. Menalcas

Corydon Rustici

Labrax. Hupim

Toxilus. Famuli. Mupim

Puer.

Lucrum. Bryllis.vxor.

Paedisca pedissequae.

Bromia

Moschus Iudaei.

Barrabas

PRAETOR.

1. Sulpitius.

2. Aemylius. Assessores.

3. Flauius.

4. Pleminius.

Petrucius. Scriba.

Viator.

≤folio=A3≥

## 2. PROLOGVS.

Pallas.

QVam verò me putatis esse, publicum

In hunc theatri quae deuenerim locum,

Hastam clypeumque bellicosum gestitans?

Dicam. Sum Pallas. Audistis de Pallade

Quid audiat? DEA sum nata cerebro Iouis.

Teneo quid animi vestri super hac resiet.

Ridetis & me deridetis oppidò,

Quod, cum DEA sim, non verear histrioniam

Facere. Sed oro mecum agatis mitius,

Meâ non adsum spontè, sed venio Iouis

Iussu; nec praeliandi venio gratiâ.

Sed protegendi cultores meos, quibus

In auxilium si venero, solens meo

Id more fecero. Sed cuius gratia

Huc missa sim, ludis in his videbitis.

Non gratis adsum, dona sed fero maxima

Duo, Virginem Laurumque Virginem Iovis

Laurumque, Phoebi muniis haec duo praemia

Erunt illius qui bene de me meruerit

Et qui studio indefesso humanioribus

Artibus, & disciplinis usque incubuerit,

Nec vllas respuerit graves molestias

Vllosue labores propter artes optimas,

Quis verò sit cui tanta danda praemia

Id ignoratis vos, sed ego scio bene,

Scietis autem si dabitis silentium.

Mercator habitat hic, cui filij duo;

Vnus, meliore cuius pectora de luto

Apollo finxit, & mihi thure quotidiè

It supplicatum; sed patre inuitißimo,

Huic Deorum munera re seruo. & licet

Me studio prosequatur ardentißimo,

Volo tamen eius animum percontarier.

Et amoris erga virginem periculum

Facere vitae ingruentia per discrimina,

Nam miserè vitam ducet in exteris locis

Latrones incidet, parentis excides

De gratiâ, malaque experietur pluria,

Vti tot & casibus tantis exercitus

Maiori postmodùm afficiatur gaudio.

Alter parentis insistens vestigijs

Amare caepit virginem efflictum, cui

Poëta Lucri nomen voluit inditum,

In cuius amorem & gratiam à quodam improbo

Et perfido Iudaeo Moscho mutus

Talenta quinque foenore accipit, & loco

Opponit pignoris secandi copiam

Pondo integrum carnosi frusti ex corpore

Si termini elapso die pecuniam

Non reddiderit. quid autem fit noui? dies.

Solutioni destinatus vt adforet

Abesse simulat se Iudaeus. interim

Solutionis praeterlabitur dies.

Qui cum fuisset praeterlapsus, improbus.

≤folio=A4≥

Iudaeus in jus debitorem agit suum,

Petit secandi copiam, decernitur.

Et jam secare vult, & in opere jam suo est;

Intereà literis acceptis à suo

Parente, despoliatus à latronibus

In itinere, & in sacello, quo se absconderat,

Deprensus mendici habitu infanticidim

Anquiritur & duobus trabitur à vim

Ad iudicem, sed mulctatus prius benè

Qui cum videret fratrem in has angustias

Redactum, & sanguinolentas Iudaei mamu

Iam iam sensurum, commisertus ingeni

Acumine liberat, & Iudaeum homicidi

Conuincit. his peractis noscitur, à suo

Fratre, afficiturque maximis à Principe

Honorum praemijs, oppletur gaudijs

Mercator, & odium in amorem vertit suum.

Haec nunc agentur. In quorum actione Comicus

Si quid vel addet vel licentius proscenium

Adhibebit Histrioniae, scitote Comicis

Semper aliquid esse concedendum, soccis vt suis

Vtantur, & quotidianam hominum indolem.

Mores, labores, studia, ingenia, ponant ob oculos.

Quod si hîc aderitis cum fauore & cum silentio

Et tanquam è Luna despicietis, innumerabiles

Videbitis hominum rixantium, rapientium,

Ludentium, insidiantium, tumultus, iurgia,

Modò plorantium, modò gaudentium, modò

Aduersis, modò secundis fortunis rtentium,

Ego interim meae commissam fidei virginem

Curabo honestis & bonis eductam moribus,

Castam, pudicam industriam, assuetam laboribus,

Meaque hac hasta vindicabo cultores meos.

Abeo. In vicinum Sophie mecum ito monasterium

Ibi traderis erudienda sacris literis.

Et tu Musophile perge in stadio literario,

Haec laurus atque haec virgo victori tibi dabitur.

≤folio=A5≥

## 3. Actus I. Scaena I.

Polyharpax.

QVid tibi videtur mi Polyharpax de rationibus

Quas voluis tecum in corde, & quas heri meum lucrum

Mihi reuocauit denuò in memoriam & calculos?

Succeßit nauigatio, prima: quid ni succedat etiam

Secunda? Lucratur alea perdit alea: sic suadet Lucrum

Cui quid recusem? cuius gratiâ quid perpeti negem?

Et ad exaugedum amorem, & ad amplificandum rem lucro meam

Itaque conueni Moschum, qui talenta quinque foenori

Elocet, & clam quidem parentem. Etiamsi enim parens

Ad itiner perficiendum prospiciat mihi de pecunia:

Quia tamen vnciatim ei rationem cogor reddere,

Nec ego labores hos meos esse impensos frustrà volo.

Nunc alia rem via aggrediar, rationes & alias

Inibo postmodùm. Quid enim apros occido, quando fruitur

Pulpamento alter? Quod facio sementem, quando alter metet?

An potiùs ita me comparem, vt nihil ad me commodè

Redundet, intrepidè cùm maximis periculis

Me propinandum quasi dem cum visceribus omnibus meis.

Et intestinis? Non faciam, non faciam. Haec aetas postulat

Sibi mores alios: olim cum non intelligerem rem probam

Sub excusationis vmbone latui: sed nunc vbi

Attentior esse ad rem perrexi, nae video benè,

Ad quid conducat nummus; vbi enim numus desit; ibi nimis

Ringitur, egetur, & sititur, & esuritur acriter.

Sed quid comburo tempus linguâ? Quin Notarium

Adductum curo aliquem, qui mihi concinnet chirographum!

## 4. Actus I. Scena II.

Moschus. Polyharpax. Petrucius.

VOrauit hamum quis me viuit fortunatior?

Piscator aedepol hamiota sum bellatulus,

Inexplicitis qui praedam sit piculis irretiam,

Quae mihi voracitatem & bulimiam adimat, expleat.

Extinguat, eximat omnem; omnem famem depulueres,

Valeant piscationes illae familiarium

Et piscium minutulorum; illi fluuiatiles,

Hamatiles, saxatiles, echini, lepades, ostreae.

Plagusiae, striatae, lucij, cancri, conchae, musculi,

Mulli, salmones, gobiones, & cobitides.

Pol Cuius mihi vox ad aures aduolauit? Mo. nae demens fui.

Qui modò non alas interuelli volucrem vocem gestito.

Pol. Ehem me praeuortisti Mosche? Mo. non aduortit. salua adhuc

Res est. Quamobrem? Pol. Non enim iuuenem decens existimo,

Moras ut nectat senibus, praestolemur nos par est senes.

En Amanuensem, qui dictantis excipiat formalia.

Mo. Facis vt soles. Pol pennam cape properè & papyrum tu hanc tibi.

Pet. Quod posteâ? Pol. Quod iubebo scribito. nam proptereâ te volo.

Pet. Quid scribam? Pol. Ad istam formulam. In qua si desideraueris

Aliquid, addendi Mosche tibi dabitur potestas integra.

Ad istam formulam, inquio, qua tibi praeibo, sed celeriter.

Pet. Arabit ales dextera, lingua quod nondum absoluit tua.

Pol. Sic scribe. Pe. Scribam. Pol. Ego. Deinde nomen addito meum.

Scin? Pet. Tam scio, quam meum parentem. Pol. num terrai es filius?

Pet. Non, sed sum posthumus. Pol. Dicam ergò Polyharpax ab aureâ

Abiete Patricius, Philauri filius, Allobrox: Nepos

Philargyri, ex illustri quondam argenti extenebronidum

Oriundi familiâ; vniuersis, singulis; & omnibus

Has literas lecturis notum facio, propalo;

Quod ad negotiationem commodissimè meam

Tractandam quinque talenta, eaque argentaria praesentaria

A Rabbi Mosche, ben Rabbi Iehuda, foenore,

Quod vsitatum est Iudaeis, secundum consuetudinem

Corroboratam, moribus antiquißimis cius popli

Acceperim, cum certo cautionum priuilegio

Oppigneratione & definitione ratißima.

Si nimirum extra praescriptum locationis terminum,

Quod est spatium trimestre temporis, & primus hodiè dies,

Aut redditionis aut solutionis executio

Protolleretur, debitum minus vt cum foenore

Capitatium soluatur dicti cesso termini die,

Ex formula de mutuo, ei esse copiam plenariam

Datam, tributam, permissam, concessam ex iure & legibus,

Secandi pondo frusti carnosi ex corpore mei ipsius;

Id quod maioris euidentiae & bonae fidei loco

Attestor, confirmo: attestatum confirmatumque iubeo

Nunquam violabili tenore huius praesentis syngraphi

Manus subscriptione, & signi impreßione in hunc modum

Muniti, Quod factum Calendis est Aprilibus (Ao. 99.)

Pet. Ascripsi planè. nunc etiam loquere, quid ascribam modò.

Pol. Tuum absoluisti pensum: Nil enim iam restat amplius.

Numquid habes Mosche, quod carpas? Mo. Nihil admodum rectißimè

Conscriptus est, & approbatur mihi supra modum stylus,

Ita rotunda capacitate totam rem complexus es.

Nihilque quàm subscriptio & sigili inpreßio deest.

Pol. Age tu, speciosiore manu rescribas istum syngraphum.

Mo. Intereà temporis intus argentum tu sequere me. Pol. Sequor.

## 5. Actus I. Scena III.

Henno. Petrucius. Moschus.

Polyharpax.

HE. Oh! Oh! Oh! Credo Diabolus me duxit in hanc domum,

Ita nil nisi plagae sustinendae sunt misero mihi.

Vt Vitus illos improbißimos nebulones perduit,

Qui balneum mihi tvle praeparant. Vtinam nequam improbi

Sederet & sudarent hoc in balneo in omne seculum,

Ego perstrenuè illis lixiuium affusum darem picem

Et sulphurem infernalem, qui me miseris deuexant modis.

Pet. Quis ita prae risu fundit lacrymas? quis eiulat?

He. Quasi vero adhuc quis eiulat? Pet. Ehem tun es Morio?

Quid rides? He. quasi verò quis ridet? Tu quoque nebulo

Es talis, qui me habent pro stulto, meque tondent admodum.

Benè noui vos scriptores, quales sitis lumbrici.

Pet. Ehonum literas habes tibi vexatorias?

He. Oh si modò haberem, tunc mihi venire deberer aliquis,

Ego vellem vellicare ei barbam, aut mihi non essent manus.

Pet. Quid dabis, vt priuilegio tibi vexatorio

Ganeam à cauillis & vexationibus, sub quo quasi

Vmbone lateas tutus & munitus oppidò?

He. Quid verò vis? Pet. quid verò dare potes? He. hunc bacillum quem
gero.

Nam quando vexatius custoditus sum diplomate,

Quid opus habeo isto baculo? Pet. Dignum est hercle patella operculum.

En hic habes confectas literas, sed neamittas vide

He. Tene tu rursus hoc tibi. rabonem pro charta tua.

Pet. Perij rabonem quam esse dicam bellam hanc belluam.

Quin tu arrhabonem dicis. He. facio lucri. Pet. scilicet

Sic Praenestinis conia est ciconia. Sed fideliter

Asserua, ne per negligentiam disperdas, quod fuit

Cum diligentia benè concinuatum clancularium

Reponas in locum. He. Quid? in sinum si abstrusero meum,

An asseruatas esse putas satis? Per. Satis planißimè.

He. Irrepite vos, irrepite charae literae in sinum meum,

Vos me debetis apud honorem retinere & defendere.

Pet. Insigne sed tuum tibi recipe, nullius mihi vsus est.

He. Nullius? non hoc verberare & depuuere homines potes?

An nescis? farcimen pro farcimine: Pe. gratis tibi dedi.

He. Gratis? ho ho nec indigeo tibi dicere gratias.

Ret. Nunc amolire te, ne me dedisse tibi quis sentiat.

He. Quis ille magninasus homo, qui mulcet huc gradunt

Pet. Est Moschus collybista foenerator semitarius.

He. Bona dies res homini viri quid muscipula cepit homini?

Ego enim scio benè, quod insidias struitis pecunia;

Sed hercle capere debetis pecus triliterum.

Mo. Et te iumentum flagrio cottabis trisyllabum.

Pol. Agedum istum ostende, quem conscripsisti, syngraphum.

Pet. Sat citò si sat benè. Pol. actutum cape hoc sigilli & imprime.

Mo. Non, non; sed tu prius subscribas nomen & manum tuam.

Pol. Benè. Cedò, subscribam. nunc recipe, nunc consigna fortiter.

He. Ho, tam bonus magister es in scribendis vexatorijs.

Et hîc decumbis & corrumperis tam turpiter!

Pet. Rectene? Pol. Rectè. quisque in arte sua sit artifex. Tuum

Nunc est hunc asseruare Mosche, quem si perdideris, pecu¬

Niam ipsam perdidisti. Mo. Quin & ipsummet me perdidi.

Quod ergo sit in vtriusque rem, nunc abeo, salue, aue, vale.

He. Imò caue caue tibi à selibus, antè qui lambunt, retrò

Fricant. Pol. Et tu Iehuda Rabbinorum signifer.

He. Non ille dat tibi mercedem pro tuis laboribus?

Pet. Articuli certè delassati nummulis aliquot erunt.

Vngendi, quod meum iustum, quodque omnes factitant.

Ho. Ille bonus socius neutiquam gratis potest propter DEVM

Sanctum sepulorum custodire. Pol. Cape. Pet. quid hoc? Pol. vides?

Drachmus est. Pet. ha ha hae; Pol. quid rides? Pet. Tanto pro labore
quid putas?

Pol. Hem tibi didrachmum. ne quoque tot circumsitus negotijs

Tempus disperdam cum pecunia. Pe. Facis vt virum decet.

Pol. Eo domum, sarcinas conuasaturus itinerarias.

Per. Quid arbitraris morio? pecuniam quidem

Habeo, sed vnde tesseras, quibus iterùm aut deperduim,

Aut adduim plus aleis pecuniae ad meam,

He. Ho ho, quàm suauis & quàm scitus es fratercule!

Habes pecuniam, & anxiè laboras de illis resculis!

Vt enim canem cedas, baculum aliquem facillimè iuuenis.

Pet. Verum est. hic Moschus est Iudaeus, qui quàm plurimas habet.

He. Cogemus illum, vt nobis det. Pe. At auarus est nimis,

Non dabit. He ho non dahit: oportebit est meticulosißimus;

Nec habet cor, sicut tu, in bellum qui non audes proficiscere,

Ostendores enim hosti podicem; quando vel maximè

Esset pugnandum, tum tù fugeres maximè.

Pet. Sed ecce, quem volumus, obstipo capite cernuus in humum

Deiectat oculos. He. quaerit loculos & nummos obambulans.

Pet. Quin imò expectat obambulans famem. He. Infortunium.

Expectat non famem. Pe. Et famem bic expectat & infortunium.

Ni infortunio famelicum satiabims. He. quàm mox eum.

≤folio=B≥

Incurrimus? Pe. Mane, mane, priùs obseruemus quàm rem agat.

## 6. Actus I. Scena IV.

Moschus. Petrucius. Henno.

AVditione nuper, eaquae famigerabili

Percepi in Holsatorum maritimo meditullio

Stupendae quantitatis atque longitudinis.

Duos fuisse pisces captos, quorum masculus

Vix quatuor & triginta equis in aulam proximè

Mari adiacentem deduciet, & eiusdem caput

Bipenni maximâ amputatum, à strenuißimis

Validissimis & robustißimis tribus viris,

Iisque rusticis quadratis alleuari potuerit.

Femellam verò insana quantitate masculo

Multum ceßisse, licet ob embryon, quod se penes

Trium cubitorum habuerit tumidiorem: Carnibus

Autem vtriusque praeter capita, spinas, intestinaque

Viginti tonnas repletas fuisse maximas,

Nouem lardo integras. Eiusdem magnitudinis & ego

Cepi marinum piscem, balaenam valentem praenimis,

Qui quantitate licet non comparandus cum cetaceis,

Multis tamen parasangis qualitate praevalet

Et antecellit omnes squamiuestes Oceani incolas.

Paulisper in aqua lusitare sinam hanc cetaceam

Balaenam, donec praeterlapsa termini die

Mihi liceat omne virus acerbitatis & tyrannidis

Euomere, tunc exenterabo primùm, sed inhumariter;

Deinde quasi muraenam exossabo, verùm crudeliter;

Hinc reddam elixum, verum immaniter, hinc frixum, etiam verùm atroi

Citer, quid tandem? non tostum etiam, verùm immisericorditer.

Quid inde? concisum deglutiam, sed auariter.

He. Vide ne tibi maneant haerentes spinae in faucibus.

Pe. Satis superque vaciuas dedimus aures isti propudio,

Age adoriamur. He. Terram tu ipsius calca tuam,

Quid hîc habes negoci. Mo. Publica via est, ego non hac ambulem?

Pet. hac? Mo. Inquam. Pet. Imò illâ, quae te ducit ad patibulum
publicum.

He. Hanc ire debes, hanc hanc inquam. Mo. In ciuitate liberâ

Nullae nec audiuntor, nec tolerantor contumeliae.

Pe. Cedo ergò cubos, cubos ergò cedo, si vis calumnijs

Vacare. He. Mosch Mosch tesseras age huc, Mosch tesseras cedo.

Mo. Ego nullus habeo tesseras, quid estis mihi molestiae?

Pe. Ehem prodigium, Iudaeus sine tesseris. Ho. sine tesseris!

Proh summe Deus. Pe. mentitur carnifex. He mentitur per Deum.

Iudaeus omnis sine praeputio est, sed non sine tesseris.

Mo Quasi verò habere oporteat. He. Hem negabis titivillitium?

Pe. Non aedepol tibi longè est os ab infortunis,

Ita dentifrangibula mes haec manibus gestiunt.

He. Dic ergò vbi sumpsistis, quando de Crucifixi pallio

Tesserulis luderetis? Mo ô tace, tibi dabo quod voles.

≤folio=B2≥

He. Euge, age age, age proferas. Mo. Verùm hic non habeo, sed domi.

He. Tecum ire volumus. Mo. Si libuerit. Pe. at ne frustrà verbero.

Mo. Non per DEVM. Nam familiares vos haud familiariter

Faxo accipiamini. Pe quid ergò moraris nos diutiasa

Mo. Venite celeriter. He. non obliuiscemur nostros pedes,

## 7. Actus I. Scena V.



Petrucius. Henno. Moschus.

Barrabas.

DE. Oh! He. oh! Mo. Age tu hunc, ego istum debachare fortiter.

Facito, inter terram& inter coelum vt medius sit, contundito,

Tundito, pulsato strenuè Bar. Tax. tax. Pe. oh oh! He. oh oh. Mo. Ehem.

Tenere sultis tessaras. Bar. Tenete cubos. Pe. obsecro.

He. Obsecro. Mo. pro cubis fustes cubitales verberabelißimi.

He. Oh parcite vestris manibus. Mo. Vos male. Inctis vestris parciti.

Pe. Oh satis in nos fuistis debacchati. Mo. Hinc vos ergò in pedes,

Aut duplicabimus. He. fugiamus hinc fratercule

Pe. Fugio tecum mulctatus optimè. He. at ego pessimè,

Retineto tu tibi tuas tesseras, Di bolus postulet

A te, non autem ego. Facio tibi aliquid in tesseras tuas.

Pe. Sublimem rapiant me omnes Daemones, nisi vindicauero

Iniuriam modò fuctam Mo. Quid? minaris etiam furcifer?

He. Oh oh veniunt, fugiamus hinc, ne verberemur denuò.

Adhuc ne habes voluptatem à Mosch extorquendi tesseras?

Pe. Herclè verò Morio, nunc te melius est expergiscier.

He. Non tamen ego dormio, Nam flagris seruet adhuc tergum meum.

Pe. Quid senestras eius si assulatim deijciamus lapidibus?

He. Sed miserae fenestrae non fecerunt nobis quippiam mali.

Pe. Hic funem habeo. He. Video; verùm tu videto ne te strangulet.

Pe. Hem! He. Iocari non bonum est, non collo innexus suffocat homines,

Et turdus sibi ipsi saepè malum cacat. Pe. Non tam spero malum

Fiet. He nec ego spero. Pe. Sed quid linguâ largiores hic sumus.

Quin hoc agimus, & consultamus de vindicanda iniuriâ?

He. Scilicet, vti verberemur denuò. Pet. Non semper nobis verbera

Accipienda sunt, sed danda etiam. He. Age, abstabo tibi fideliter.

Sed vsque ad conflictum; tunc capitulum deportauero meum.

Pe. Belle succedet, ne dubites Obtendemus ante huius foras

≤folio=B3≥

Funiculum huncce. He. quid tum? Pet quid tum? stultè nihil intelligis?

Euocabimus & poscemus tefferas, quod si egrediantur, vt iterùm

Persequantur aufugientes nos, super hanc funem cadant,

Illicò accurremus, & jacentes opprimemus fustibus,

Quod si non cadant salutem celeritate recuperabimus

Cursurae pedum. He. Euge pae! Pe. praetendi funem, agamus stentora:

Mosche, Mosche, tesseras age. huc, da tefferas trifurcifer.

He. Mosche Mosche, cubos, cubos, cubos, Mosche cubos huc age.

Mo. Malum herclè vobis quaeritis. He. Veniunt. Pey. Fugiamus ocyus.

He. Videte ne cadatis. Pe. Hem cadunt quasi tacti fulmine.

He. Cadite, vt francatis collos & pedes. Mo. Ob cecidimus,

Pet. Videmus oppido. hui, cooperiamus plagis bestias.

Mo. Ob. Bar. ob. Pe. Age tu hunc, ego istum, debacchare fortiter,

Facito inter terram & inter coelum vt medius sit, contundito,

Tundito, pulsato strenuè. He. tax!. Pet. tax. Mo oh oh! Ba. Oh oh. Pet.
Ehem,

Non dare voluisti tesseras, nunc accipito plagas. He. Ehem,

Non dare voluisti tesseras, nunc accipito plagas. Mo. Oh! Bar oh.

Pet. Adhuc vnum, & adhuc vnum. Mo. oh. He. Adhuc vnum, & adhuc vnum.
Bar. obsecro.

Mo. Obsecro. Pe. Adhuc insuper vnum. He. adhuc insuper vnum. Pe. nunc
duplico.

He. Ego et iam duplico. Mo. Ah dabuntur vobis, quos modò

Voletis, ab satis vindictae de nobis sumpsistis. Ba. Ah

Satis fuistis debacchati. Pe. Desinemus cedere,

Si deprecabimi ii. Mo. perquam libenter, & ago gratias.

He. Et tu vis deprecari? Ba. Deprecor. He. Etiam ad bonum vltimum

Hunc cape. Bar. ago gratias. Pe. vbi autem habetis tesseras?

Mo. En. He. ha ha hae! non plures? Pe. pro labore tali tale praemium!

Apagite, & hic fuisse edicite vestrae familiae.

He. Apagite, abite, fugite hinc in maximam malam crucem.

## 8. Actus II. Scena I.

Musophilus.

IN literarum quisquis studijs stabilire tabernaculum

Rerumque vult suarum figere perpetuum tentorium,

Habeat omninò persuasißimum sibi omnibus modis,

Haud vllum repperiri posse miserius genus hominum.

Et multò pluris aestimari sutorem & caligarium,

Quàm Musarum asseclas. Quod experiendum cum magno mihi est

Malo. Quid enim nunc dicam de parente, quem studia mea

Deceret promouere plusquam liberaliter, neque

Trimodio, sed propemodum & horreo ipso demensas opes

Largiri, vix obtuso subuenit aere! Quid faciam miser?

≤folio=B4≥

Quo me conuertam tandem? Non enim aquilam ex silice metuo,

Nec de caprinae verba facio lanâ, sed corio meo

Meaque salute, qui pertexere telam posthac ampliùs

Meam poßim. Inter malleum & incudem sto, neque quid agam scio.

Perscripsit ad me nuper nimiùm quantùm duram epistolam,

In qua mihi persuadere etiam atque etiam conatur sedulò,

Musarum vt vellem familiam miserrimam & pauperrimam

Deserere, mihique ditiorum conciliare virginum

Amorem & matrimonium. Sed nunquam gentium mihi

Id persuadebit ille, ne si vel persuaserit quidem;

Nam quiduis potiùs advorsi perferreo perpeti placet,

Quàm me diuorsum consilijs eiusmodi abripi nouis.

Quae miserior enim quaeque maior egestas inopia,

Paupertas, indigentia reperirier potest.

Quam literarum destitui & carere scientia?

Adeone hominem esse inuenustum, aut infelicem quenquam vt ego sum?

Tot me impegiunt curae, quae meum animum diuersae trahunt.

Amor, misericordia huius, ab illa si miser abstrahar.

Tum patris pudor, qui me tàm leni passus est, anime vsque adhuc,

Quae meo cunque animo libitum est facere, ei ne ego vt aduorsor. hei
mihi,

Incertum est quia agam. Nam refragari maximum piaculum

Esse duco: parenti quippe vel impio obsequi decet.

Sed illam deserere, plusquam contumeliosum erit mihi,

Tum verò naturae & ingenio meo aduorsißimum.

Quid fiet igitur? Egon’ conari istud queam?

Egon’ propter me illam decipi miseram sinam,

Quae mihi suum animum atque omnes artes credidit?

Benè & pudicè doctum atque edectum sinam

Coactum repudio ingenium immutarier?

Non faciam. Adeone me ignauum quis censeat?

Adeón’ porrò ingratum, ius inhumanum aut ferum?

Vt neque me consuetudo, neque me amor, neque pudor

Commoueat, neque commoneat, vt seruem fidem?

Vnum hoc scio, hanc meritam esse. vt memor essem sui.

Memor essem? O Sophie! Sophie! etiam nunc mihi

Scripta illa dicta sunt in animo, cum discederem;

Mi Musophile, meam formam atque aetatem conspicis,

Nec clam te est, quàm ille vtraeque res inutiles mihi

Et ad pudicitiam, & tutandam rem sient.

Alias aduertis in me dotes esse non vulgarias,

Non momentaneas, caducas, temporaneas;

Sed immortales atque sempiternas; quae licet

Apud plerosque flocci fiant, & malè audiant,

Tamen erit olim, vbi vindicabunt cultores suos.

Quare ego per hanc te dextram oro & genium tuum.

Per hanc fidem, perque meam solitudinem

Obtestor, ne me segreges abs te, neu deseras.

Bona nostra haec committe & tuae mando fidei.

Accepi, acceptam seruabo ita me Deus adiuuet.

≤folio=B5≥

Sed quid tam multa spacia conficio miser?

Quin regredior, & ad itiner me praeparo,

Vt quàm primùm parenti me sistam meo,

## 9. Actus II. Scena II.

Barrabas. Moschus.

QVid audio. Tantine Thalmud est honoris apud DEV?:

Mo. Imò, adeò delectatur eo, primis vt ordinarià

Tribus horis cuiusuis diei studeat in Thalmud. & hinc

Coelique terraeque gubernationis sumat initium.

Bar. apud Elohim, si tanti fit liber hic, cur non homunculis

Nobis misellis magnus aestimeturi Mo. Tostl Taß! benè, benè!

Nam quaestiones intricatas, in coelo quae nec sibi

Nec angelis sunt explicabiles, aut ad Thalmudicos

Rabbinos defert, aut ex ipso Codice difficilis rei

Petit solutionem. Bar. Mira memoras. Num Deus etiam

Exemplar habet in coelo? Mo. Non vnum, sed multa millia.

Ba. Sed illa, suntne scripta Rabbinorum, vel manu DEI?

Vel angelorum? Mo. Rabbinorum. Ba. Non in coelo est & manus

Tua? Mo. Maximè. Nam Gabrielis exemplar scriptum est manu

Mea. Ba. Beatum te, cui tanta contingit felicitas,

Imò compluries cum sanctis angelis sermocinor.

Ba. Quid autem tecum colloquuntur, aut quid adferunt noui?

Mo. Meßiam mox venturum, & liberaturum gentem suam,

Vrbemque Romam subuersurum. Hinc nationes corruent,

Nos autem consurgemus. Interim verò imprecarier

Iubent nos Christianis, odio prosequi, malefacere,

Conspuere viuos, insectari mortuos. Bar. quorsum opus erat.

Istud monere? Quid n. nobis accidere potest iucundius?

Mo. Nescio, nisi quod & ipsi Meßiae est in iucundisimis.

Ba. Ipse ego dieb. singulis ter imprecor genti improbae.

Mo. Benè facis: & ego, si quem vel dolo, vel astu, vel technis

Decipere possum, nullos non obtendo neruos ingent.

Ba Quò nunc abis? Mo. domum, visuris, num quis advolaverit

Larus hians. Ba. Vade, ego in hac ero auceps audax areà

Hem! quàm bonus auceps! quàm bonus auspex aucupij sum ego!

## 10. Actus II. Scena III.



Menalcas. Barrabas. Bryllis.

Corydon.

QVae plostra miseriarum maxumarum me premunt;

O Iupiter Iudaeos pessumos pessumduit,

Qui mihi domestucam rem totam pessumis modis

Exenterant, depuluerant, annihilant foenore;

Vix septumanae elapsae sunt sex, vbi sex aureos

Sum mutuatus ab improbo Iudaeo Barraba



Ba. Calumniare quid voles, modo sit è re mea.

Me. Et foenus horum tantum creuit, vt laboribus

Meis grauißumis vix partem dimidiam queam

Lucrari rursus, nedum mutuum cùm foenore.

Iam tempus est soluendi surs, o sors dunißumal.

Nequeo mearum rerum rerum repperite idoneum

Consilium, nec meo insunt speres vllae pectori.

Hai. vai quid incipissam? Bartabam ne adeam & rogem,

Vt velit habere mecum paullulum patientiae?

Ba. Inexorahelis ero, si vel millies roges.

Me. Sed vereor, ne vel littori vel lapidi supplicem!

Verùm periclitari si non prodest. non oberit tamen.

Adibo, compellabo, & supplicabo. Ehem lupus

In fabula heus Rabbi. Bat. Quas me prehendit pallio?

Tun’ es Menalca? affers argentum? Mc. Lapides ah meros

Loqueris. Ba. Restande tu nocabula aurea.

Me. Ah Domine Rabbi, mecum habeas, oro, patientiam.

Ba. Ehem non affers? Me. nil quicquam, nisi preces supplices.

Ba. Nae perparum me supplices iuuant tuae preces.

Me. Nec me parùm molestaut hae minaciae tuae.

Ba. Non verba volo sed aurum. Me. Nec seueritudinem

Ego. volo, sed placorem Ba. Redde quod debes mihi.

Redde inquam, redde, non quiescam, donec solueris

Vnà cum foenore mutuum. Me. ob saltem vnam atque alteram

Exspecte septumanam adhuc. Ba. ne vnam diem quidem.

Ma. Sine exorare te. Ba, non audio. Me. nec ex cute

Meâ exscideris. Ba. siue ex cute, siue ex culo secuero,

Meâ non interest. Me Mi polcher homo, paciscier

Ego volo tecum.: Ba. Quod pacti sumus, pacti sumus,

Tu iuxta pactionem nostram redde pecuniam.

Aut si libido est conuenire, praescribam tibi

Modum conuentionis. Si tibi circumcidier

Volueris, omne debitum remissum esto tibi.

Me. Quid autem, an aures? Ba. non. Me. an nasum? Ba. propudium vt nihil

Intelligis. Si nescis, dicam tibi, praeputium.

Me. An patitur quis dolores? Ba. patitur, ad exiguous eos.

Me. Quidnunc faciundum? Debeo, nec possum soluere.

Me creditor vrget tum deinde inutilis senex

In cymba habens Charontis alterum pedem meum;

Praefectum coemiterij allatro quotidiè.

Ba. Habes electionem horum alterum fac quod velis,

Aut aes alienum redde, aut circumcidi te sine.

Me. Sed an tibi culter est acutus? Ba. Perquàm. Me. ne diu

Moreris in opere. Ba. dictum factum, dum soli sumus.

Me. At me pudet. Ba. Tuus hic est plusquam rusticus pudor.

Vti vos soletis. Sed pudor deruncinandus est,

Hanc occupa modò sellam. Me. Hai. vui quid perpetiar mali!

In quae nunc fata reseruor depontanus ego senex!

Ba. Bono sis animo, mox erit, vbi nil quaeraris ampliùs,

Hac iam nunc clausos oculos habeas, aggredior opus.

Me. Sed quid mea Bryllis dicet, hanc vbi rem cognouerit?

BA. Id nulla mihi curatio est. Me. Credo; tamen Bryllidi est

Meae. Num verò non licet huius facere consciam rei?

Ba. Licet, sed absque tamen jactura pacti mutui.

Me. Quid aiutas? Si non vult consentire, eam volo

Et verbis & verberibus cogere, vt consentiat.

Ba. Ego praestolabor interim: ocyus reuertere.

Me. Rebitam celeriter. Ba. assulatim concisum dabo

Hunc rusticum, aut exenterabo eius marsupium.

Iam ego me conuerti in hirudinem exsucturus sanguinem,

Succumque medullamque omnem rusticum. Sed quidnam hoc est?

Br. Hoc est mariti facinus frugi se subducere

Vxori, te docebo quid valeant manus tuae

Vxoris; aliàs sicut truncus in lecto jaces,

Madidus, incontinens, nihili osor vxoris tuae.

Illuc regredere ab ostio meo, illuc sis vide

Vt nunc incedit. an scin, quomodo tibi res se habet

Hoc facinus si facis, imbitas nunquam in domum meam.

Ba. Scelestiorem me hac anu scio certißimè

Vidisse nunquam, nimiumque adeò ego hanc metuò malè.

Me. Obsecro mea Brylli, mea Brylli, obsecro, ignoscas mihi;

Non ex malo animo feci. sed coactus inopiâ;

Cor. Quas audio concitari turbas in viciniâ?

Heus heus Menalca, quid rei est? Br. quid waar? hîc meus

Maritus, non maritus. Cor quidnam commeruit mali?

Me. Ah Corydon subueni, succurre, fer opem miseriae.

Br. Suscipere vetus vult nebulo Iudaismum, quid putas?

Cor. Quis? Br. meus. Cor. hem quid tuus? Br. maritus. Cor. hem tu
familiam.

Tuam vis collutulare tanta infamiae notâ?

Me. Vtinam me DI Deaeque, adaxint ad suspendium

Potiùs, quam talis de me fiat famigeratio.

Ca. Vicina, veromne est? BI. Est herclè veram, non spicis?

En cultrem habentem! Ba. Reddat ergò, quod debet mihi?

Et missum, faciam. Br. hem tun marito vim facias meo?

Oculos meherclè ego istos pessumè effodiam tibi.

Ba. Non volo, nec feci; sed suaptè spontè pactus est

Mecum ob pecuniam, quam debet; an sum iniurius?

Cor. Veram est. Sed hic vicinus ne debet obulum tibi.

Ba. Quid? tu negabis? Me. atqui pernego. Cor. Pulchrè facis.

Ba. Per inficias non inde sic euaseris tuas.

Ge. Si quid habes juris, quaesere poteris apud iudicem.

Ba In ius ergò ambula? Me. non refugio. Ba. Quin jam. Me placet

Sed heus. BA. quid est? Me prius aduocatum aliquem mihi volo.

Ea. Vt placet. Ego interim praeoccupauero iudicem

Br. ego capellas interim mulgore volo meas.

## 11. Actus II. Scena IV.

Corydon. Menalcas. Petrucius.

Praetor. Bryllis. Hupim.

EN illic ambulantem, ni fallor, video virum

Eiusmodi. Me. Accedamus. Co. Salue. Me non potes

Mihi dare manum? Pet. non porrigenda cuiuis est manus.

Me. Nec indicem facere? Pet. Illic habitat sculptor, hunc adi;

Vel truncum, qualis es tu, conficiet facillimè.

Cor. Hem lingua lapsus est, indicium voluit dicere.

Me. Polchrè. Nam quaero, an indicare mihi queas. vbi

Habitet, qui linguam habet venalem. Pet. Quid me propudium

Datâ opera quaeris? an ignoras laniorum habitacula?

Me. Non iumentorum, sed hominum lanios volo.

Pet. Hunc tibi commonstrent alius. Me. Hem, me non intelligis?

Volo aliquem qui vel halecem sumit, caussamque agit,

Et AD se qui VOCAT, nummis vt emungat, homines.

Pat. Quas haleces, quas garris gerras? an ludibrio

Tam doctos tu viros habeas? Me non herclè, sed vtier

Volo aduocato. Pet. Num quid lucri ex caussa nascitur?

Me. Non vile Pet. Cedo, quid est negotij? Cor. Dicam tibi

Iudaeus Barrabas dicam scripsit huic vicino meo.

Pe. Quare? Cor. quia debet ei sex aureos cum foenore,

A quorum redditione liber si foret aliquo

Auxilio, pollicetur mercedem haud minimi precI.

Pet. An aliquis adfuit, vbi numeraret pecuniam?

Me. Ne mus quidem. Pet. Ecce, si mihi dabis dimidium optimam

Fouebis caussam. Me Cui darem? Pet. mihi, patrono tuo.

Me. Quid si duos? Pet. age acquiesco; sed instruendus es

Priùs, quàm deuenias ad iudicem: Me. Dic quomodo

Me gerere debeam? Pe. Si quid iudex quaesiuerit,

Ad eius quaestionem semper BLE respondeas.

Interrogatus, inquam, si fueris, tu dicito

BLE, nec aliud quicquam; fac huius verbi memineris.

Me. Faciam. Pet. Si viceris, tum certo dabis etiam aureos?

Me. Promitto me daturum. Pet. Eamus huc, iudex venit

Et occupat tribunal. PR. Hunc diem tibi dixi Barraba,

Age, si quid agis, quando aduersarius comparuit.

Ba. Accuso Domine Iudex hunc Menalcam, quem vides,

Et aio, quod ei mutuo sex aureos dedi

In foenus, nec obulum iam ceßo termini die

Persoluit; Imploro ergò Iudex officium tuum,

≤folio=C≥

Vt illos senos aureos vnà cum foenore,

Quod vsitatum est nobis, cogatur persoluere.

Pr. Ad haec quid tu respondes? Me. BLe. Pr. non audis, surdus es?

Me. Ble. Pet. Certè surdus est: male audit. Pr. Petruci tu eas,

Et huic patrocineris surdo. Pet. Ducendus miser

Est, haud vocandus. Cor. hercle vereor, quorsum res cadat,

Ita Sycophantiosis hic instructus est dolis.

Sed introit, tacebo, judicis vt sententiam

Auscultem. Pet. Mutus est surdaster hic nequit loqui,

Multò minus faterier vel diffiterier.

Proinde consulo, Barrabas, vt caussam testibus

(Si vincere, quod petit, optat & obtinere) jam probet.

Ba. Seu taceat, seu loquatur, solus ego soli dedi,

Testes adhibere nullos possum, sed peto tamen,

Vt iuret ille decisorium & calumniam.

Pr. Adhuc clientem Petruci. Heus homo, quid Barrabae

Respondes? Me Ble. Pr. non vis inferre calumniam?

Me. Ble. Pr. vera nec negabis. Me. Ble. Pr. num litem vis tibi

Differri? Me. Ble. Pr. nihil nisi Ble. Tibi Barraba impero

Auctoritate muneris mei, hunc missum vt sinas.

Ba. Est acquiescendum, etsi non adeò facio lubens.

Pr. Tuum Petruci & nos absoluimus clientulum.

Ba. Sed erit locus vlciscendi tantam iniuriam.

Abeo. Cum tempore iui perditum pecuniam.

Pet. Abijt. Nunc liberè loquaris & aureos duos

Quos merui; des mihi. Me. Ble. Pet. non audis? Liberè loqui

Licet nunc iam. Me. Ble. Pet. non oportet istis moribus

Nunc vti. Me. Ble. Pet. Non reddere aureos mihi vis duos?

Me. Ble. Pet. non ioco, sed seriò loquor. Me. Ble. Pet. simplicem

Te volo, non versipellem. Me. Ble. Cor. pol habent & rustici

Salem. Pet. Heus tu, non fuisti vnà, mihi cum promitteret

Precium pro patrocinio? Cor. Verom, quid tum posteâ?

Si quid pollicitus est, tibi soluat, haud curatio

Mihi est hanc rem Pet. pol ambo naso circumducitis

Me strenuè. Non aureos duos vis reddere?

Me. Ble. Cor. modò viam tuam abi, nec sterquilinium tibi datur.

Br. Prouiso, quid maritus agat, an circumcidier

Se velit etiamnum. Hu. Quid ais Brylli vicinissuma

Mea? Br. Id quod audis. Hu. herclè dignus est ludibrio.

Br. Salue Iudaee. Me. Non sum Iudaeus, sed rusticus.

Hu. Quasi verò non & rustici se circumcidier.

≤folio=C2≥

Sinant. Me. etiam subsannas me? Br. mi vir benè fit tibi.

Quam tu putas poenam in se vt recipiat? Hu. Herclè dignus est,

Vt clunicutiatur. Br. Ego sellam huc afferam & spatham.

Hu. Qui scit rem totam, praecinat, nos respondebimus.

Cor. Ego rem totam, totum scio negotium. Cedo

Spatham. Reclina tu Menalca. Vos me sequimini.

Adeste, venite rustici!

Habemus aliquid ludrici!

Clunicutiemus rusticom,

Qui fecit aliquod ludicrom.



Hic hominis, ecce, propudium

Suum sibi praeputium

Volebat circomcidier,

Et coniugem tristarier.

Videte quàm socius senex,

Quamque inuenustus & tenax.

Rem vult suam deperdere,

Et sicut truncus stertere.

Sed nunc retinet pecuniam,

Et frodem est frosus maxumam,

Videte quàm socius bonus

Qui tale recipit poenae onus;

Et hanc lenire dum volo,

tibi, resurgas, imperi,

Pro poena gratias agas

Nec circumcidi te sinas.

Me Ago gratias, & oro, meam veniatis in domum,

Ibi vno & altero hosto conciliabimus meam

Bryllida. Br. Turundis & ego faciam. Cor. perplacet. rebitimus.

## 12. Actus II. Scena V.

Mercator. Henno.

PLenis beatum tibijs me praedicat

Vulgus hominum, quod scilicet ocularibus

Et in aspectum extus exsectis coloribus

Res aestimare consolet; hinc primarium

Summumque ciuem censet huius oppidi

Me censendum esse. verùm si quis purpuram

Dijudicare iuxta purpuram velit,

A vulgi opinione diuersißimam

Statuat oportet, & foueat sententiam.

Etenim si ficum ficum, si scapham scapham

Appellitarent, non beatum dicerent,

Nec omne semper magnificum atque splendidum

Arbitrarentur, quicquid in oculos ita

Incurrit semper magnificum atque splendidum.

Nam mercaturam quisquis exercere vult, ita

Vt ne iacturam faciat vllam mercimonijs

Vel emundis vel vendundis, callidissimus siet

Oportet atque callentißimus; Imò quotidiè

Noctesque diesque curis differatur maximis,

≤folio=C3≥

Aestuque exestuet decumano sollicitudinum,

Hac tempestate praesertim hisque seculis, vbi

Astutiores ipsis rustici sunt ciuibus,

Versutiores ipsis ciues mercatoribus,

Attentè, diligenter, accuratè, iugiter

Occasiones obseruandae sunt & tempora;

Versutijs est instruendum pectus & dolis,

Periurijs suffarcinanda lingua perfidis;

Nam mercatori nulla merces vilior

Est conscientia: vel exiguißimo

Divendit animam lucro mercatorculus.

Inprimis istud verò cogitandum sedulò.

Ne pluris ematur, quàm vendatur, vnus hic scopus

Est proponendus, ad quem dirigantur omnia,

Qui non curat obulum, non peruenit ille ad triobolum,

Sicut Epaminondas ille plusquam stultè dicitur

Egisse: cum Persarum rex magnam pecuniae

Vim misisset, non admisit nec accepit stolidus homo,

Itaque vestem vnam habebat, eamque tritam, & sordibus

Squallentem, quam si quando fulloni dabat

Interpolandam vel lauandam, se domi miser

Intra fornacem cogebatur continere; nam

Praetereâ non habebat aliam Quis non rideat

Derideatque plenis faucibus seruilis admodùm

Hominem ingenij, squarosum, morosum atque sordidum?

Sed vt à diuerticulo reuertar ad orbitam meam,

Nullum ergo ex quauis re, quantumuis exiguum lucrum

Spernendum nobis est aut negligendum, vt Caesari

Vespasiano turpe non fuit ex letio sibi

Colligere vectigalia corrogare pecuniam:

Et quid faciundum nobis, talia quando factitant

Reges & Principes? quis vitio nobis verterit?

Et quamvis vitio nobis verterit, illud vnicum

Tamen est perdiligenter cogitandum, Faciliùs

Potesse ferri verba, quàm pauperiem & inopiam.

Ei haec quidem leviora, ponderosiora sunt,

Quae consequuntur. Quod genus enim hominum est, maioribus

Quod obiectare sese consolet laboribus?

Imo periclis? Impigerrimi ad Indos cursitant

Extremos, & fragili se ligno per vastum mare,

Aut itineri pedestri, saxa per, pericla per

Committunt; tanta lucri capiuntur dulcedine.

Hic pannum exoticum advehere solet ex Britannia;

Sed non sine magna difficultate & periculo;

Ille adducit boves ex Pannoniâ & Poloniâ

Sed non sine magna difficultate & periculo;

Ille omnis aromata generis & speciei ex Arabiâ,

Sed maxima cum difficultate & periculo.

Alius alias preciosas captat res in Americâ,

Sed maxima cum difficultate & periculo.

Accedit insuper illud, quod hodiè praedonum vbi¬

Vis gentium & locorum vis ebullit maxima.

Grassantur in mari piratae, nimiumque in modum

Creverunt merces ob bella & bellorum instantiam.

Irrepit mira charitas rei nummariae.

Et quis tumultuatim & saltuatim omnes modo

Querelas, curas difficultates, molestias

Sermone devoret, quae devorandae sunt ijs,

≤folio=C4≥

Qui mercaturae se applicant, Quòd si tandem euenit,

Vt partis & congestis opibus vitam vmbraticam

Inire peruelis, cupido lucri vix illud sinet,

Et cum pecuniam etiam crescunt sollicitudines.

Laudant epictetum illum, nescio quem virum,

Quòd habuerit humilem quandam domunculam,

Quam prae securitate nunquam clauserit;

Credo quia nihil habuerat. Nam ubi est nihil,

Ibi ne mors quidem quicquam aufert; at secus

Agitur nobiscum, qui henè nummati sumus.

Quis enim, cui rigeret arca sua domi

Philippicorum copia argentaria,

Non obseraret eam seris firmißimis?

Et haec quidem generalis omnium est querimonia;

Vt hulcus autem tangam proprium & domesticum,

Me circumvallant & circumstant sollicitudines

Non pauculae & leuiusculae, sed mole centenariâ;

Vt nullus enim dicam de familiari re mea

Sartè atque tectè conseruanda, de nummaria

Augenda & amplificanda, deque mercatoria

Cum lucro cum quaestu exercenda, maceror indies,

Mihique multae sunt curae exanimales de meis

Duobus filijs; quorum alter praeter votum & spem meam

In exteris agit locis, amorem Sophiae virginis

Vt emereatur, cuius & ego gratiâ nuperrimè

Ad eum perscripsi: alter parentis insistens vestigijs

Diutius abest praeter opinionem, meque macerat;

Nam de redditu illius si mihi secunaae res foren,

Iamdudum aetatem aduentitasset, sed vereor nimis,

Ne vel perierit naufragio, vel venerit in manus

Piraticas, concurrunt plurima, quae animum mihi

Exaugeant aegrotum, quod soletur & erigat

Nihil invenire possum, conquiescere nec animus potest,

Redeuntem donicum conspexero filium meum.

Sed ecce morio. He. noua temporal noua tempora!

Me. Quid clamitas? He. ho. ho! bonarum rerum sis here.

Me. Si morus essem sicut es tu. He. quasi verò essem ego!

Profectò tu me multò stultiores, adeò qui diues es,

Et deijcis os ad terram, vt qui Diabolum deuoraueris.

Me. Ideò quia sensibus cares, non curas, quae sunt rem in tuam.

He. Ha ha! sic vadit, spero ego me futurum diuitem,

Tu pertimescis ne depauperes, & malè depuluerent

Tibi familiares rem tuam. Me. quis hoc tibi dixit, obsecro?

He. Quid censes? Ego benè video, quo pacto seruatur domus:

Nam si quando in culinam venio, vt aliquid ad edendum rogem.

Pro pane dant mihi plagas, ipsi autem interim cupedias

Sibi seruant, & vorant vt anseres stramen auenaceum.

Sed si voles mihi dare nunciopanem, dicam tibi bona.

Noua. Me. Cum nugis hinc apage tuis. He. Si te impedio sed bona nova

≤folio=C5≥

Tibi dicam. Me. Dic ergò quid est? He. Ho! non dicam, nisi priùs aliquid

Promittas te daturum. Me. Quid vis ergò, num plagas cupis?

He. Non. Me. Quid igitur? alapas? He. non. Me. Quid vis ergo? He aliquid
volo boni,

Puta amygdalas, aut uvas passas. Me. Oris haec haud sunt tui,

Nam foenum te esse oportet, is quidem te dignus est cibus.

He. Quid verò here equi comedere vellent, illis si foenum demas?

Sed quid dabis? tibi dicam valde nuncium bonum.

Me. Quod modò petieras. He. Eia hoc rectum est. Filius veniet tuus,

Me. Quando? He. hodie. Me. pol mentiris. He. Imò tu mentiris nam negas

Me vera dicere, cum tamen nil falsi apud te proloquar.

En accipe signum Me. Quis tibi dedit? He. Auferebam clanculum,

Me munus aliquod accepturum sperans: Nam bonas

Chartas esse audiebam. Me. Tu tace ergò donec perlegam.

He. Taceo. promissa saltem fac vt appareant here lepide,

Me. Redit animus, ita nimio mellinio est mihi haec epistola,

Vt intellexi hodie redibit huc. in portu navigo.

He. Quin nauiges in Orco, amygdalas nisi accipio doni.

Me. Sed cesso domi curare, vt accipiatur lautius.

He. Benè aedepol est, quod ipse pipersaccus venturus est domum,

Vt iterùm lautè fauces aridas meas poßim vngere.

Nam iam diu Potinae nulla & Edusae facta sunt sacra.

Diuque non profecti sumus in Edesiam & Bibesiam.

Ego volo vorare sicut sus, & vt vacca bibere,

Vt fortiter cochleare poßim cum aliqua virgine

Nam quando plenus sum, tunc habeo melius cor, quàm sobrius.

Sed oportet me domi, nil factitare n. sine me queunt.

## 13. Actus II. Scena VI.

Polyharpax. Henno.

CVm benè re gesta saluus convertor domum,

Neptuno grates habeo & tempestatibus

Simul Mercurio, qui me in mercimonijs

Iuvit, lucrisque quadruplicavit rem meam.

Olim quos abiens affeci aegrimonia,

Eos nunc laetantes faciam aduentu meo.

He. Heus heus pipersacce veni, te omnes exspectant domi,

Ubi tam diu vidisti, quòd te non fui? Pol. Quid ais homo

Trilitere, quis es? He. hem non nosti me? Pol. non nosti tu meum

Nomen, qui me cognomine tam probroso appellitas.

Meumne devorasti tu nomen! He. hodiè nihil ac salem

Et panem edi. Pol. Licet ederis salem, insulsus tamen es nimis.

Ventriculus salsus est quidem, cor autem non item.

He. Et tu vel multos modios deglutiuisti salis,

Nec tamen es inde factus albior aut prudentior.

Pol. Quid ita. He. quid ita! rogas, proficiscere tam longam viam,

Vt afferas aromata, quae patrem iterùm vendere

Scis, quando non hic es: Tu verò adducis alia.

Cur non priora retines? poßes huic labori parcere!

Pol. Vt stultus stulta loquitur. Rem qui non intelligit,

Peruersè iudicare consuescit. He. non audis? ad edere

Venire debes. Lucrum virgo iamdudum aduenit tua.

Pol. Te sine aliàs venissem, te monitore non opus fuit.

Vos merces interim in tabernam collocabitis,

Vt si futuri sint emptores, exponatis faciliùs.

## 14. Actus II. Scena VII.

Hupim. Mupim. Labrax.

Toxilus.

QVò Mupim te pedes? Mu. in vrbem. Hu. Quid ibi facere habes?

Mu. Ad nundinas. Hu. hem tecum imbitere in vrbem placet.

Mu. Quid vis mercari? Hu paulum. Mu. quid. Hu. Lagaenam carnibus

Et saccum cereuisia plenum. Mu. Quid est noui?

Hu. Deus hodie mihi septem dedit haeredes nouos



Infantem, vitulum, quinque pullos anserum. Mu. Hem bonam

Felicitatem narras. Hu. ad pfaffum iamque tetuli

In hocce sacco puerum, & mandaui, pauxillulum vti

Baptizet interim. in transcursu recipiam domum.

Mu. Quo nomine baptizare iusti? Hu. ho, quaerebam ex eo,

Quisnam dies sit hodie? Matthaei ille respondet mihi,

Tunc ego dicebam, simplices non esse rusticos,

Nec nomina tam curare lauta, simpliciter velit

Puerum vocare Matz in baptizando. Mu. Ergò Deus

Velut illum custodire tibi, vt aratro olim queas

Adhibere. Hu. Faxit sancta Maria, Verùm in vrbe quid

Tu facies? Mu. Mereaturus aliquid, pultes quo solent

Encaeniorum flauas reddere (nomen excidit)

Hu. Hem. non crocum est? Mu. Id ipsum est. Nam mea vxor in oppido

Seruiuit olim. Hu. Callet ergò lautioribus

Curare cibis maritum. Mu. Semper oppidani lautius

Cutem suam procurant, quàm pagani. Vae tamen

Mihi, qui talem duxi, praeter ingenium meum

Delitijs vtor istis; sed habeo partem meam.

Hu. Meritò evenit tibi, quare nou duxisti rusticam?

Mu. Sed en dum fabulati sumus, vrbem ipsam accessimus.

Hu. Ego hac transibo. Mu. Ego hac. Hu. qui se prius expediuerit

Exspectet alterum. Mu. Hic mercator aromatarim

Habitare fertur. Salui estote vos. Lab. vnde huc venis?

Mu. Superne. Tox. Superne? Mu. Sic est. Lab. quin igitur facit Deus?

Mu. Quid faceret? Si vis, dicam: Tox. Dic, quando à superis venis.

Mu. Facit mendicis peras, absolvitque heri meam,

Iam facit, estque in tuâ. Lab. responde dignum praemium

Accipies. Mu. Non habetis in taberna, quod crocum

Dicunt? Tox. me hercle dignus est hic astu rusticus;

Placetne Labrax? La. perplacet. To quantum vis emere? Mu. nescio.

An magni venditis? Tox. aere venditur tolerabili.

Mu. Sex nummis, Lab. an habes, quò recondas? Mu. En saccus mihi est,

Qui si non omne capit, reliquum fiscellae indam meae.

La. Vix capient. Mu. si remanserit adhuc, elingam id benè

Quod superest. Tox. Inspice prius, aliquid ne immundi siet.

In sacco. Lab. turgidum barbumque in hoc habebimus.

Tox. Benè ceßit, pro croco lingat relingat verbera

Hui rusticum subtunde, tunde, punge rusticum.

Lab. Elinge, elinge. Mu. Vae capiti, vae lumbis meis.

La. Scin quid tibi Deus fecit? saccum, inquo plagis probè

Cooperiaris. Mu. Ah quid feci, quid merui miser?

Tox. En alius isthinc accurrit, fugiamus celeriter.

Hu. Hem Mupim Mupim. Mu. Ab Hupim. Hu. Stultè quid in sacco facis?

Mu. In quantis iam fui periclis! Hu. Emisti crocum

Mu. Nebulones pro croco mihi dederunt verbera.

Hu. Eho, sunt illi, qui illic contra nos tollunt gradum!

Mu Ego me in pedes, in vrbe ne mihi fiat denuò.

## 15. Actus II. Scena VIII.

Polyharpax. Petrucius.

Henno.

EHo bone vir, quò te subducis, aut quò proripis?

Consiste. Pet. non consisto. Lepus enim pro carnib.

Pol. Et ego, si nescis, grallatorios habeo pedes.

Teneone te? Pet. oh sine me, satis adbibi. Pol. nihil minus.

Tantaene rusticitatis esse censes me virum,

Qui non didicerim lautius tractare & melius hospites?

Si sic abires esset probro omni probrosius.

Pet. Ob, gratius mihi facis, si me mittis, quàm si detines.

Pol. Sic moris est apud nostrates. Pe. Mos hic herculè nihili est.

Pet Sed ad rem. Rursus intrò remea. Fortunae bonae.

In te nunc haeret poculum. Pet. oh leues isthos me pondere.

Pol. Quid hoc fastidis, quod vides faciundum esse tibi? quin abi

Mecum intrò. Vet. Per Iouem hospitalem non. Sin verò vrges, semel

Adhuc in gratiam tui adbibam, & respondebo tibi.

Pol. Heus morio. He quid vis? Pol poculum affer Fortunae bonae.

He. Bonae? Pol. quid cessas? He. non malae? Pol. Imò peßimae, sed vt
tibi

Soli sit ebibendum. Nobis verò poculum bonae.

He. Sed quò reponam vinum, solum quando iubes adducier?

Pol. Vah. non habes cerebrum? vt te fulgurans excerebret Iupiter.

He. Enl oh vide ne frangas, nam tunc non aliud habes.

Pol. Tibi propino decumo fonte, tibi tute inde si sapis.

Pet. Quod ergò sit felix & faustum. benè me benè te! par faciam tibi.

Pol. Sed interim tu huc vino plenum, ne quid cesset, cantharum.

He., Sed interim dum vos potatis, & mihi date bibere

Pol Lepidè hoc actum est: vt ego ebibi. ita tibi ebibendum est strenuè

Age si quid agis, cape, accipe, inquam, age bibe si bibi. Pet. Mora

Non erit apud me, quamvis cogar desubitò nolens volens.

He. Exesse oportet totum, nihil vt maneat intra, nonne here?

Fol. Vah quid! meum seruato modum. Vnispirio euacuandam erat.

He. Egò cuias cuias sim, pol plusquam Germana bibo fide.

Pol. Tu cuias es? He. ex patria. Pe. ex qua patria. He. ex patria mea.

Pet. Ex quo loco inquam? He. ex ciuitate. Pet. qui vocatur ciuitas

Ea? He pagus. Pet. ha ha he! qui vocaris tu autem. He. vti pater meus.

Pet. Qui verò pater? He. vt ego. Pet. sed quomodo vterque? He. vt vnus
ita quoque

Et alter. Pe. ha. lepidissimum capitulum! Tantundem scio.

Pol. Pol dignus, qui bibas. age praebibas sodali huic bono.

Pe. Dum satis in respondendo tibi factum est, me mitte iam. He. DEVS

Custodiat mihi pedes & manus, os integrum adhuc meum est.

Pol. Vah nullus abire te sinam, nisi quàm madidisimum

Te reddidero palaestram iam nouellam inibimus.

He. Ego tibi dicam, quomodo retinere poßies

Hominem. In fraternitatem & in Tu praebibas ei.

Pol. Profectò rectè & opportunè me mones. He. babae? Pol. Tatae!

He. Papae! Pol. pax. Age mi Petruci sodalis meus oculißimus,

Quod hac in parte te recusaturum vix puto;

In perpetuae fraternitatis symbolum atque vinculum

Hoc tibi propino, propinatumque volo sincerißima

Sinceri pectoris lubentiâ. Pet. Etsi non sum nessius

Mec tenuigulae persone. He. ob longurio tacemom

Et tu te excuses aut recuses id? Pol. tace aut pugnos edes.

He. Apage. haud placet hoc me noctis esse, caenaui modo.

Istam caenam largire, si sapis, esurientibus.

Sed exspecto responsum. Pet. Cùm tamen illud à me postules,

Accipiam nimio quàm libenter & en dextram tihi meam.

Pol. Euge placet hoc memorabile. Feo tu sum, tu es ego, vnanimi sumus,

Et vnam animam habemus ambo, mecum vbi est, tecum est tamen,

Tecum autem vbi est, mecum autem ibi est; neuter alteri invidet.

He. Eho, num vultis disputare? disputate cùm mero. \[\<dispntare\]

Pol. Age morio, dum bibimus, vt consuetus antehac,

Lepidam suavemque cantionem aliquam occipito novam.

He. Occipiam, nempè de mulierculis bibacibus.

Po. Pol victus sum saburra ventris me nimis opprimit.

He. Inserta digitum in collum, & fac vomitum, tunc tàm benè

Potabis, quàm nunquam antè. Pol. Cum vomitu hinc apage tuo.

Pe. Te tempus vltra, non me detenturum scis fidem mihi

Dedisse, nunc sta promißis promissa cadunt in debitum.

Pol. In auspicatum discessum saltem vnicum evacues scyphum.

Pe. Quoniam sic vrges, quamuis invitus faciam. Pol. Si non libens,

Potiùs omittes, quàm vaguabu. Pe. hercle vera si licet

Fateri, mallem non bibere, quàm bibere. Pol. Adeóne lautus es?

Pe Aufer cavillum, nulla lautities hic est. Pol. hem tu quis es?

Qui tam superbis, tam fastidiosis, tam procacibus

Assurgis verbis? Pe. Minimè verò. Sed tantùm queror

Nimij esse te rigoris in me, & vim quodammodò

Inferre, quem tu mihi rigorem, quam tu mihi vim praedicas?

Pe. Cogi ad bibendum. Pol. hem delicate, non bibere potes amplius?

Pe. Etiamsi possem, non vellem tamen. Pol. nunquam praestiterat hoc

Dixisse. Pe. dictum indictum fieri non potest. Pol. aia

Canis? Pet. etiam laceßis? Pol. etiam stringis gladiolum?

He. Ho, larma, larma, larma, hi duo se verberarè volunt: citò

Venite ad arma, ad arma ciues, hi duo se verberant. \[\<Ventie\]

Pol. Cape nunc. Hem noluisti bibere, nunc colaphos ede.

He. Huius fraternitatis non multum mihi

Sic vadit, in fraternitatem mutuam ebiij

Quando bibunt, crastino die nihil de eâ sciunt.

Pe. Io, victus est, fugatus est. Nunc intrò remeo ad hospites.

He. Atat data herclè verba sunt mihi, vicit vimum quod bibi,

Oh oh! cacare oportet me super linguam, ita circum meum

≤folio=D2≥

Capitulum currit. bombax. oh, si sus veniret & ederet,

Nam si videbunt hoc, dabunt mihi poenas plagosißimas.

## 16. Actus III. Scena I.

Musophilus. Puer.

OMniane sunt parata? Pu. Sunt. Mu. vide, ne quid morae

Nectatur, iter ingressus si fuero, vt citißimè

Donum redire queam. Pu. nihil erit obstaclo itineri,

Quando autem inibis? Mu. Iam iam properes & te ipsum pares.

In vota diuos interim vocabo, tecum hinc mox ero.

Summe Deus, & coelestium & terrestrium pater,

Tutor, patronus, conservator; Invoco tuam

Clementem misericordiam, & misericordem clementiam,

Vt semper & vsque in hoc, quod succipio, itinere, benigniter

Tuitione, patrocinio, conservatione coelica

Me complecti digneris, & secundes hoc iter meum,

Meoque parenti mentem meliorem impluas, vti videat

Meliora probetque, sequaturque ad laudem divini nominis:

O dirige meos gressus, vt felicitatis ambulem

Viam. qui me huc duxisti, iterùm me reduc domum.

Abeo valedicturus. Tu Deus mihi benedic.

## 17. Actus III. Scena II.

Polyharpax. Barrabas.

ATlantem dicunt esse montem Mauritaniae,

In cuius humeris inclinet coelum, si quando dormiat;

Sed fabulas, ludumque iocumque esse puto prae me, quem super

Aes ingens dormit alienum, mihique somnum surripit

Omnem. Videte, quas non aes alienum sollicitudines,

Molestias, & aegritudines reconciliet viris!

DI boni, quid hoc morbi est? homines adeo immutarier.

Exaere alieno, vt vix cognoscas esse eundem! Quis fuit

Meipso laetior, hilarior, festiuior & humanior?

At quis nunc? tristis & melancholicus, aspectuque Attico.

Ne me putetis hesternam sepelisse nondum crapulam,

Et inde frontem corrugare meam seueritudine,

Non est, meherclè non est; sed alio symptomate

Laboro, quo vos novi plurimos affligier

Qui formidant Calendas tristes, quique Calendaria suûm

Per extimescunt creditorum, novi, qui semel

≤folio=D3≥

Rubicundi decies pallidi. Sed vestra sors meliuscula est,

Nec quis formidat flagitatorem suum, \[\<Mec\]

Ludi sunt, ludus datus est argentarijs,

Tranquillum est, Alcedonia sunt circum forum:

Ratione vtuntur, ludis poscunt neminem,

Secundum ludos reddunt autem nemini.

Vtinam spectaculorum me quoque priuilegia

Munirent, hodie non obulum darem impurißsimo

Idi Iudaec. Verùm ne miserè deartuer,

Reddendum est aes alienum. Sed quid onus circumfero,

Onus AEtna grauius, quod me delassauit tam diu,

Quin pectus exonero onere tanto, & reddo debitum.

Quid hoc autem? Conclusa ianua est interdius.

Pultabo. Heus ecquis istas aperit mihi fores?

Vbi estis vos?aperite. nemone intus in aedibus

Seruus? neque qui recludat, neque qui respondeat?

Pultando pedibus penè confregi assulas.

Ba. Quis homo est, qui nostras aedes acceßit propè?

Eho, an tu tetigisti aedes? Pol. Cur non tangerem?

Quin pultando inquam penè confregi sores.

Ba. Quae te mala crux agitat? ad istum quid modum

Vires tuas alieno extentes ostio?

Fores penè effregisti! quid nunc vis tibi?

Pol. Vbi tuus ergò haeret. herus? Ba. Nam quid hoc rogas? in vestibus.



Pol. In vestibus? Ba. nisi lauat. Pol. vbi autem sunt vestes? Ba. vbi
est herus

Pol. Vbi autem herus? Ba. Ecquid refert id te scire? non domi.

Pol. Vbi igitur? Ba. non domi. Pol. vbi? Ba. tibi rationem reddam
absentiae?

Pol Rationem non volo, sed vbi sit quaero. Ba. num surdus es?

Non est domi, non est domi; non audis, quod non est domi.

Pol. Perquam molestus & immodestus es. Ba. quem tu me carnifex

Esse arbitrare? Pol perquàm (num dictum tibi vis adhuc semel?)

Molestum & immodestum in conveniendis hominibus.

Fac intromittar, aut has assulatim comminuam fores.

Ba. Quid istas vrges ianuas, vbi nemo est intus? Pol. ne nega,

Sed aperi actutum. Ba. quid aperiam? Cui? Pol. mihi. Ba. tibi?

Fol. Ita inquam, mihi. Ba. tibine? Pol per Iovem mihi. Ba quod est tibi

Nomen? Pol. Polyharpax. Ba. Non intromitto te, manifestarius

Fur es. quin hinc abscedis à foribus, nisi infortunio

Mactari, aut ense stricto vis abigi: nam praedatum aduenis,

Pol. Iniuriam facis. haud praedatum, sed datum pecuniam

Huc ego conceßi. Ba. pol mentiris. harpagandi ergò huc venis

≤folio=D4≥

Abi in malam rem. Pol. eam tibi affero, nisi me intromiseris.

Ba. Quid intus autem facies? Pol. Conventurus herum tuum.

Ba. Quem dicis herum? Pol. tuum. Ba. meum? Pol. tuum inquam ipsißimum,

Iudaeum, quem Mosch nuncupant.

Ba. DI immortales! ementitum nomen est. non Diabolus

Acherunte sub ipso sic vocatur, nedum quispiam

Heminum, quae deliramenta loqueris? atra te bilis agitat.

Pol. Pix agitet atra te nebulo, tuoque capiti illuceat.

Ba. Si dixeris convitium, solens more tuo fereris.

Pol. Si dixeris mendacium, solens more tuo feceris.

Age, primùm mihi responde, quis habitat hisce in aedibus?

Ba. Quis habitet? Quod tua nil refert, percontari desine.

Pol. Meâ ne refert plurimùm. Ba. num pellem huc affers bubulam?

Pol. An rabiens morsit te canis? Ba. an te commorsit asinus?

Pol. Sed aedes hae cuius sunt? Bar. Domini. Pol. cuiusnam Domini? Ba.
mei.

Pol. Quod nomen est? agedum, memora mihi. Ba. magnum facinus incipis.

Pol. Quid ita? Ba. Quia si ante lucem ire occipias à primo nomine

Concubium sit noctis, priusquam ad postremum perveneris.

Pol. Opus est farto & viatico ad eius nomen, vt tu praedicas.

Ba. Minusculum autem est alterum, quasi vasculum vinarium.

Pol. Quodnam igitur est? Ba. Ausculta, quò scias, & hinc dein abeas;

Argentiextenebrothesaurochrysonicochrysides.

Pol. Apparet splendidum esse virum, contortuplicatum qui gerit

Nomen. Ba. Ita sunt nunc hominum mores, longa habemus nomina.

Pol. Quis ergò cluet? Ba. homo magnus est, sesquipede nempè longior

Teipso. Iurium decoctor. Pol. num decoxit rem suam?

Ba. Hei mihi, sum lingua lapsus. Doctor est primarius collegij.

Pol. Fortaßè quinti, vbi Codex, podex; lex, pellex; vbi pulpita,

Culcitra; pluteus, Plutus studium, propudium; lucubratio

Stupratio; Camenae, cumenae; textus, lectus; Graeculus,

Graculus; Ebraeus, ebrius; Curae, corae; devotio,

Potio; pax. Ba. Imò enim, si tu scias, fatuus, insulsus est,

Famelicosus, lußiculosus, cerdo, sordidus,

Edentulus, pronaripendulus, merobibulus,

Rapo, latro, balatro, fungus, truncus, futilis,

≤folio=D5≥

Mutilus, inutilis, Alchymista, Danista, perfidus, inuidus.

Pol. Lepidissimum mihi narras hominem dignum quem colax

Pipulis honoret, stipulis coronet, dignum quem corax

Rostro petat, morsu edat, at monstrum hominnis eiusmodi!

Vnde huc prosectus est? Ba. ex Vtopia. Po. non novi eam

Regionem. Ba. Credo. nec novisti Nugipolyloquidoniam,

Nec Gruniocorocotiam, nec Abrabadabram longè dißitam

Regionis eiusdem provinciam. Pol. ex tam longè dissitus

Locis? hem! non aliâs satis improborum hic est mortalium?

Ni quoque peregrinos, barbaros, exoticos? Sed heus Ba. quid est.

Pol. Vnde in domum hancce venit? Ba. vnde, nisi quod emercatus est?

Pol. Aquo? Ba Iudaeo quopiam. Pol. cur ille verò vendidit?

Ba. Coactus à magistratu. Pol. Iudaizauit forsitan?

Ba. Immane quantum. Pol. Quidnam? Ba. Perfidia anquisitus est, quasi

Nullo suffultus priuilegio omnes porcos & sues.

Quos offendisset, emerit & diuendiderit popularibus.

Pol. Mirum autem quod te tantam non coëmerit suem,

Qui sis suilla carnis magnam impertiturus copiam,

Ba. Mirum autem, quod te tantum verrem non coëmerit,

Qui sis seminio quamque impertiturus porculam,

Deinde nullum foenori & vsurae daret pecuniam.

Po. Quàm manifestario mentiris omnium nequißime.

Be. Minimè. Cuiuis homini n. vel optimo vel peßimo,

Quamvis desubito facile est facere nequiter. Pol. Verum quidem

Modò dicis, sed mentitus es priùs basilicè: Nam mihi

Dedit ipsi magnam foenori pecuniam, & huius gratiâ

Opus est mihi conuento nunc. Ba. alibi quaerendus est homo

Quem quaeris. non in aedibus bisce. Pol. nondum habeo tibi fidem:

Nec enim inaudiui quicquam. Certè Moschus hic habitat. Age

Fac aut ego intromittar, aut ille euocetur protinùs.

Ba. Vah. millies tibi dictum vis: aut hinc abi, aut te fustibus

Abigam. Pol. Satis pro imperio, & telum acuminatum habeo meum

Tibi homuncioni crepitum excuterem pollentarium.

Ba. Nunc scio te ludificatum huc aduenisse pol si non abis

Aut fortunato gladio te fugientem hinc persequar.

Pol. Vide sis, mox vapulare vis, nisi actutum taces. Ba. I modò.

Pol. tot scilicet modis delusus. Bar. I modò.

Fol. Ah crucior, lapidem non habere me. Ba. I modò Pol. vt tibi

Mastigiae. Ba. I modò. Pol. cerebrum excutiam. Ba. I modò, I modò.

Pol. Insanum qui me verbis concinnas tuis. Ba. I modò. abijt.

Proh DI immortales obsecro vestram fidem!

Quid ego hodiè negoti confeci malum?

## 18. Actus III. Scena III.

Polyharpax.

VT illum DI deaeque, & superi, & inferi, & medioxumi

Perdant, disperdant, sternant, fundant, tundant, rumpant miseriter.

Truncent, deruncinent, averruncent, pellant, tollant, petant,

Cedant, excerebrent, elumbent, exossent, atque expecterent,

Qui primus aes alienum excogitauit, contraxit, dedit.

Fecit; qui si daretur obviam, omne acerbitudinis

Virus in eum vno rictuo ructu ego evomerem, exspuirem, darem

Eundem buttubattam flebilem, debilem; ego, ipse, inquam, ego

Caperem, raperem, plorabilem, lacrymabilem, miserabilem,

Simodò datetur praestò, his manibus pungerem, dispungerem,

Deartuarem, mutilarem, discinderem, & diffindorem.

In hasce qui me praecipitavit praecipitem miseris modis.

Heu curas curiosas, rixas rixosas, heu anxios

Angores, turbulentas turbas. O vos Vaeioves

Date facite, conficite, vt homini isti sit per omne seculum

Lux, crux; nox, nex; pax, pix, styr; coena, poena; salus, palus;

Fata, atae; fama, flamma; ceres, febres; manes, fames;

Tit vestis, pestis, surae, furiae; sit thorax, corax;

Cerebrum feretrum; lumbi, pugni; jecur, acor; color,

Dolor; calor, squalor, labra, flagra; corpus, morbus sit homini.

Sed quid tam graphicis & tam tragicis extrementùm huius hominis

Insector? quin meipsum diris devoveo dirißimis,

Aut illum Moschum, quem monstrum aliquod alere tam scio,

Quàm me modò ludificatus est nebulo ille bipedum quadrupedum

Nequißimus, improbißimus, impurißimus omnium.

Malum quod isti DI deaeque omnes duint,

Sic mea consilia perturbat penißimè;

Nullum pol hodiè genus est hominum tetrius

Nec minus bono cum iure quàm Danisticum.

Quid autem? Expiscandum est enim, vtrum se res ita habeat.

## 19. Actus III. Scena IV.

Barrabas. Moschus.

BEnè prospereque hoc operis proceßit mihi,

Amoui à foribus maximam molestiam.

Mo. Aedepol, dedisti nunc operam allaudabilem.

Ba. Hoc est serui facinus frugi, facere quod persequor,

Ne morae molestiaeque imperium herile habeat sibi;

Nam qui hero ex sententia seruire seruus postulat,

In herum matura, in se sera condecet capessere.

Sin dormitet. ita dormitet, seruum sese vt cogitet.

Mo Probè sapienter atque sobriè. Ba. Si quid bonis

Bene fit, esse idem & graue & gratum solet.

Mo. Facis quod te dignum, perquam frugi seruus es,

Quae res benè vortat & mihi & tibi, & rebus meis,

Cui praedae opera detur, scis, tenes, intelligis.

Ba. Communicasti mecum consilia omnia,

Ea caussa ad hoc exemplum me exornaui ego.

Mo. Si quam rem accures sobriè aut frugaliter,

Solet illa rectè sub manus succedere.

Atquè aedepol firmè, vt quisquè rem accurat suam,

Sic ei procedit, post principia denique

Si malus aut nequam est, malè res vertunt, quas agi

Sin autem frugi est, cueniunt frugaliter.

Ba. Hanc tu rem exorsus est facetè & callidè,

Igitur prouenturam benè confido tibi.

Mo. Tace, parce voci, praeda progreditursoras.

## 20. Actus III. Scena V.

Polyharpax. Moschus. Barrabas.

Henno.

DI mali mali quid porto! Sed vbi inveniam ego Moschum?

Vbi ego illum scelerosum. miser, atque impium inveniam, aut vbi quaeram?

Hoccine tam audax facinus facere ausum!

O sceleralò mores ò perfidiam ò malitiam!

O non incendio & suspendio, sed infernalibus

Poenis Gehennae rapiendam, ruendam, agendam Satanicè,

Tyrannicè! deludificauit me homo ille indignis modis.

Sed vbi quaeram, aut quò primùm intendam? Ba. cessas alloqui?

Mo. Ego illam ante aedes praestolabor praedam scilicet meam,

Cuius ego hic ludificabo corium, si vivo, probè.

He. Pol naso plus vides, quàm oculis, en illic lumbri¬cus

Proreptat ex sterquilinio, effossus senex nequißimus.

Mo. Polyharpagem salute plurima impertit Moschus tuus.

Pol. In maximam malam crucem salute cum tuâ scelus.

Mo. Quid agitur? Pol. quid agatur hominis propudium, carnifex!

Me. Quid hic stabas? Cur non recta introibas? Pol. Caeterùm

De exclusione verbum nullum. Mo. Quid taces?

Pol. Sanè, quid verò mihi patent semper fores.

Mo. Ehem! quasi verò vnquam occlusas aedes has offenderis.

Pol. Si fecisti, nega. Mo. Equidem praestolabor heri totum diem.

Pol. At quem, trifurcifer? Mo. Te. Pol. Mene? Mo. Teipsum. Pol per gulam

Per herclè per tuam mentiris. Mo. Abi sis bellua.

Continuò adueniens inijcis mihi calumniam.

Pol. age dic mihi, non habitas hic? Mo. habito, quiltum posteà

Pol. Hic hesterna te luce quaesiui. Mo. si fas est credere.

Pol. Per animam quaesiui. Mo. quem verò? Pol. te. Mo. Imò te quaesisse
te¬

Ipsum, si vera praedicanda, fatendum esset tibi.

Pol. Etiam derides? febris, senium, vomitus, pus. HI. haec nomina

Sunt huius vera febris, senium, vomitus, pus. Mo. Ais etiam

Tu falsa? Pol. Imò verißima. Mo. imò ais falsißima.

Pol. Tace, aut oculos elidero, itidem vt saepiis faciunt eoqui;

Aut improbißimo tibi homini malas edentauero.

He. Ego te iuuare volo, modò istum nequam verbera

Mo. Hominem ego iracundiorem, quàm te, vidi neminem.

Pol. At ego maledicentiorem, quàm te, noui neminem.

Mo. Minacias ego istas flocci non facio tuas.

Et ego magnifica verba tua, & istam magnam barbam tuam

Non pluris facio, quàm ancillam nostram, quae latrinam lauat.

Mo. Quis ante nostras aedes tevidit? Pol. rogas? Quis viderit,

Nisi tuus ille seruus, Domini quàm simillimus.

Mo. Non credo. Pol. Vis ergò euocari illum hinc foràs? Mo. volo maximè.

He. Heus nebulo nebulonum nequißime peßime huc veni

Foras. Ba. Quid tute hominem hominum omnium teterrime

Venisti huc externatum? Mo Agas quod in manum est.

Pol. Hoc primùm dic mihi, an tuus hîc herus est, an non? taces?

Ba. Quid istud autem quaeris? Pol. Vel ai, vel nega. Ba. & aio & nego
simul.

Quid ampliùs à me postulas? alterutrum tantum à me petis,

Vtrumque sed ego do tibi. Mo. Rectè respondes, scitus es homo.

He. Est vnus nequam sicut alter, ambo nequam pessimi.

Pol. Profectò quantò magis magisque cogito,

Nimirùm das mihi maximam versutiam,

Ita me video abs te astutè labefactarier.

Mo. Nihil ego vel occultè vel astutè soleo agere.

≤folio=E≥



Meus vt est animus, ita etiam eloquor. He. Si DIs placet.

Pol. Age, in trivio relinquam, quod si non adfuerim heri,

Vt adfui tamen certißimè. Mo. non adfuisti tu tamen.

Pol. Concedo lubens, tamen adfui, adsui tamen. Mo. nescis quidem

Nihil nisi vnicum adfuisse fabularier.

Pol Imoscio tetriorem nunquam quenquam belluam

Vidisse, quàm te. Mo Non me verbis aedepol tuis

Nunc territas, praesens praesenti dum facis mihi

Convicium. profectò non inulctum hinc auferes.

Pol. Orationis sine me tramam inceptam absolvere

Nec interpella. Mo. perge porrò dicere.

Pol. Quod si non adfuerim heri; quòd tantùm pono tamen,

Nullus vero concedo, non ego tempori satis

Hodiè venirem? Mo. maximè si vel cras, vel perendie,

Id refert perparum modò perficiatur ius meum.

Pol Quodnam? Mo. de pignore. Po pignus nec tibi do, nec debeo.

Mo. Non debes? Pol. non. nec erit quidem dandum tibi.

Ipsus enim termini dies nondum praeterierat

Heri. Mo fateor. at hodie effluxit Pol. Cur igitur heri

Non intromissus in aedes sum tuas, vt solverem?

Mo. Cur igitur non venisti in aedes tu meas, vt solueres?

Pol. Non potui. Me. Quis prohibuit? Po Quis? nisi nebulo praesentarius.

Ba. Ego prohibuerim, qui te nusquam vidi gentium



Nisi nunc? Pol. Cur id negas? Ba. quia vera didici dicere.

He. Pol quod didicisti nunc dediscis, haud aequum facis

Ba. Tu verò, quae didicisti, exerces nunc mendacia.

Pol. Tu qui quae facta inficiare, quem ego iam hic convincam palàm.

Ba Quibus argumentis autem? nullis arbitror. Pol. imò plurimis.

Non hasce pultaui fores? non prodijsti furcifer?

Ba. Ego vero pernego. Pol. negas? non propulisti ab aedibus

Intrare me volentem? Ba. Ego verò pernego. Pol. negas? ehem.

Non dixti, quod coactus à magistratu hic herus tuus

Vendiderit aedes hasce, & nescio, quem virum

Peregrinum, barbarum atque exoticum, cuius te esse famulum

Emercatum fuisse! negas & hoc. Ba. Ego verò pernego.

Mo Laruis intemperijsque plenus est; quid verbis est opus?

He. Nugis mendacijsque pleni estis, quid verbis es opus?

Pol. Certè cùm te contemplor, & formam agnosco tuam;

Statura, sura, tonsus, oculi, nasum, dens, labra,

Vox, malae, mentum, barba, collum; totus; quid opus est

Verbis? Certè ipsus es, ipse ipsißimus. Ba. Equidem

≤folio=E2≥

Certè idem sum, maneoque qui semper fui. He videlicet

Homo nequam es idem, idemque manes. Ba. here, solas mulieres

Praegnantes reddi, & parere existimabam; num mares

Quoque impraegnantur? Mo. Quid ita? Ba. non audis me ego peperi

He. Phantasmate gravidus fuisti, sed properisti insaniam.

Mo. Age porrò nuncquid habes in promptuario

Tuo aliud argumentum? num quoque caussa est addita,

Curvendidit? Pol. etiam. Mo quaenam illa? Pol. quòd videlicet

Nullo suffultus priuilegio omnes porcos & sues

Quos offendisset, emerit, & revendiderit popularibus.

Ba. Ha ha he videte quaeso, ridete omnes, ridete obsecro,

Videte, quàm mentitur, impudente quid impudentius!

Mo. Propemodum ventris edidissem crepitum, ceu ficulneo

Olim Priapo contigit; qui maximo suo malo

Nocturna Canidiae Saganaeque spectauit sacra.

Pol. Mihi verò non est ridiculum à vobis riderier.

He. An ignoras, quòd calamitatem irrisio sequitur.

Ba. Nec herclè iniuria: mentitur enim, rumpantur vt trabes.

Mo. Quis caecus non videat? quis bardus non intelligat,

Immane quantum crassum hoc, porcos & sues

Emere Iudaeum, & iterùm Iudaeis divendere?

Ba. Ita vincis argumentis, vt volat asinus,

Grallis incedit vacca, sus cytharâ canit.

Pol. Iniuriam mihi facis manifestariam. Ba. ain verò canis?

He. Quid?tunc meum herum nuncupes canem? tecum volo

Me verberare, quando vel ad huc dixeris semel.

Mo. Ego meum persequar ius, pactione pro nostra meum

Ego posco pignus. Pol intestato non dabitur tibi,

Perfidiae, fraudis, sceleris, periuri plenißime.

He. Sunt magna facinora: & tamen est puta pura veritas.

Pol. Vnoverbo absoluam. Iudaeus es, quid nunc convicier?

Mo. In ius ego te scelestem rapiam, in ius mecum ambula.

Pol. Ergo non ampliùs privatim res potest

Decidi, sed mihi bellum incidis publicum?

Mo. Quid ni? non postulem, quod ius& leges postulant?

Po. Age vt placet, ostendetur, quàm mecum indignissimè

Agas. Mo. Ego nec sycophantiose quicquam ago, nec malefice.

Pol. DI te disperdant. Ma. at ego te. He. tace, nondum omnium

Sed occidit dierum nescis, quid vesper vehat

Serus. Pol. Non fugio iudicium, tuas neque metuò

≤folio=E3≥

Minas. Divina Nemesis est, quae tantam iniuriam

Haud sinet inultam. Etsi premar, non opprimar.

Mo Quid linguâ largus es? loquendo totum quid laceras diem?

Quin quod nunc instat agis, & sistis te quamprimùm iudici.

Ba Hominem adepol infęlicem, qui patronam comprimat suam;

Nam quando quid scelesti fecit, lingua pro illo peierat

Pol. Aßiste altrinsecus, atque onera hunc maledictis morio,

Mala ingere multa. He. iam ego te differam dictis meis

Veterator. Pol. ita est He. Sieleste. Pol. dicis vera. He. verbero.

Mo Oculum ego tibi effodiam, si addideris unum verbulum.

He. Dicam tamen. Nam si sic non licebit, luscus dixero

Po. Pergas. He bustirape. Pol. certè. He, furcifer. Pol. dictum optimè.

Mo. Ad iudicem cucurri nunquam aequè cursim vt curram modò.

Po. Sacrilege, socio fraude, fraudulente, infamis, & avide,

Haerediorum devorator, aeruscator, exsuctor,

Silicernium seniosum, quisquiliae hominum impurissimae.

Sine respirem, vel interim tu perge, He. Fur Po. Babae.

Commixium coeno sterquilinium publicum.

Impure, inhoneste, iniurie, illex & labes popli,

Procax, rapax, trahax, mordax furax, fugax,

Mo. Bombax. Pol. In pertusum ingerimus dicta dolium.

Mo. Tu verò poenas maledicentiae tuae dabis;

Nam rectà nunc eo ad praetorem. He. Vade in diaboli

Nomine. non nescit & praetor, quid album vel nigrum siet.

:

## 21. Actus III. Scena VI.

Polyharpax. Viator.

EGo miser meis periclis, sum per maria maxima

SVectus capitali periclo, per praedones plurimos

Me servavi, salvus redij, nunc hic dispereo miser.

Vi. Teipsum quaerebam. Po. Quid mihi rei tecum est? Vi. nihil.

At satis opinor cum Iudaeo, in ius qui te vocat, ideò

Quod pignoris satis recusas factionem debiti.

Po, Quis in ius me rocat? Vi. Iudaeus Moschus. Po. Moschus? hem.

Vi. Ita est, cupit enim tecum bello congredi perendie.

Po. Intelligo. Vi te ergo sistes in loco & dicto die.

Po. Non est, quod ambigas. Vi. Abeo, tu basilicę vale.

Po. In ius vocatus sum. Quid faciam? modò ne resciscat parens.

Adibo Lugrum, & huius consciam faciam rei.

≤folio=E4≥

## 22. Actus III. Scena VII.

Brennus. Attabus. Musophilus.

E me moneitis, memini ego officium meum probè.

In hacce viâ procumbam regiâ, & mendicum agam,

Vos ex insidijs sitis illic intereà loci,

Si praeda venerii obviam, vobisque tesseram

Reddidero, vt occurratis ocyter atque extempulò.

Sed ecce praedantem, quam volumus, adrentita conspicor.

Mu. Equidem puer, non longè patrijs absumus focis,

Velim igitur, vt adventum praecurrens nuncies meum;

Curre ocyus, & cognosce, parentes quomodo mei

Animati sint; Quod si videbis laetos ob reditum meum,

Recurre narraturus, sin minus, haud ad me redi.

Br. Ah mi viator, ah here bone, respice miseriam meam,

Miserum me respice hominem, vt corpus largiatur tibi DEVS

Sanum, det incolumem tibi vitam, fortunet itiner tuum,

Defendat à latronibus, tueatur à praedonibus.

Ab miviator, centuplum restituet in coelis Deus.

Mu. Cape, non iam plura habeo, nec pluria dare iam queo,

Quid? hem gladium apprenendis? oh es tatro? oh insuper

Adrentitantes plures. At. Huc cedo sanguinem aut pecuniam.

Mu Quid hoc in publica via? At Latronum est. Mu. Integrum meum

Cladium vt haberem, omnes vos in fugam. Br. Hem minacias?

At, Contundite, tundite, rumpite, quid cessatis? Quid morae est?

Mu. Compescite quaeso vim, compescite violentiam,

Dabo omnia. At. Vestes exue, tu tuas illi indue.

Cedo restim, suspendamus bestiam. Mu. ô vos obsecro.

Eheu. si quis timor Dei est, si quae miseratio est,

Mihi parcite, parcite, obsecro, mihi parcite, parcite.

Br. Frustrà precaris. At. Vbinam restis est? restim date.

Vt perduaxit vosmet fulmine saeuo Iuppiter.

Mu. Ah si quid inter bestias & homines est discriminis!

Ah si in vobis humanitatis est scintillula.

Ab humana humani hominis si suxistis vbera,

Ah misereamini !ah vitae atque corpori meo

Parcatis. Br. Attabe miserere. At. quid miserere! bestia

Morietur, hancce restim rodet ex hac arbore.

Mu. Eheu vos homines, homines este! spolia si mea

Tenetis, quid de vita, quid vobis de corpore

Accedet lucri? Eheu si cor carneum & non saxeum

E 5.

Est intus. Br. Attabe miserere. At. vt vivas, actutùm hinc abi,

Vos me sequimini. Br. Ferreum sit cor licet mihi,

Tamen me valdè movit ille supplicijs suis.

Mu. Latrones hinc abierunt. Vae miseromihilpudet

Domum venire hoc habitu, exsutum vestibus & bonis

Omnibus. ab olim vt mortuus essem in prima infantia!

Nunc ferre cogor miserias, quas philosophi

Olim subiere sua spinte voluntarias;

Nam praeter aquam atque panem (tam stolidi homines erant)

Nihil admittebat in culinam stomachi, nisi dies

Festus ageretur, tunc addebant pani caseum;

O mihi daretur rsu & esu, vt agerem gratias;

Domi interim indulgere solent convirijs meris,

Tuburcinantur pergraecantur, thermopotant gutturem,

Foenori inhiant, lucrumque captant vsurarium.

Sed eiquid visceribus tumultuantibus loquor,

Quin adeò pagum proximum, & ostiatim peto cibum!

## 23. Actus IV. Scena I.

Moschus. Polybarpax. Viator. PRAETOR.

Sulpitius. AEmylius. Flauius.

Plemminius. Henno.

HIc litis dictus est dies. Sed an adest aduersarius

Ille, satis factionem qui mihi negat pignoris?

Vi. Adest sanè. Mo. Heus Polyharpax, propius ocyus torque huc gradus;

Isti, quos conspicaris, ostendent, res quomodo se habeat,

Num debeas nec ne. Pol. non fugio quenquam, nec quicquam vnquam ego

Praevaricor, hic adsum. quid vis? Mo. Quaeris? Pignus meum.

Pol. Egone pignus tibi? Elephantem musca parturiet priùs.

Vi. Praesens hîc Rabbi Mosche Praetor humanissime,

Contra Polyharpagem actionem suscipere vult bellicam.

Diemque petijt hunc, vt diceretur ei; sicut quoque

Feci. Quod officij mei ratione contestor. Pr. Benè.

Iu Mosche ascendas, illum tu Polyharpax occupes locum.

actoris est, vt actionem fundamentum iudici

Proponat. Ergò dic rem Mosche breviter & dilucidè,

Mo Mallem molestiam creare nobis nullam, Iudices,

Vi qui scio controversiis vos gravibus obrutos.

He. Nolite credere, litigiosus nequam semper est.

Mo. At cum Polyharpax omne contra iusque fasque iniuriâ

Me mactet evidenti, nec, quod confirmavit syngrapho

Firmum velit esse, vos modò cogor implorare Iudices,

Vt ita, quod ipse nequeo, vestra auctoritate consequar,

Vestrisque calculis. Et equidem sartis tectis omnibus

Actoris privilegijs, superfluaeque probation-

Nis protestatione praemißa, novistis Iudices,

Insigne charitatis esse signum, rem propriam & suam

Sic alteri seu accommodare, sive mutuò dare,

Vt Dominus interim iure dominij sui non statuere

Eâ de poßit. sed vt in alterum vsusfructus hinc rei.

Redundet vniuersus. Ex quo concludendum est firmiter,

Non solum mutuum reddendum simpliciter cum foenore,

Sed etiam gratitudine cum summâ reddendum debitum;

Ita quidem, vt debitor obligetur cesso termini die

Vel pignus, si quod depositum, redimere, vel deperdere.

Iam verò, Iudices, in isto me censendum esse numero,

Qui tale charitatis munus praestiti aduersario,

Vt cognoscatis, ibo recensitum, quid acciderit noui.

He. Vt nebulo mentietur. Pr. Tu viator, ne siet

Molestus, aliquò concludas He. oh, oh! quo trudor ego miser?

Vi. Cur non taces? He. Tacebo. Vi. Iussus ni hunc te carcerem

Datrudo. He. Quid ego feci? Vi. Vapulabis in taces.

He. Tacebo sicut mus. Pr. Nunc Mosche orare pergito.

Mo. Calendis Aprilis currentis anni, nonnagesimum

Et nonum quem numeratis; nos verò quintum & millesimum

Trecentesimum item & sexagesimum, Polyharpax hic venit

Ad me, subnixè me rogans, vt aeris quinquam, mutuò

Ei darem talenta Ego, cum vellem gratificarier

Homini, relinquo precibus eiusdem locum, pecuniâ

Quam petierat, elocatâ Cùm verò subesse periculum

Mihi videretur non mediocre, agebam tum rem cautius,

Oppignorari mutuum iubens. Ibi,cum non foret,

Quod aeri tanto responderet, homo sripsum pignoris

boco mihi proponebat: ast vt benevolentiam meam

Hoc ipso contestaret & contestatam relinquerem,

Inbum inißimum arbitrans, si pignoris acciperem loco

Animal ratione, mente sensibusque rationalibus

Constans. Tandem ergò sic convenimus ambo inter nos invicem,

Vt nist trimestri spacio fuerit argentum mihi redditum,

Ex pactionis formula mihi copiam plenariam

Datam, tributam, permissam, concessam ex iure & legibus.

Secandi libram frusti carnosi ex corpore suijpsius;

Ego numeratum trado argentum, dat Polyharpax syngraphum:

Quid accidit autem? Tempus & solutionis terminum

Exspecto. Venit, abit; insuper vnus & alter praeteris dies,

Ille bonus debitor nusquam apparet; quod postquam cernerem;

Omnes, quas possum, occasiones conveniundi hominis amo,

Observo, capto. Fortè fortunâ in platea publicâ

Offendo, caussam scitor, quare pignus non redemerit

Solutione facta mutui Sed ille contra protinùs

Stomachari, debacchari, multis insectari iurgijs,

Se, mutuum acceptum quò solueret, adfuisse dictitans;

Ego quamvis responderem molliter & rationibus bonis

Probarem, neutiquam adfuisse pertinaciter tamen

Polyharpax id negare frigidissimis rationibus,

Quin imò acerbis exsecrationibus obtestari, ne nucem

Cassam mihi propter pignus se debere; mutuum tamen

Cum foenore redditurum. Tum, quod scilicet optimè mei

Iuris eram conscius, accipere nolebam, praesertim quia

Polyharpagem admodùm videbam pertinacem. Nam viri

Id esset nauci, qui quod summo iure suum esset; non tamen

Reposceret: profectò suspicionem aufugere vix potis

Esset quod ne teruncius sibi foret iuris. Ergò vos

OIudices, Badonai, qua par est reverentia, peto,

Vt ius, de quo modò dixi, pignoris, faciatis integrum



Mihi, potestas concedatur sectionis, syngraphi

Suipsius tenore confirmatae, concessae, datae.

Pr. Tuum Mosche actionis terminum & scopum cognovimus;

Nunc audiemus, quid sit responsurus Polyharpax reus,

Num litem sit contestaturus. & quonam modo.

Quid ergò tu respondes ad libellum? fac compendio.

Pol. Etsi vos prudentißimi atque Consultißimi viri,

Potiùs meum fuisset, actionem hanc adversarium

Contra meum instituere, vt qui praesigni quadam iniuria

Afficiar, deque eadem conquerendi apud vos iudices

Extremum me neceßitatis telum cogat: Cum ta nen

Vbique gentiùm serè sic comparata sit hominum

Mala indoles malorum, vt quò minus hal et iuris quispiam,

Tanrò plus arrogare sibi laboret, & loquacior

Sit quavis muliere, quovis aere Dodonaeo de suo

lure: Imò, praevenire dum satius, quàm praevenirier,

Non accusatione solùm Iudices praeoccupet,

Verùm etiam falsis adversarium impetat mendacijs;

Quid ego demirer, si me contra Moschus iudiciariam

Instituat actionem, cum contrà, me contra illum quidem

Par esset? At quia cecidit ita, ferendum, quod nullo modo

Potest mutari. Breviter autem quo respondeam,

Affirmat Moschus argenti talenta quinque, mutuó

Mihi dedisse id fateor. asserit me pignoris loco

Pondo frusti carnosi ex corpore meo ius & copiam

Solutionis termino elapso, conceßisse, fateor

Id quoque. Solutionis terminum elapsum esse, fateor id quoque

Moschum argentum non accepisse denique, fateor id quoque.

Id verò pernego, satisfactionem nempè pignoris

Eidem me debere. Cur enim, quod extremè sacro

Repugnat iuri, contra fas & omne ius adstringerer

Ad illius conceßionem? Cum die ipso termini

Suffarcinatus auro Moschum conuenire voluerim,

At ille me sycophantiosis technis circumuenerit!

Itaque narrata, prout narrantur, simplicißimè nego,

Et dico iniustam esse actionem Moschi, multò autem minus

Ad sectionis copiam praestandam me tenerier.

Sicque negatiuè litem contestor contra aduersarium,

Et vestrâ me sententiâ à temeraria & iniquißima

Ipsius actione absolui humillimè rogo.

Pr. Audiuimus à Moscho actionem, collegae mei optimi,

Contra Polyharpagem institutam, nec non intelleximus,

Negatiuè accepisse iudicium Polyharpagem;

Cum verò non sufficiat actionem solam instituere,

Sed institutam planè peropus sit probare, neceßitas

Itaque probandi regulariter incumbit. Rogo

Vos ergò mei collegae, vestra quaenam sit sententia?

Sulp. Et quis dubitare poßit hac de re. Si sufficeret enim

Actio suscepta, quis hominum vnquam offenderetur innocens?

Itaque mi Praetor, eandem tecum confoveo sententiam.

Aem. Nec ipse quid habeo, quod me diducat in contrarium.

Flav. Et in hoc me votum vos commilitones ducitis;

Et Martianus, qui probandi ait, neceßitas ei

Incumbit qui agit. Et Paulus, qui probationem ei

Qui dicit, & non qui negat, inquit, meritò incumbere.

Ple. Communt quod votum dedistis omnes, & idem ego.

Pr. Ergò tu Mosche cogitabis de probationibus,

Quibus eas evictum, tibi satisfactionem pignoris

Polyharpagem debere. Nam te non probante, absolvitur

Qui convenitur, vt Antonius Imperator testis est.

Mo. Res est meridiana luce clarior,

In iure tota posita, nec indiget probationibus.

Equidem ne dicam de confeßione mei aduersarij,

Qua nulla potior, nulla probatio haberi firmior potest,

Confessus est me mutuasse ei dictam pecuniam;

Confessus est sese accepisse pecuniam, Confessus est

Se pondo librae frusti carnosi mihi pignoris loco

Vel obsidis instar constituisse ratißimi; Confessus est

Praeterfluxisse constitutum terminum; Confessus est

≤folio=F≥

Solutionem nondum factam. Qui negabit pignoris

Ergò satisfactionem? Quid rei istud est, ô Iudices?

Fatetur se debere pignus, & se non debere idem

Fatetur. Se debere quidem, quòd vltra termini diem

Solutio suspensa sit; se non debere, quòd domi,

Cum reddere voluisset debitum, me non offenderit.

Quid hoc est aliud, quàm lavare vestem, nec madefacere.

Certè si tali pacto posset aes alienum solvier,

Iamdudùm solvisset Polyharpax; iamdudum mihi satis

Fuisset factum, nec in hac vllus civitate debitor

Vel esset, vel solvendi celeritate vinceret hunc meum.

In praesens non impugno, sed adversario strenae loco

Volo donatum, quod fortasse libro octavo Moysis;

Volo donatum, quod fortasse libro quinquagesimo

Primo digestorum indigestorum, aut 3.

Libello Codicis, aut 5. Institutionum legerit

Modum solutionis huncce. Creditori debitum

Si quis voluerit reddere, nec reddit tamen, omninò est idem,

Ac si soluisset id. Tenesne solutionis hunc modum?

Imò percalles optimè. Sed te docebo vir bone,

Alium modò finem exspecta incepti sermonis mei,

Nam citiùs carnes ego suillas comederim,



Quàm tu probaveris ipso termini die

Te convenire me voluisse, sed domi

Me non fuisse, vel simulasse me domi

Non esse Taces? Convictus es lepidißsime

Solutor debitorum. Et quid ni Iudices?

Nam si negat debere sese pignoris

Solutionem testimonio sui ipsius

Mendax & falsus repperitur. sin ait

Quid ampliùs? Convictus est, vel aiat, vel neget.

Hoc igitur vnum restat iudices, vt lecto syngrapho

Communi condemnetis Harpagem sententiâ ad satis

Depositi factionem pignoris, vt & vos rogo.

Pr. Recipe Petruci syngraphum, atque clara voce perlege,

Nos auscultabimus. Pet. Ego Polyharpax ab aurea

Abiete Patricius Philauri filius Allobrox

&c. Vniversis, singulis & omnibus

Has literas lecturis, notum facio, propalo,

Quòd ad negotiationem commodissimè meam

Tractandam, quinque talenta eaque argentaria praesentaria

A Rabbi Mosche Ben Rabbi Iehuda, foenore,

Quod vsitatum est Iudaeis, secundum consuetudinem

Corroboratam moribus antiquißimis eius popli,

Acceperim cum certo cautionum privilegio

≤folio=F2≥

Oppignoratione & definitione ratißima;

Si nimirùm extra praescriptum locationis terminum,

Quod est spacium trimestre temporis, & primus hodiè dies,

Aut redditionis aut solutionis exsecutio

Protolleretur, debitum minus vt cum foenore

Capitarium solvatur dicti cesso termini die,

Ex formulâ de mutuo, ei esse copiam plenariam

Datam, tributam, permissam, concessam ex iure & legibus,

Secandi pondo frusti carnosi ex corpore mei ipsius,

Id quod maioris evidentiae & bonae fidei loco

Attestor, confirmo, attestatum confirmatumquè iubeo

Nunquam violabili tenore huius praesentis syngraphi,

Manus subscriptione & signi impreßione in hunc modum

Muniti. Quod factum Calendis est Aprilibus.

Anno aerae Christianae nono & nonagesimo.

Pr. Intentione tuae probationis acquiescimus:

Vbi enim sunt rerum testimonia, non ibi verbis est opis

Nunc etsi mori consentaneum esset iudiciario,

Re ponderata, collectisque mutuò suffragijs,

Definitiuam promulgarier sententiam.



Cum verò comparatae sint exceptiones, eum quibus

Agitur, defendendorum gratia. Nam saepiùs accidit,

Vt quamvis ipsa actoris persecutio iusta sit;

Iniqua tamen sit aduersus eum, cum quo cernitur.

Si quid igitur Polyharpax est, exceptionis, fac palàm.

Pol. Nunc demùm Iudices, meopte magno cum malo,

Imò dolore maximo, reipsa comperior miser,

Quod, qui semel honestatis oppugnavit oppidum,

Et hostis aequitatis extitit vnicâ vice;

Aduersus omne ius aeternas hostili nimis odio

Gerat inimicitias. Ex isto Moschus est meus luto

Qui, dum semel egit impiè, cum summa pertinacia,

Quam contra me suscepit, caussam caepit iniustißimam

Vrgere, confirmare, prabare consutißimis dolis;

Et tantum abest, vt omnes vos protraxerit in sententiam:

Quae foret inoptatißimis ludaeo perditißimo.

Sed quid ego dicam? quò me vertam Ludices? quid eloquar?

Si rem, quo pacto. gesta fuerit, narro, nemo stat meis

A partibus, qui testis adsit innocentie meae.

≤folio=F3≥

Namque lubentißimè concedo mutuum non redditum.

Sed culpâ factum id esse meâ concedo minimè gentium.

Sed quis mihi testis adest? nemone prodit? nemo. Quis mihi

Est Advocatus? nemone annuit? nemo. Sed quis mihi

amicus adstat, & adiuvat? nemone venit: nemo mihi

Amicus, advocatus, testis est infelicißimo.

Iebovam Cardiognostam solum & vnicum testem invoco,

Omnem quod extra culpam sim, quòd solvere Moscho debitum

In ipso voluerim conventi termino sed me dolis

Plusquam sycophantiosè amosse ab aedibus suis.

Nam cur, in promptu cum mihi esset argentum, non solverem?

Praefertim pignus vt redimetem, cuius magne cum malo

Iacturum facerem, nimirùm salutis atque corporis

Meiipsius? Tantamne innatam homini socordiam,

Perversitatem Tantamne feritatem barbaram,

Brutam, ferinam, belluinam, proprium corpus vt suum

Minutatim, assulatim, frustulatim propinet alijs

Mutilandum, laniandum, secandum! Non ipsisimi

Vrsi, leones, apri, & omnes bestiae immanißimae

Feritatem tantam habent, vt proprij lanienam corporis

Fieri patiantur, nedum praeditus ratione homo sui

Non ageret curam? Quapropter precibus submissimis

Ab iniusta Moschi actione absolui me peto.

Mo. Videte Iudices, quàm confidens, & quam sit arrogans,

Quasi iure summo vtatur, ita gestit, ita canit epinicium

Pol. Non territas me saevis dictis, murus est aheneus

Bonae conscientia; bona caussa, bonus animus. Mo, minacijs

Qui moritur, ille bombis asini sepeliendus est.

Pr. Audivimus vtriusque partis, & Moschi & Polyharpagis

Intentionis argumenta. Nostri nunc erit officI,

Caussae momenta ponderare, proquam quo ferenda sit

Sententia, curiosè dispicere; Iubeo ergò, paullulùm

Hinc secedatis vterque litigator, & interim

Neuter nec verbo, nec facto invehatur in alterum.

He. Aquam, panem. Esurigo me divexat, panem, aquam date.

≤folio=F4≥

## 24. Actus IV. Scena II.

Praetor Sulpitius. AEmylius. Flauius. Pleminius. Henno. Viator.
Petrucius.

NOvi res est exempli. prudentißimi viri;

Ideoque mallem nos haud esse in illa iudices;

Cum verò causa sit proposita legitimo modo,

Et ipsi principales litigatores eam

Instituerint, & ipsa rerum testimonia

Actoris adsint, & solummodo dubia sit Rei

Exceptio, vos iam vestris facite palàm suffragijs,

Quid in eo sit faciendum, quid non, arbitremini.

Sulp. Audivi caussam legitimè institutam, percepi quoque

Planè conceptam, plenè perfectam. Meum quod attinet

Iudicium, dico, quod actione Moschus ordinariâ

Vtatur, dum ius exsequitur, quod suum est; vt Maximo

Rescripsit Antonius & Severus Impp.

Nam creditores, qui non reddita sibi pecuniâ,

Conuentionis legem ingressi exercent dominium,

Non facere quidem videntur vim; sed praesidis tamen

Auctoritate eam possessionem adipisci conuenit.



Quòd igitur actor, elapso conuentionis termino.

Libello iudicem appellarit, non video, quare siet

Culpandus. Eos enim qui ab alijs acceperunt pignora,

Cum in rem actionem obtineant, omnibus illis priuilegijs,

Quae competunt modò personalibus actionibus,

Praeferri constat. Imò Moschus adeò magè victoriam

Reportat, debitorem cum priùs convenerit.

Vt fassus est libello. Teste enim Iurisprudentiâ,

Praesentes debitores conueniendi sunt priùs.

Idcircò, si conuenti debito satis non fecerint,

Tibi persequenti pignora, instrumento quae specialiter

Comprensa dicis esse, competentibus actionibus

Prouinciae Iudex auctoritatis auxilium suae

Minimè dubitauit impartirier. quod libri Codicis

Octaui, tituli decimi quarti lex ratißima est.

Parte tamen alterâ considerare probè decet

Exceptionem, num quoque valeat enervandis aliquibus

Actoris fundamentis, quàm quia intestatam debitor

Reliquit, indilutam creditor, vipote, qui manifestius

Et evidentius habet testimonium, chirographum;

Haud aliud iam nunc votum à me praestotabimini.

Quàm quòd concedi Moscho debeat secandi copia.

≤folio=F5≥

Aem. Meam quoque cum dicendum sit, sententiam

Aperio, suffragari me priori calculo.

Quod attinet enim Moschi intentionem manifestariam,

Id nullus haereo, quin evidentiâ sit evidens

Satis ad probationem caussae. Quod verò Polyharpagis

Exceptionem non eidem tantum inesse roboris

Arbitror, vt actionem infringat, & caussa iugulum petat:

Id interim tamen censerem providendum maximè,

Ne quid, quod vtriusque partis caussa sit contrarium

Hîc decernatur, & insons fiat sons, & innocens nocens.

Vt ergò praecidatur hac in parte omnis suspicio,

Actori iusiurandum in hac re deferendum censeo,

Quod nec dolosè nec sycophantioso quicquam fecerit,

Nec ab aedibus repulerit creditorem, seu vi seu dolo.

Nam minimè res leviuscula est, mutilari hominem integrum,

Presertim Christianum, morte redemptum fili DEI,

Aperdito Insuper Iudaeo, qui nec à Christo manus

Sanguineas abstineret, nedum à Christianis hominibus!

Igitur in hoc ego maximè

Iurisiurandi religione Moschi conscientiam

Puto astringendam, quod vbi factum, tunc fiat, quod iuris est.

Flav. Quemadmodum, si summam diligentiam adhibeas,

Vix invenire, squamis qui careat, piscem queas;

Ita nec reperies vllum hominem, cui non insit aliquid

Spinosi. Facilis ergò est coniectura, quod aliquis

Hic lateat anguis, aut in hac, aut illa parte. Nam potest

Esse, quod exceptione Reus vtatur ordinariâ,

Et maximè, cum reddere argentum Iudaeo voluerit,

Tum maximè nequierit, idque non suaptè propriâ,

Sed Moschi culpâ qui fide fit vsus haud bonâm,

Sicut Reus in exceptione palam confessus est suâ;

Quamobrem, quod de Sacramento praestando dictum est modò,

Volo confirmare voto, ratificare calculo meo.

Plem. His quod vel addam vel contradicam, nullus habeo;

Non ergò votis antecessorum acquievero?

He. Oh oh! vt esurio, si modò haberem panem & aquam, panem aquam.

Nemone dat mihi panem? Sinetis me mori fame?

Pr. Dimitte morionem. Vi. Dimitteris, si taces. Hen. volo

Pr. Mihi satis cognitum est collega, vestris ex suffragijs,

Quid iudicetis esse decidendum; nec aliud

Videtur nunc restare, quàm sententiam

Dictare promulgendam. Tu viator interim

Moschum & Polybarpagem ad nos conuoca, & tu Petruci,

Quam tibi dictabo, scribe definitiuam sententiam:

In caussa Moschi actoris partis vnius,

Contra Polyharpagem alterius partis Reum

In litem definitiuè decernimus,

Actorem iuramento sanctè praestito,

Se nil dolosè, nil fucatè, sed bonâ

Egisse fide, nec in animo, nec in opere

Conuentionis veritatem fregisse & fidem;

Secandi pondo frusti carnis habere copiam

Ex ipso corpore Polyharpagis prout chirographo

Suo permisit, conceßit; sicut quoquè hac sententiâ

Eum, vt permittat, concedat, damnatum voluimus



## 25. Actus IV. Scena III.

Viator, PRAETOR. Assessores.

Polyharpax. Moschus.

Petrucius.

ADest vterque, Moschus & Polyharpax, Praetor inclute.

Pr. Benè est; Ad id igitur, quod restat, progrediendum erit.

Ehodum Mosche, constat mutuasse te pecuniam

Huic homini, constat sese oppignerasse tibi chirographo

Pondo carnosi frusti, constat non tibi redditam

Conuentionis iusto termino: At non constat, an suâ

Tuaue culpa solutio nulla facta sit; Itaque

Te rogo, num salua conscientia iurare poßies,

Nulla tua impeditum culpa solvendi esse terminum?

Pol. Vah, quid faciam? despondeamne animum miser?

Minimè. Nam salua religione ture iurare haud potest.

Mo. Id possum maximè. Pol. Proh summe & misericors DEVS,

Hoc audis, atque pateris infandum periurium?

Pr. Quòd nulla fraus, quod nullae technae, quod nullus dolus

Ate concenturiatus obstiterit Polyharpagi,

Oppigneratum corpus vt minus redemerit, iterùm

Te rogo, num salua conscientia iurare poßies?

Mo Dum possum, qui non iureiurem? Pol. prob hominum & Deûm fidem

Hanc aspicis & pateris illatam iniuriam Deus?

Pr. Te tertio rogo, num salua conscientia

Iurare poßis? Mo. Iniurato dum non creditis,

Iurabo. Po. Perge tu Petruci, & iusurandi formulam

Praei. Pet. Ergo Mosche verbis iurabis sequentibus.

Pet. Ego Mosche Ben Rabbi Iehuda conscius

Mo. Ego Mosche Ben Rabbi Iehuda conscius

Pet. Iuro sincerè per Adonai

Mo. luro sincerè per Adonai

Pet. per El Schaddai

Mo. per El Schaddai,

Pet. Nec non per Meßiam desiderabilem

Mo. Nec non per Meßiam desiderabilem,

Pet. Testemque dictis invoco vivum Deum

Mo. Testemque dictis invoco vivum Deum,

Pet. Si false, si dolosè, nec bona fide

Mo. Si falsè, si dolosè, nec bona fide,

Pet. Nec egerim, ceu condecet bonum virum

Mo. Nec egerim, ceu condecet bonum virum,

Pet. Vel antè, vel post, vel sub ipso termino

Conventionis;

Mo. Vel antè, vel post, vel sub ipso termino

Conventionis;

Pet. Faxit Elohim Sabaoth

Mo. Faxit Elohim Sabaoth

Pet. Vt execrationes omnes ingruant

Mihi,

Mo. Vt execrationes omnes ingruant

Mihi,

Pet. quas eminatur Torah maleficis,

Mo. quas eminatur Torah maleficis;

Pet. Me quatuor elementa perduint,

Mo. Me quatuor elementa perduint,

Pet. Nec vnquam propitium habiturus sim DEVM,

Mo. Nec vnquam propitium habiturus sim DEVM,



Pet. Vt ita maledictus

Mo. Vt ita maledictus,

Pet. exemplar periurij

Mo. exemplar periurij,

Pet. Futurus sim

Mo. Futurus sim,

Pet. maneamque cunctis seculis.

Mo. maneamque cunctis seculis.

Pol. Hei mihil quid autem nunc agam, vel quid sperem miser?

DI coelites, vos obsecro, vestram obtestor fidem,

Ab impio, scelesto, periuro servate me viro.

Pr. Cum iuramentum Moschus praestiterit, quid ampliùs

Superest, quàm publicemus decretoriam sententiam?

Sul. Quid ni? cùm iuris ordo postulet illud? Aem. Aedepol

Nihil aliud restare videtur, quàm sententia

Vt publicetur. Fla. Idem mihi videtur. Ple. Idem & mihi.

Pr Nunc aperietur vobis, vtri sit victoria

In bello, quod movistis, diligenter auscultabitis;

Tu Petruci recites ex breviculo sententiam.

Mo. Polybarpax arrige aures. He. ne tàm mane tripudies

Nam flere poteris, antequàm Sol occidat hodiè.

Pe. In caussa Moschi actoris partis vnius,

Contra Polyharpagem alterius partis Reum,

In litem definitivè decernimus.

Actorem turamento sanctè praestito;

Se ni dolosè, ni fucatè, sed bona

Egisse fide; nec in animo, nec in operè

Conuentionis veritatem fregisse & fidem;

Secandi pondo frusti carnis habere copiam

Ex ipso corpore Polyharpagis, vt chirographo

Suo permisit, conceßit; sicut quoque hac sententia

Eum, vt permittat, concedat, damnatum voluimus.

Actum Nonis Sextilibus Anno Hominis Dei (99.)

Mo. Ago vobis Iudices, quas possum, gratias

Pro iustitia administrata meritißimas.

Pol. Deus ô misericordißsime, Deus ô iustißime,

Misero mihi subueni, succurre, fer opem coelitus.

Tu solus nosti, tu solus vides, tu solus aspicis,

Quòd immerens & innocens oppressus sim periurio.

Ab hac harpijâ si me liberabitis DI coelites,

Nunquam vnquam quenquam posthac in commercium

Meum Rabbinum Moschum Verpam Apellam recipiam.

Pr. Quod conclusum est, conclusum est, nostri pro ratione muneris,

Et iuramento actoris. Si iurauit falsiter,

Ineuitabile iudicium Iehouae haud effugiturus est.

Mo. Si peieraui, me luere oportebit, tu tace modò,

Atque nihil aliud exspecta, quàm sectionem pignoris.

He. Habeas mi Domine Iudex verbum vnum duoue pro bono.

Quid Moschus hero meo vult factitare? Pr. Ex eius corpore

Secare libram carnis humanae. He. Hei videte, quàm siet

Persona polchra, videte quàm pulchram faciem habeat,

Quàm recto & longo corpore; bonus esset ad lignarium;

Tabellionem factum oportuisset, tam validos habet

Pedes; Agasonem, tam bonam habet vocem; rusticum,

Tam forte corpus; Iuncherum, tam magnum inspicere habet;

Meretricem, tam decoras maxillas habet & os integrum.

Ob semper esset condolendum, si nebulo vetus,

Incurvus, turpis, deformis, nasum accipitris habens,

Caprinam barbam, corpus tam iuvenis hominis corrumperet

Verùm tacebo, vt videam, quorsum res ventura sit.

## 26. Actus IV. Scena IIII.

Moschus. Polyharpax. Barrabas. Henno.

Lucrum. Paedisca. Bromia.

Viator.

MO. Heus Barraba, actutum huc veni, vbi es? actutum tu huc veni,

Vbi es? quid cessas? quid moraris? DI te disperdant scelus.

≤folio=G≥

Ba. Quid Rabbi vult meus? Mo. vbi cultrum habet? cedo ocyus, dein

Extemplò invade bestiam, prosterne, thoracem exue,

Invade bestiam, invade immisericorditer.

Pol. Homo sum, ne mecum Mosche mi tantopere saevias.

Mo. Iam denudatum oportuisset & spoliatum vestibus.

Hoc ipso cultro denasatum te faciam, nisi fortiter

Aggrederis praedam. Pae. Prob dolor, proh casus indignißimus!

Erupi misera, sustinere non potui. Pol. ah ah! omnes anguli

Plangore, angore, dolore, luctu sunt pleni vndique vndique.

Mo. Num tecum & cotem habes? Ba. Enl Mo. vt acutißimus culter mihi.

Siet ad secandum. Num vides Polyharpax, num dolet?

Hoc vrit hominem. Ne morae tantillum, iniquo animo feras,

He Ob semper, oh in aeternum me miseret hominis istius.

Pae. Sed exit illa foras, messura calamitatem maximam.

Luc. Ab nulla, nulla sum! tota ab tota occidi! cor mortuum est!

Pol. Nae illa stimulum longum habet, quae vsque illius cor pungit meum.

Luc. Membra miserae tremunt. vbi sum? He in illo stas loco.

Lu. Ab Harpax, Harpax, Harpax. Si te vel semel priùs

Licuisset amplexari, ab ocule, ah anime, ah corculum meum,

Vbies, vbi es? Hen. vbi esset? huc veni, videbis, vbi siet.

Luc. Videone te? Mo Teneone te? Secone te? Quàm mox seco,

Dum culter acutus est probè. Pol. Obsecro herclè te, vt verba audias

Mea, priusquam seces. Mo. Loquere, sed pauca. Pol. In quas miser ô
Lucrum

Miserias sum redactus. Hen. Hic Iudaeus vult exscindere

Iuo Amasio. Luc. me miseram. He. naturam vult illi exscindere.

Non esset in aeternum nocumentum, naturam si perderet

sunc non potesset amplius dormire apud te. Lu. Vae mihi

Ah mihi videntur omnia, mare, terra, coelum consequi.

Animo malè est, aquam velim, corrupta sum, atque absumpta sum.

He. Ne lacryma, tu potes alium nancisci amasium; at ille non.

Luc. Ab homo mi, quisquis es, inter bestias & te si quod modò

Discrimen, aut humani cordis in te si scintillula est,

A parce, parce, parce, nec hunc iuvenilem sanguinem

≤folio=G2≥

Crudeli cum crudelitate cruento profluere modo

In terram, eamque cruentare sine inhumano tuo

Facinore. Tantum, quantum poscis modò pecuniae

Tibi dabitur pro lytro. Mo. Non facio, sed ius meum exsequor.

Luc. O vitam invitam ὁ Parcas nimiùm parcas in vita mihi.

Mo. Satis es confabulata, fac finem, & apage sis, nisi fustibus

Hinc abigi vis Luc. ah ab cruciatus, ah dolor! Pol. Ab Lucrum Lucrum,

Nec possum fari, nec coràm te conspicere, hinc abi;

Abi, vt emoriar, modò hinc abi, vt mea vita abeat simul.

Luc. O liceat te priùs oscularier. He. ad bonum nempè vltimum.

Quem non moverent illae animulae? Si vel saxeum

Cor haberet.Pol. me oportet poenè lacrymarier.

Luc. O Harpax, Harpax, Harpax, quid sum? vbi sum? quid facio miserrima?

He. Nunc dic, nescire te quid feceris, dedisti huic osculum.

Mo. Tu Barraba crinibus apprehende, & hinc propelle viribus

Summis. Ego interim secabo carnis copem copiam.

Pol. O Lucrum, Lucrum, Lucrum! nunc abi, nec infortunio

Meo frangaris, abi, nec respice. Mo. Aliâs voce bona scio

Te praeditum esse, ne clama nimis. Luc. Ab cado, mihi subveni.

Anima me deficit. ô! Mo. Accurre, frange mulieri caput.

Pae. Ah hera hera, hera, quid tibi est? Respira: ah hera, hera, hera,
deliquio peris.

Hai! vai! Bro. Quid hic clamoris audio ante aedes nostras. Paed. aquam

Aquam velim Bro. Quid factum est? Paed. Ab rogitare non vides? agit

Animam. Bro.Portemus ergo domum, priusquàm sub dio exspiret.

Pol. Heu Lucrum, Lucrum, quare non morimur communi funere?

Ab Mosche, nunc me occide, occide, occide me. Quid vivam ego?

Ab quid vitalem lucem aspiciam Lucro non superstites

Aut adime vitam mihi vel exemplò seca

Mo. Rudis Iudaeus essem, morti si modo te darem

Pol. An aliquid vltra mortem est? Mo. Vita si cupias mori

Pol. Ah quando fiet vt seces? Mo. Exspecta iam seco

Hen. Heus Mosch fac lente, nec seca debes venire ad iudicem

Vade illic sunt. Tu nebulo mitte eum ire & vade ad iudicem.

≤folio=G3≥

Pol. Iamdudum occalluit ad dolorem cor meum, modo secer.

Vi. Quid quaeris Mosch? Mo. Quem quaeris quaeram? Praetorem volo.

Ad se vocasse me aiebat. Vi. Quis? Mo. Ille illinc qui est furcifer.

Vi. Nihil est, abi modo. Pol. Ab ab! quando fiet vi secor?

Mo. Quid nunc ad huc ne vivis? an exspirasti prae formidine?

Iam seco. Pol. per omnes oro te Deos & cultrum per tuum

Ah potiùs occide, ah potiùs occide me. Mo. Crudelior

Ego sum tyrannus, egò inhumanior sum carnifex,

Ita enim secabo, vt longo tempore crucieris, & tamen

Tandem moriaris. Pol. ô tu iuste & misericors Deus,

Tibi me commendo, corpus & animam meam tibi

Trado, redemisti tu me ab Orci & orbis hostibus,

Ab impijßimo Iudaeo me quoque redime.

Mo. Hui Christianus est & Christum haud nominat suum,

Mirum! Bar. Fortaßè proptereà facit, vt illi sis mitior

In carne secandâ. Mo. Iam cum damno sentient suo

Pol. Ahleheu He. Heus heus Mosch, heus, & tamen venire ad iudicem

Debes. non audis? non vides? debes venire ad iudicem.

## 27. Actus IV. Scena V.

Musophilus. Moschus. Polyharpax. Barrabas.

Viator. Corydon. Menalcas. Henno. Praetor. Assessores.

MV. Ne trahite, vestros praecedam libens gradus.

Ab innocens sum, nec mendicus. Men. & nocens

Es & mendicus. occidisti puerulum latro.

Mo. Num me vocavit ad se iudex denuò. Vi. vt prius.

Mo. Vt illum DI Deaeque omnes nebulonem perduint.

Cor. Imò occidisti. Me. Sanè si pauxillulum

Cessavissemus, consuluisses tibi fugâ.

Mo Quid ridiculi me caussa ludis nebulo pessume.

Cor. Age operiamur homicidam venabulis,

Inde magistratui sistemus, vt neci

Tradatur. Mu ô populares, vestram ego imploro fidem.

Mo. Detineo te, fortaßè profecturus eras aliò. iam seco.

He. Heus Mosch, iam iam te iudex ad sese vocat, haud vides?

Mu. Ruricolae, vrbicolae, propinqui qui estis his regionibus,

Ferte opem inopiae atque exemplum pessumum pessundate.

Pol. Ipse in malis qui versor maximis, te qui potero ex malis

≤folio=G4≥

Eripere? Et innocens ego sum hîc & auxilij indigens,

Ego nescio, quid sim nec vbi siem. Hen. Vah nescis vbi sies?

Hic stas & iste Moschus frustum carnis vult exscindere

Ex corpore tuo. Pol. Ah istud vnicum tantum scio,

Et doleo nondum factum. Mu Vah quid audio mali?

Pol. Imò iam iam videbis. Mu. Quid vos inter vos? quid mihi motam

Fac itis? Mo. Age Barraba secabo summa vi, tene Harpagem.

Mu, Ah finite me iam liberè loqui, hunc vt liberem.

Me. Si posses! Mu. Heus Iudaee, heus tu. He, mendicus ille te vocat.

Ba. Ob quid miser hic mendicus vellet facere? Si haberet interim

Ineps diabolus frustum panis quod ederet? He. Tace,

Est vnus ex mendicis lautioribus, carnem quoque

Habere vult ad panem, ideò à te mendicaturus est

Carnem. Mo. Infortunium pro carne maximum accipiet miser.

Sed curnam cesso secare? Mu. non audis? heus? abstine manum.

Quis iußit te tam facinus atrox? Mo. quis? nisi ius meum?

Mu. Hem ius tuum? at iubebit longè aliud te ius meum.

Ba. Ha ha he! ius mendicorum quid aliud ac mendicitas?

Mu. Ne ride. Saepè sub palliolo lacero & sordido

Latet sapientia. Mo. Saepius mendicus, nequam, fur, latro.

Mu. Saepißimè sub veste splendidissima nequißimus

Fur latro. Me. Profectò frugi apparet esse homo.

Mo. Nae tu malo tuo isthuc hodie compositis mendacijs.

Mu Intereà mi Polyharpax vestem rursus induas.

Mo. Venisti mendicorum columen consutis dolis.

Mu. Imò equidem tunicis consutis huc advenio, haud dolis.

He. Mentiris etiam certò pedibus non tunicis venis.

Mu. Age tu responde, quantum carnis conceßum est tibi

Secare? Mo. quid aitinet te scire? Mui nae quàm plurimum.

Pol. Ab quisquis es ne quaere. Mu. Cur id autem? Po. nam quare mihi

Morâ hac ad auges anxietatis & doloris tormina?

Sine quàm primùm secet. Mu. non per animam meam sino.

Pol. Ah sine, prohiberè qui nequis. Mu. Egone permittam meum?

Pol. Lenire dolorem qui nequit, adaugere non debet. Mu meum

Fratrem? Pol. Fortuna fateor ambos quae peperit miseros. Mu. meum

Fratrem mutilari? Mo. Dum mendicus es, mendicas nunc malum.

He. Quoniam tibi iste rancidus Iudaeus non vult dicere,

Ego dicam. Ponde carnis integrum. Sed quid tum postea?

Mu. Itan est? He. ita. Mu. nec plus; nec minus? He. Id ego nescio.

≤folio=G5≥

Mo. Dum fabulantur interim secabo quod meum est,

Mu. Heus verpe ne seca. Sine prius convenire paullulùm,

An data tibi potestas est secandi carnis quot voles?

Mo. Tibi ego rationem reddam mendicißime.

Mu. Non mihi sed iusto iudici. Nam si plus vel minus

Quàm pondo carnis exscideris, prob quantum iniuriae

In hoc homine exerceres! He. Hoc est verum. Mu. aequißimum

Foret, ut cum cautione tibi daretur copia

Secandi. Mo. Quid? mihine tu praescribas quomodo siet

Secandum?Mus. Ad iudicem & me & illum ducite vos viri:

Mo. Quid? me mendicus in ius? quid? homo triobolaris principem?

Sed quid secare cesso adhuc. teneone teneone, secone te?

Mu. Oiudices, ô iudices, ô iudices. Bar. Tace. Pr. Quid hoc?

Mu. Servate iudices, servate meum Polyharpagem.

Pr. DI servent, & fortuna in nobis non est quippiam.

Mu. Imò est ô iudices; modò imperate, ne secet interim.

Pr. Heus Rabbi Mosche. He. Tamen debes venire ad iudicem.

Pr. Vt ne vllam in illum ad sectionem carnis inijcias manum.

Mu. Ex vestibus ne iudicare me velitis iudices

Ad hunc redactus habitum malitiâ non sum meâ,

Sed vi latronum fraudulenter manifestariâ.

Quod infortunium in hunc coniectum me dedit locum

Vt me praesentes bini, quos videtis iudices viri,

Minimè pro literato sed homicidâ huc traxerint.

Cor. Ita est: Nam deprehendimus ipso in facto homicidij.

Mu. Sine perorare, caedis auctor & per me fiet palam.

Qui accidit? latrones vt me vestibus exuissent omnibus,

Nocte ingruente, ventre tumultuante, laßis lactibus,

Vetus in sacellum dormiturus me recondo, cogitans

Mebt miseriam somni beneficio levare aliquantulum;

Sed auxi maximè. Nam nocte media clamorem audio

Miseriter vociferantis, circumspectito vndique vndique

Sacello inesse homicidas animadverto crudelißimos.

Qui non sine horrendis tormentis venas pueruli

Cruentis instrumentis aperiebant, atque sanguinem

Non secus ac botros torcularibus exprimebant, dein vbi



Nullum membrorum intactum esset relictum & ore & naribus

Obstructis praefocabant atrocißimis modis.

Ibi quâ mente suerim, me tacente nostis optimè.

Quid tùm facerem? in pedes me conijcerem? non id tutum satis;

Manerem? non & id tutum satis, in periculum

Vitae venturus seu manerem siue fugerem. Denique

Sic in animum induco, & manere quoquo res ventura sit

Sum certus, interim se subducunt auctores facinoris,

Operior lucem; qua exoriente novam exoririer crucem

Mihi video. Nam postquam summo me diluculo viris

Isti in sacello repperissent, magnis adoriantur viribus

Et trudunt & trahunt ad iudicem; ad quem quum sic truderer,

Germanus forte fortunâ mihi in aspectum venit

Vt vidi, consimile meo vidi infortunium.

Po. Herclè meus es tu frater, ab me libera his angustijs.

Mu. Nam quem sperabam subventurum subsidio mihi,

Ille ipse afflictabatur extremis periculis.

Primum itaque qui trahebant me, rogabam liberum

Dimitterent; Deinde Moschum quaerebam suae

Tyrannidis inhumanae caussam, iurequi vtier

ese affirmabat, & secandae carnis copiam

Habere, tum stupendum facinus demitans ego

Porrò quaerebam quantum carnis? responsum est mihi.

Libram.Hoc audito magis admiror attonitus supra

Quod ingenium est humanum, tantum carnis vnica vice

Secare posse ex corpore, vt aequilibro suo

Constet, nec esse plus nec esse minus, quam libram pondere

Ille autem carnifex Iudaeus non ita admodùm

Decisè, verùm pro lubitu secare si volet

Quid fiet aliud iudices, quàm summa iniuria?

Quapropter propter iustitiam iustißimos rogo

Vos aequitatis tutores, iustitiae vindices,

Vt haec dispicere melius & velitis curiosius.

Pr. Rem pensiculabimus. Vos interim decedite.

Non absque maximo stupore collegae percepimus

Orantem coram nobis hunc fratrem Polyharpagis;

Nunc quid videatur vobis, breviter declarabitis

Sul. Quid dicam, tanta cum me teneat ad miratio,

Vt non modò manibus osculariter ambabus hominem ingenI

Plusquam divini, sed etiam condigno oraculo

Censere summa cum voluptate hanc sententiam audeam.

Aem. Et quid ego? qui nec melius, nec inaudivi antiquius.

Fl. Nec ego negare possum plus divini quàm humani ingenI

Inesse Germani huius Harpagis sententiae.

Pl. Quid ni acquiescam, hac melior nulla cum dari queat.

Pr. Ergò omnes acquiescitis in ea? Sulp. acquiescimus.

Pr. Viator, partem vtramque reverti huc ocyus iube.

Vi. Heus vos accersit Praetor. Mu. Sine mora aderimus.

Pr. Auctoritate muneris quo fungor iudiciarij,

Tibi Rabbi Mosche secandae carnis copiam

Nolo quidem ademptam, cautione eiusmodi tamen

Tibi datam scito, vt si in secando erraveris,

Ita vt vel plus vel minus ac pondo librae secueris

Vice sectionis vnâ, ex corpore ipsius tuo

Resecetur tanta eademque carnis portio,

Quantam exscideris ex corpore Polyharpagis.

He. Hoc ego iudicium laudo. Mu. num voluptas etiamnum est tibi

Secandi carnem. He. Nunc seca Mosche, seca, nunc carnem seca.

Mo. Redde ergò argentum. Pol. non tibi quicquam debeo. Mo. Non vis
reddere?

Pol. Ha ha he! non debeo tibi quicquam. Nam dum pignoris

Tibi satisfactionem lite contendebas publicâ

Fieri, quo nunc ego debeo pecuniam?

Mu. Profectò nullo, nonne Praetor? Pr. pignus dum suum

Secare non vult, auto per ... omnem

Quod voluit, & toties fuit opere in ipso; nec pecuniam

Polyharpax debet. Hen. Euge pae! mendicus hic vir est.

Bar. Hei mihi discrucior, bolum tantum faucibus eripi tuis.

Hen. Sis bene venire Domine Rabbi, quomodò tibi placet hoc?

Quid tibi cecinit Apollo? opinor, non tibi placet admodùm.

Mo. Quid nunc? qua spe? aut quo consilio hîc constamus Barraba?

Pol. O frater frater, sine te nunc fuisset, nunquam hodiè aedepol

Solis ad occasum viuus extitissem. Mu. quod factum, DEI

est factum providentia, & haud industriâ meâ.

Pol. O frater frater, ô meorum gaudiorum tu omnium

Inventor, inceptor, perfector! in quibus sum gaudijs?

Eamus intrò festem vt mutes! ô festus dies.

Me. Minime autem sic abibis sed priusquam abeas homicidij

Auctorem manifestabis, nobis vt pollicitus es.

Mu. Manebo, sed interim Polyharpax haec fac vt sciant domi.

Mo. Quid Barrabas? Bar. quid Rabbi? Mo. quid nos non subducimus?

Mu. Et vos nebulones hîc manete, manete inquam hic, Homicidium

Vos forte perpetrastis. Mo. oh tace obsecro tace

Me. Quid hoc ivideon infanticidam isthinc astare liberum?

Iamdudùm gestio isti homicidae abdomen adimere

Vt viscera illius circumvolitent venabulo

Meo, quasi puero in collo pendent crepundia:

Heus tu quid tulcur hoc? Mo. oh parcite parcite obsecro.

Mu. Vix reprimo me. Mo. Iam nostra flagitia, homicidia,

Periuria, falsiiuria, fraudes praemia accipient sua.

Mu. Ipsimet iudices fatentur facinus quid verbis opus?

Vestri nunc muneris erit exsequi quod lex iubet

Pr. DIS gratius habemus, quod per te caedem immanißimam

Voluerit manisestandam Cùm verò exempli novi

Sit tantum facinus, vniversa res ad principem

Oportet deferatur, puniantur vt novo

Sapplicij genere. He. hoc esset polchrum. Pr. Vos me sequimini

Collegae, recta ad principem tendemus. Vosque rustici

Homicidas ducite, trahite, rapite, tundite.

Mo. Ah parcite senectuti parcite obsecro meae.

He Non non. Hui Nequaequam, ne pepercisti tu puerulo

MKAh canam canitiem respicite octogenarij.

He. Tam vetus es nequam? Mo. Roschi, Roschi, vtinam essem mortuus.

Ba O Rabbi Rabbi, in quanta praecipitasti me mala.

Co Nihil facilius quàm scelus & flagitium addiscitur,

Homicida si Magister, patricida discipulus erit.

Mo. Ab ne tam saeviter nobiscum agite. Co. nihil minus,

Cur scindere voluistis carnem & occidistis puerulum.

## 28. Actus V. Scena I.

Henno.

Ho! quàm mirabile caput habet Deus! sicut lusoriam



Pilam homines iactat & reiactat huc & illuc, & facit

Saepè, quod in cerebro haud possum comprehendere meo, vt & hodiè

Fecit, ita ludos omnibus faciebat mirimis modis.

Ego per Valtinum permisissem me suspendier

Quod esset mendicus, sed non fuit. Mendici habuit enim

Solummodò vestes, haud peram. Hoc autem miro magis

Quod opportunè adeò intervenerit, fraterculum

Vt redimeret; proh quùm bonarum rerum erunt! nec ego volo

Postremus esse, sed prinaus vifere, tùm quid vinum queat

Interrogare; vt obliviscar iracundiae meae;

Nam valditer adhuc irascor propterverberabilißimos

Istos nebulonoe, vorùm mercedem accipient suam.

Acriter esuriò, non ampliùs ergò manebo.

Tempus habete bonum, nunc ego vado domum.

≤folio=H≥

## 29. Actus V. Scena II.

Musophilus. Mercator.

DVlcia atque amara apud te sum elocutus omnia,

Scis amorem, scis laborem, scis egestatem meam.

Me. Iupiter supreme, seruas me meosque liberos,

Maximas opimitates opiparasque offers mihi,

Ita me hic amoenitate amoena amoenus oneravit dies.

O gnate mi sodales sex mihi attulisti lepidos & bonos,

Vitam, amicitiam, securitatem, laetitiam, laudem, decus;

Eorum inventu res decem simitu pessumas pessundedi?

Iram, inimicitiam, staltitiam, exitium pertinaciam,

Avaritiam, moerorem, lacrymas, curas. solicitudines,

Ex animo iam tibi faveo, mignate. Si tibi quid priùs

Advorsum feci, vt aequo animo ignoscas mihi rogo:

Nam quod factum est, paterno amore factum est, non odio malo.

Nunc eloqui haud potis sum, quant à ducar paenitudine.

Mu. Et huc nos ducit aetas omnis, posterioribus

Dum studijs levitati priora damnamus gravioribus,

Negligimus pueri infantiae crepundia,

Rides adolescentes pueritiae ludibria,

Respuimus iuvenes adolescentiae lasciviam,

Dolemus praecipitantiam iuventutis viri,

Gemimus aetatis superioris flagitia senes,

Et sera seriaque poenitudine mutata cupimus.

Quin imo saepiculè in ijsdem aetatibus accidit,

Vt affectu affectus, vol uptate voluptas, dolor

Dolore, libido libidine, sicut clavus claro identidem

Trudatur. Ergò quum suapte vanitate singula

Nobis subinde poenitentiam & fastidium sui

Pariant, ad veram summo studio tendamus sapientiam,

Tenebrisque seculi discußis blandè blandientium

Malorum tempore abstergamus obvio caliginem.

Quid etenim est omnis vita nisi vmbra & vmbrae somnium?

Procul aspicis, magnum aliquid cernis; at accede propius

Mox evanescet, vsque adeò nil stabile, nil firmum manet.

Nunc vita, nunc mors, nunc risus, nunc lacrymae; nunc gaudia

Mox luctus; nunc secunda mox adversa, hodiè opulentitas.

Cras est egestas hodiè est affluentia, cras egentia,

Quin imò cuncta strictis gladijs in nos faciunt impetum,

Pax, bellum, amor, odium. Me. An autem nullum tot tantisque remedium
est?

Mu. Imò. Me quod igitur? Mu. Sola animi tranquillitas, ad quam benè

Feliciterque comparandam virtus plurimùm valet

Et eruditio: quorum neutrum incendio perit,

Naufragio amittitur, vsu vti mundi divitijs venit,

Quae solae vulgo censentur bonorum nomine;

Et quas labore magno quaerunt, cura maiori tenent

Labore maximo disperdunt. Me. Eheu. Mu. Quid lacrymas parens?

Me. Ah nescivisse me tantum prognatum te mihi filium.

Mu. Lacrymas paenè excutis. Me. Mi gnate, si tibi antehac

Non adeò dulce feci & gratum, fiet à me postmodùm.

Mu. Habeo amantißime parens sempiteinas animitus

≤folio=H2≥

Medullitusque gratias, me gnatum filialia

Ad obsequia nouisti natum & educatum, nec aliud

Porrò exspectabis à me, modò sis felix & vivas diu.

Me. Quorsum is? Mu ad principe vocatus per satellitem

Vt nosti. Me. Vade & quamprimùm revertere, vt de Nuptijs

Deliberemus instaurandis auspice Optimo Maximo.

## 30. Actus V. Scena Ill

Pallas. Sophie, Mercator. Musophilus.

SAtim haec vrbs est tibi visa fortumata atque opipara?

Sop. Vrbis speciem vidi, hominum mores perspexi parùm.

Pal. Quid id quod vidisti, vt munitum muro tibi visum est oppidum?



Sop Si incolae benè sunt morati, pulcre munitum arbitrer

Pal. Sed haec platea est ipsa, in qua parentes Musophili habitant,

Hic aedes. Fallor an illic ipsus est quem quarimus.

Salve mercator. Me. Quis me tam salutat blanditer?

Sop. Saluus sis. Me. Salvete & vos. Et ne tu Sophie, meo

Musophilo despondenda? Sop. Quòd sum numina esse me volunt.

Me. O filia filia mea dilectißima, quantis gaudijs

Me comples & cooperis? adventum nondum hunc tuum.

Sperassem. Nam comitatu splendidissimo equitum & curruum

Domum te ducere volebamus. So. Si divina numina

Comitantur Sponsam, sat comitata devenit ad sponsum suum.

Sed vbi Musophilus? Me. Ecte, vt epportunè redit à principe.

Mu. Animus praesagiebat adfuturos hospites novos

Itaque expedivi me quàm potui, vt obviam procederem.

Pal. Musophile salve. Mu. Quid videone te Dearum maxima?

Ohera sine poplite flexo genua amplexari tua.

Me. Quid sibi vult hiconat? & catema quid sibi aurea?

Mu. Hanc mihi catenam princeps ipse clementißimus

Suis ipsius manibus appendit collo meo,

Huncque annulum suis de digitis detractum mihi indidit,

Et maximis praeterea me dignatus est honoribus.

Mo Nunc me moriri certum est, ne mea tanta gaudia

Contaminet aliqua aegritudo. Pol. Quod faustum & felix fuat.

Musophile pro tot & toties exantlatis laboribus

Periculis, & indefesso studio, & amore maximo

Te hacce Triumphali lauro cinctum DI deaeque omnes volunt,

Tibique Sophien matrimoniali consectant fide.

DI faxint, vt quemadmodum perenni frunde Laurea

Viret, sic vester amor aeternâ floreat concordiâ.

Mu. O corculum meum! meae Sophie animae pars altera,

O mea animula, mea electa à Deo dilecta mihi venis.

Pal. Vos introite nunc iam, Musicos ego huc choros

Adducam; vestras vt epithalamijs decantent Nuptias.

Et spectatores vos Musophili gratiâ

Si placuimus, vobisque placet, plausum date.

≤folio=H3≥

## 31. Errata quaedam sic corrigantur.

In epigram, vers. 4. pro Dor lege Cor. In prol. v.

42.l. efflictim. Act. 1. sc. 3. v. 5. l. Sederent. v. 44.

Conscripsti. Act. 1. sc. 5. v. 5. verberabilissimi.

6. parcite. Act. 2. sc. 3. v. 12. Nequeo mearum

rerum repp. Ibid. vers. 42. patitur at exiguos.

Sc. 4. v. 11. Commonstret. ver. pen. hostu. Sc. 5. v. 3.

exsertis. v. 105. reditu: forent. v. 141. melliniae. Se¬

7. v33. responso. Act. 3. sc. 2. v. 17. Camaenae cru¬

menę. Sc. 5. v. 99. peperisti. Sc. 7. v. 6. Sed ec¬

ce praedam, quam volumus ad ventitantem con¬

spicor.

Reliqua Lector benevolus per se corriget.

**FINIS.**

REVERENDO ET

Hummanissimo uiro

CHRISTOPORO DO:

nauero D.D..

Epidorp.

Te plenis neque faucibus Poëtam

Praedicare, Deaeque, Mystagogum

Te plenis ego tibijs aberrem

Decantare, nisi Optimi Patroni

Nostri scilicet Optimi Patroni

(\[συσλεαι Comitis sacri PalatI

Idlsus derhòum Thalia

Ab hoc eulogiumm vel ipse Phoebus

Si posset caperet nimis mereri:

Et cornicum oculos teque misellus

Et tanto, nisi sic uiro ...sso,

Te plenis modo libijs quis ausit

Decantare, mihi vel ipse Phoebus!



# Back



Rosefeldus

