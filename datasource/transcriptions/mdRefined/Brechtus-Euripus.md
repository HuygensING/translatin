# Front

/

EVRIPVS

Tragoedia Christiana nova, authore F. Livino Brechto Antverpiensi e
familia franciscana Louaniensi.

Ad Reuerendissimum in Christo \|Patrem, et illustrissimum Principem, D.
Georgium ab Austria, Episcopum Leodiens. Ducem Bullonens. Comitem
Lossens. etc.

Louanij apud Martinum Rotarium, et Petrum Phalesium bibliopolos iuratos.
M.D.XLIX.

Cum Priuilegio Caes. signato a Lens.

In F. Livini Brechti Antverpiensis Euripum Epigramma

Augustini Hunnaei Mechliniensis,

Ad Lectorem.

Discere vis, Lector, sceleratae praemia vitae?

Falsaque conciliet quid metanoea mali?

Livini Evripum multatum morte gehennae,

Contemplare frequens, ne patiaris idem.

\(5\) Moribus ille tibi similis dum vita maneret,

Et nondum putris vermibus esca foret,

Improba ritè solet vitae commissa fateri :

Saepe sacerdotum procidit ante pedes.

Quin et fallacis spernens vaga gaudia mundi

\(10\) Coeperat angustam laetus inire viam,

Sed mox a duro virtutis tramite cessit,

Molle iter ingressum mors inopina rapit.

Damnato insultant furiae, veterumque malorum

Supplicia exercent, non habitura modum.

\(15\) Illius inconstans si non metanoea fuisset,

A caeco Ditis carcere liber erat:

Nunc verò frustra dolet, aeternumque dolebit

Mobilis Evripus, mobilitate miser.

Quod te vult monitum, Lector, qui saepe cauere

\(20\) Proponis vitae crimina foeda tuae :

Propositum sed inane manet, factisque negatur,

Vita nec est melior, nec cita fata times.

Quare age, ne referas Eurîpum morte, videto,

Eurîpum vita qui modo forte refers.

Reverendissimo domino et Illustrissimo Principi D. Georgio ab Austria,
Episcopo Leodiensi,

Duci Bullonensi, Comiti Lossensi, Frater Liuinus Brechtus Antuerpiensis
S.P.D.

Prouocauit me et animauit omnibus obuia humanitas comitasque tua,
ornatissime Praesul, et simplex animi candor, nihil mundani fastus aut
supercilij prae se ferens, vt hunc qualemcunque ingenioli mei foetum
amplitudini potissimum tuae dedicarem. Nec enim ignorare possum, quàm te
expositum atque affabilem ijs exhibeas, quos alicuius tibi eruditionis
nomen commendat: et Eurîpus noster impolitior licet, ac paucissimis
notus, tam benignè à te tuisque iamdudum est exceptus, vt pro suo nunc
modulo instructior limatiorque, ac per theatra notior factus, sub
nullius malit praesidio, quàm doctissimi antistitis in manus hominum
venire: Videlicet non parum sibi gratiae et authoritatis apud plerosque
tam praeclaro nomine accessurum confidit, qui se aliôqui Leodiensibus
tuis non simplici iure deberi contendit. Decreui proinde illius votis
non vltra obluctari, qui per populosas mauult academias et vrbes
discurrere, quàm retrusus domi in angulum, solus et ignobilis moerere.
Atque utinam à latebris suis ad lucem productus praestare aliquausque
possit, quod crebro nobis blandeque pollicetur, ne post tristem
damnationis suae sententiam praeter decorum frustra videatur ab inferis
emersisse. Praestabit autem si quorundam bene nonnunquam incipientium
inconstantem ac momentaneam ferè resipiscentiam acriter castigauerit:
efficaciter sui similes admonens, apprehenso semel aratro non
retrospicere, timorem Dei non abigere, ad vomitum non redire: ne latam
scilicet perditionis ingressi viam, in eundem corruant tormentorum
locum. Quòd quidem vt efficacius, Deo cooperante, possit, seduli
lectoris vicissim fuerit, purgatas ei aures, animumque praesentem
adhibere. Immo studeat, quisquis hinc fructum expetit, vitam suam cum
Eurîpi moribus diligenter conferre, humiliter persuasum habens, sub
alieno sibi nomine nimis seriam ac domesticam fabulam narrari. Est enim
quod hic tractamus argumentum è media hominum vita desumptum, hoc
potissimum spectans, vt iuuentus caeca plerunque et lubrica,
inconstantiam suam, vanitatem, foeditatem, velut in speculo diligenter
inspiciat: inspectam agnoscat et exhorreat: agnitam, damnare discat et
odisse: damnatam atque exosam, relinquere studeat et deplorare.

Evripi autem nomen fabulae indidimus, quod inconstantis et malè prouidi
adolescentis primae in ea sint partes, cuius mobile ingenium,
lubricosque mores veteri alludentes prouerbio, ficticio Euripi nomine
duximus insinuandum.

Addidimus etiam inde actioni Tragoediae titulum, quòd in ea plusquàm
tragica mala describantur, dum perditi adolescentis infraenis nequitia
turbulentissimo clauditur exitu, et funesta mors desperantis,
calamitatibus, poenis, opprobrijsque excipitur, nec finiendis vnquàm,
nec mitigandis. Quae duo, mortem dico et infernum, vtinam diu multumque
secum expenderent quotquot dulci fortuna ebrij, nouissima sua seriò
prouidere negligunt, dissimulant, contemnunt: Nimirum quia gens sunt
absque consilio et sine prudentia: gens inquam quae caeco praesentium
amore fascinata, futura non prospicit: ignem illum inextinguibilem, nec
cogitat, nec expauescit: Christoque illum terribiliter comminanti,
reuera non credit. Et hic quidem tragoediae scopus, prout in prologo
apertius testamur, nec Christiana professione, nec monastica (opinor)
religione indignus.

Caeterum ad assumptum argumentum et inexplicabilem malorum Iliadem pro
dignitate tractandam, longèalio fateor opus fuisse artifice, praesertim
hoc saeculo, vt admodum erudito, ita et delicato, nempe insigni Oratore
et Poeta, qui splendido et instructissimo verborum rerumque apparatu et
varijs affectibus ad viuum expressis, Tragicam spirare maiestatem
sublimiori cothurno, foeliciore grandiloquentia potuisset.

Quis Martem tunica tectum adamantina (inquit Lyricus)

Digne scripserit ? et puluere Troico

Nigrum Merionem? aut ope Palladis

Tytidem superis parem?

At quanto iustius ego ad describendas res maximè serias, arduas, graues,
quae Actu quarto quintoque agitantur, longè me imparem fuisse confitebor
? Quis enim iusto sesquipedalium verborum terrore explicet inenarrabiles
peccatoris animam agentis angustias, mortem iniqui vt pessimam, ita
amarissimam: teterrimorum cacodaemonum horribiles aspectus, acerbissimos
terrores, asperrimas insultationes, atrocissima conuicia, durissima
verbera?

Quis quaeso, vel mediocriter eruditus, non dico ad viuum exprimat, sed
rudi saltem carbone non infoeliciter delineet, incomprehensibilem
aeternae mortis horrorem et infernalium tormentorum inexplicabilem
acerbitatem, exaestuantis iugiter gehennae ardores sempiternos,
terribilem illum tenebrarum principem, praepositum mortis, caput
impiorum, draconem rufum, et leonem e:fferum, desolatissimi denique
reproborum gregis perpetua lamenta, eiulatio, mugitus, et vae, vae. Non
sunt profecto haec nostrae paruitatis inscitiae vel infantiae, quamuis
ea prorsus intacta noluerim praeterire: lubens proinde hanc Spartam ijs
accuratius ornandam cedo, imo vt velint inuito, exhortor, obsecro quibus
ad tam sublimia magnificè personanda liberius est otium, foelicius
ingenium, instructior supellex verborum ac rerum, vberior eloquentia,
amplior gratia, feruentior spiritus, exactior doctrina. His enim
procliuius fuerit, quae humanum longè excedunt intellectum, maiori
artificio et laude, iustoque sententiarum pondere explicare: modo in
animum inducant saluberrimis id genus curis ad gloriam Dei et proximorum
institutionem potius occupari, quàm in cantillandis putidis amoribus,
poëticisve figmentis, non sine graui iuuentutis corruptela, ingenij sui
neruos intendere. Nos interim struxisse contenti pro nostris opibus
moenia, toti primum in hoc sumus, vt peccatores ad bona pigerrimos
planeque incurios, in erroris, nequitiae, ac caecitatis suae, pleniorem
notitiam inducamus: ostensa dehinc periculorum magnitudine, in quibus
iugiter viuunt, ad efficacem eos malorum suorum poenitentiam, ruborem,
odium, atque detestationem quantum possumus prouocemus.

Vt autem consilij nostri summam plenius aperiamus, hîrc ea ordine
tractantur quae non paucis à Pascha solent vsuuenire: videlicet quod
plurimi poenitentiam potius simulent, quàm verè agant: multa Deo ac
vicarijs promittant, et parum aut nihil praestent: magna de se
praesumant, et ad primam tentationem animo concidant: luctae spiritalis
taedio ilicò à concepto feruore torpescant: ociosi, desides, nauseabundi
in via Dei obdormiant: mundana vanitate illecti quotidie magis deficiant
et insolescant: per curiositatem oculorum, et aurium, in laqueos diaboli
cadant: improborum consortio corrupti, timorem Dei prorsus abijciant.
Fractis inde pudoris ac modestiae repagulis, intrepidè ad vomitum
redeant: totos se voluptatibus tradant: ardore concupiscentiae, et
carnis illecebris infatuati nihil pensi habeant: assiduo peccandi vsu in
damnabilem mentis coecitatem et abyssum malorum veniant: concessum sibi
tempus gratiae et poenitentiae, totum vitijs mancipent, voluptatibus
dissipent, insatiabili libidine perdant: obliti Dei, coeli, suique, in
morte aeterna obdormiant: mortui stultitiae suae atrocissimas poenas
luant, tantoque acerbius coarctentur in tormentis, quanto se liberius
dilatauerunt in delicijs.

Haec sunt ferè humanissime Praesul, quae Christiano lectori promittit
Eurîpus, modo defaecata mente diligenter fuerit excussus.

Nec solùm haec docet, profusa varietate verborum, Trgoedia, sed hijs
quoque consentanea erudito spectatori in exhibitione insinuabat ordinata
Inscriptio seu Dispositio scoenarum. Studio enim scaenas seu domos in
theatro hoc ordine distinxeramus, vt Prima ad dexteram esset domus
Timoris. Secunda, Antrum Acediae. Tertia, Vita communis, hoc est,
vulgaris seu communis populi. Quarta, Viridarium mundi. Quinta,
domicilium Mortis. Postrema, Infernus seu gehenna. Studio inquam, sic
scaenas dum agretur fabula instruxeramus, studio nunc dicti ordinis
mysterium obiter indicabimus. Timor itaque Dei primus est spiritalis
vitae gradus, in quo quisquis non perstiterit, ilico à labore studioque
virtutis degenerans, in solitam vitae mollitiem, tepiditatem,
desidiamque recidit. Hinc per Acediam factus remissior, suaeque salutis
negligentior ad corruptos vulgi mores vanus, dissolutus, incuriusque
relabitur. Coelesti inde gratia destitutas, se voluptatum studio tam
ardenter, intrepidè et pertinaciter mancipat, vt caeci vel phrenetici
more ad mortem ac gehennam ridens procurrat. Et haec quidem de scoenis.

Nunc ne quis spiritalium rerum imperitior, vel perplexus haereat vel
impingat in limine, operaeprecium videtur et de viarum discrimine,
quarum creberrima vbique hic fit mentio, aliquanto diffusius verba
facere.

Viae itaque istae dextera et laeua, arcta et spaciosa, quarum dominus
Jesus Mat. 7. meminit, significant nobis plurimum inter se dissidentes
affectus, studia, mores, conuersationem atque scopum filiorum Dei, et
amatorum huius mundi. Quanquàm enim idem maris aequor aramus, vbique
obnoxij mortalitatis huius fluctibus et procellis: esto, Christianae
professionis vtrique, eundem portum quaerere videamur: plurimum tamen in
remigando dispares, in velificando dissimiles sumus. Quod quidem non
exiguum inter vtrosque studiorum discrimen, tametsi nunc viros
spiritales non lateat, longè tamen notius et omnibus perspicuum magis
magna illa iudicij dies reddet.

Ex his porro duabus orbitis, sinistra illa ac spaciosa perditionis via
inuentu non est difficilis, vt ad quam nostra nos sensualitas, siue
caro: laxiora sequentium promiscua multitudo: et tot vbique mala exempla
non tam pelliciunt, quàm propellunt. Nos nihilominus scaena I. Actus
tertij, istam latam et spaciosam viam, his versibus vtcunque lectori
ostendimus:

Securus ergo Eurîpe sis, et omnium

Torquere pectus scrupulosum quae solent etc.

Et paulo post, eodem loco:

Animo molestum quicquid aut contrarium,

Durúmque sentis triste, acerbum, rancidum,

Statim reuelle, seduloque extermina,

Chartis, fritillo, poculis, nugis, mero, etc.

Ecce desyderia carnis, ecce vitam amatorum istius mundi, ecce viam in
speciem latam, amoenam ac floridam: Vt enim bene scripsit Poeta:

Molle ostentat iter via lata, sed vltima meta

Praecipitat captos, volvitque per ardua saxa.

At contra: arctam vitae semitam verè inuenire, à lata vitiorum orbita
prudenter secernere, in omnibus earn nusquam reflexo perambulare
vestigio non facilè est, nec cuiusuis. Nec mirum sanè, cùm dicat
veritas: Et pauci sunt qui inueniant eam, haud dubiè: quia debita
solicitudine, affectu, ac sedulitate non quaerunt. Ad arctam ergo viam
(vt aliquid dicamus) hoc est vere Christianam vitam (nostro iudicio)
haec ferè pertinent:

Deum super omnia purè, fideliter et ardenter amare, desyderare,
quaerere.

Studiosè ac syncerè Creatorem suum honorare, colere ac timere.

Praecepta ipsius et ecclesiae, exactè seruare.

Nullius hominis causa vel minimum Dei mandatum praeuaricari.

Nulla omnino ratione ab ecclesiae castris deficere: sed quaecunque ab
ecclesia catholica fide indubitata tenentur, eadem syncerè, simpliciter,
integrè more patrum credere, et in nullo huiusmodi haesitare, vacillare,
claudicare.

Religiosum debitumque cultum, Beatissimae Mariae virgini et omnibus
sanctis impendere.

Iustè, pièe, sobriè et castè viuere.

Pacem (quantum in se est) cum omnibus seruare.

Rigidè seipsum in omnibus quae agit, loquitur. cogitat obseruare.

Lubricam ac petulantem linguam, tanquàm efferam beluam assidua
seueritate cohibere.

Exteriores sensus ab omni quod illicitum est vel periculosum, strennuè
coercere.

Omni diligentia cor suum custodire.

Peccandi occasiones studiosè tollere et resecare. pericula vitare.

Neminem verbo, vel facto laedere.

Ad offensi fratris reconciliationem. ilicò accurrere.

Nemini offendiculo esse, ab omni specie mali abstinere.

Nemini quicquam praeter synceram dilectionem debere.

Omnibus pro sua facultate citò et plenè satisfacere.

Piè indolere proximorum casibus et miserijs.

In operibus misericordiae tam spiritalibus, quàm corporalibus strennuè
se exercere.

Vias suas diligenter et crebrò scrutari.

Quae sunt vocationis suae, officij, professionis et ordinis frequenter
expendere, studiosè investigare, viriliter exequi.

In dubijs et controversijs peritiores consulere, aliorum iudicio magis,
quàm suo sensui credere: sacris doctorum consilijs potius acquiescere,
quàm suae ipsius prudentiae inniti.

Vitam suam quotidie ad calculum reuocare, crebrò et exactè confiteri:
praeteritos lapsus amarè deplangere: quotidianos defectus et spiritales
miserias deflere.

Nihil temerè aggredi vel innouare.

Timorem Dei semper prae oculis habere.

Ab improborum consortijs et colloquijs sedulò se subtrahere.

Adulatores, susurrones, detractores, maledicos, et potissimum de haeresi
suspectos, tanquàm certissimas animae pestes fugere.

Mundanam curiositatem, luxum, et pompam odisse.

Immaculatum se ab hoc saeculo custodire.

Turbulentos animi motus placida tranquillitate fraenare.

Irae, indignationis, inuidiae, impatientiae, ac superbiae bestiales
impetus viriliter retundere.

Contra passiones suas et prauas consuetudines quotidie dimicare.

Cum interiori homine subinde rixam conserere.

Proprijs diffisum viribus continuò orare, flere et ingemiscere.

Pro animabus omnium fidelium defunctorum creberrimas Deo preces fundere.

Humiliari sub potenti manu Dei.

Aduersa omnia quamlibet acerba atque indigna, aequanimiter ferre,
gravioribus se dignum credere.

Transitoria denique omnia fortiter contemnere, crebrò et ardenter ad
aeterna suspirare.

Et his quidem et id genus artibus ac studijs dignè Christo et Euangelio
viuitur, per angustam portam ad coelestis patriae latitudinem
contenditur, regnum coelorum pia quadam, sed mascula violentia rapitur.
Assidua siquidem nostri abnegatione, perfecta veteris hominis
expoliatione, quotidiana crucis baiulatione, vestigia Christi sequimur.
Coelesti regno vim inferimus, ad aetemam salutem, requiem et gloriam
properamus.

Caeterùm vbi haec principio dura, inamoena, aspera, Eurîpi similibus
proponuntur, tanquàm obiectis in via subitò spinis, rupibus ac salebris,
animo perculsi ilicò turbantur, intepescunt, scandalizantur,
retrocedunt, ad vomitum redeunt, atque adeo, deterius quàm vnquàm prius
aberrantes, de se desperant: nimirum quia caro sunt, quia mollioribus
assueti, quia supinè negligentes et incurij, aut nimia sui fiducia
praesumptuosi.

Porrô cùm inter caetera maxima esse videantur impedimenta verè
conversionis. Obliuio fidei, Christo datae in baptismo : et crebrius in
poenitentiae sacramento renouatae. Diffidentia divini auxilij et
praesidij, et Respectus praesentis laboris: nos ea varijs amoliri
rationibus, nec iniuria, sub persona Timoris conati sumus. Proptereà
enim paucissimi verè conuertuntur, et Deo fideliter seruiunt, quia voti
in baptismo aediti, vnà cum arenuntiatione diaboli et pomparum eius,
sunt obliti: quia oculos et cor efficaciter ad coelum non sustollunt nec
habitant in adiutorio altissimi: quia sic praesentem respiciunt
tribulationem et laborem, vt immemores sint aeternae post haec quietis
et afflictionis, poenae et gloriae. Maximum autem horum impedimentorum
in tyronibus videtur diffidentia coelestis praesidij. Quare selectum
vnum aut alterum locum ex aureis libris Confessionum beati Augustini in
carmen nostrum studiosè transtulimus, vt huic malo opponeremus. Idque vt
pleráque alia consilio doctissimi, religiosissimique vir M. Cornelij
Croci Amstelredami, qui (vt est ad prmouendum pietatis studion
feruidissimo affectu) Eurîpum à capite vsque ad calcem fidelissmè
excussit et castigauit. Sicuet et M. Augustinus Hunnaeus Theologus.
Locus autem Beati Augustini 8. Confessionum sic habet: ’Tu non poteris
quod isti et istae ? an verò isti et istae in semetipsis possunt, ac non
in Domino Deo suo? Quid in te stas? et non stas. Proijce te in eum, noli
metuere, non se subtrahet vt cadas: Proijce te securus, excipiet te, et
sanabit te’, etc. Verissimè quidem et efficacissimè clarissimus ille
doctor quae in se senserat omnibus verè conuerti volentibus, exposuit:
sed plurimi è vulgo poenitentium Eurîpum continuò tergiiersantem, et
nunc hoc, nunc illud temerè causantem, malunt imitari, quàm viro
sanctissimo optimè licet monenti, auscultare.

Fecimus autem hunc ipsum adolescentem ad pristina carnis desideria
nequiter relapsum, Actu tertio à Venere iratum discedere, vt hinc
colligat sagax lector, quae ad institutionem rudiorum visum est hîc
subnectere.

In primis, neminem prima statim fronte vel impetu, omnem prorsus exuere
modestiam atque pudorem, sed sensim depudescere et insolescere, gradatim
ad detestabilem impudentiam et mentis caecitatem perduci. Mortuus enim
Lazarus, sed quatriduanus foetet, et peccator cùm in abyssum malorum
venerit, contemnit.

Deinde, quòd graui nonnunquàm molestia fatigati, aut improbitate,
fastuque muliebri ad horam exasperati, fornicatores, concubinarij,
adulteri, immundi, molles, quasi iam nouo spiritu afflati, ostendunt
spem poenitentiae, sed inueteratae consuetudinis constricti vinculis,
dum salubriter cogitata, vel tepidè exequuntur, vel negligenter
procrastinant, in eadem mox vitia ac longe deteriora labuntur: videlicet
quia peccandi occasiones viriliter non resecant, super salute sua
peritiores non consulunt, vel benè monentibus, non acquiescunt, debitam
sibi vim inferre negligunt, se totos ad incessanter orandum pro gratia
non conuertunt.

Tertio, in quas abominationes, scelera et flagitia propter
ingratitudinem suam plerique corruant, qui desyderabilem spiritus
dulcedinem quandoque gustauerunt. Completur enim in quibusdam terribili,
sed iustissimo Dei iudicio, quod de sapientibus gentilium scribit Paulus
ad Rom. I.: ’Propter quod tradidit illos Deus in desyderia cordis eorum
in immunditiam, vt contumelijs afficiant corpora sua in semetipsis’,
etc.

Et his quidem ita discussis, in caeteris non admodum haerebit (opinor)
quisquis humanarum rerum non prorsus expers est, modo carnalia sua
desyderia, inconsulta consilia, turbida studia, temeraria vota,
ridiculas curas, insanos affectus, pudendos lapsus, sinuosos
adolescentiae anfractus, atque adeo totum veterem hominem suum cum ijs
quae hîc leget, studiosè voluerit conferre.

Porrò actum quartum et quintum (quanquàm in actione nonnullis visi sint
prolixiores) non multum abbreuiauimus. Verbosius enim ea peccatoribus
inculcanda putamus, quae meritò deberent expendere frequentissimè, et
efficaciter sibi in memoriam reuocare. Esto, quidam illibentius ea
audient legentque: nimio tamen praestat id genus acerba salubriter iam
reuoluere, quàm ijs neglectis, incomparabiliter postea acerbiora pati.
Si cui proinde immodicus videbor, in amarulentis daemonum
insultationibus, si prolixior in explicandis inferorum terroribus et
poenis, attendat obsecro, quòd inueteratis languoribus acriora parentur
pharmaca: et graui oppressos somno vellicare, pulsare, quassare, et
nonnunquam lecto detrahere oporteat, priusquàm nido prosilier velint aut
valeant. Videlicet eam mentem habemus plerique (non modò peruersi et
obstinati, sed tepidi quoque ac fastidiosi) vt nisi audito prolixiore
sonitu, terribiliter clangentis buccinae non tremamus, qui ad solita
terriculamenta, tanquàm iam obsoleta supinè stertimus.

Ad veteres siquidem scripturarum minas assiduo sic vsu ac familiaritate
obsurduimus, vt nisi importunius nostra nobis caecitas, calamitas atque
perditio inculcetur, ab inueterata mentis ignauia plenè non
expergiscamur. Conciones quidem sacras (praesertim eloquentia nobis et
eruditione impensius placentes) non illubenter, imò et cupidè audimus,
sed ferè non aliter atque carmen musicum, quod suaui, dulcique sono
mulcet aures. Nihilo enim vel emendatiores vel feruentiores templo
egredimur, quàm intrauimus, pristinae desidiae solitisque vitijs
suauiter indormire non desinimus, ad lachrymosae compunctionis
amaritudinem rarissimè extimulamur.

Proinde quum tam multi nostra memoria arctum vitae tramitem nimium
dilatauerint et inculcata vbique diuina clementia, benignitate,
misericordia districtum Dei iudicium, pondus diuinae iustitiae,
intolerabilem gehennae horrorem, et infernalium tormentorum acerbitatem,
propemodum intacta reliquerint: perutile omnibusque modis expediens
iudicaui, peccatores nimis plerunque securos, coecitatis ac periculi sui
acrius prolixiusque admonere. Vtile inquam, fore duxi, si in recensendis
futuri saeculi malis studiosè immorarer, atque insisterem diutius: si
fortè quidam acerrimis gehennae supplicijs velut coram se positis
exterriti, salubriter paueant, sibi ipsis metuant, medullitus
compungantur.

Quae verò de durissimo mortis agone ac damnatorum tormentis diffusius
tractauimus, ita velim accipiant et amplexentur Eurîpi similes, non
quasi poëtica figmenta, aut de nostra conficta capite somnia, sed vt
Canonicis scripturis, sanctorumque patrum sententijs consona. Quae si
cui insuauia, prolixiora, et nimis rigida videbuntur, legat obsecro, vel
vnum Dionysium Chartusiensem in libello de Quatuor nouissimis, et
inueniet nos pro argumenti vbertate perpauca, pro immensa rei mole
scripsisse exigua.

Si cui, dico, onerosa fuerit aut odiosa subinde replicata gehennae et
ignis aeterni mentio, cogitet obsecro, quanto intolerabilius aliquando
non paucis fortè nostrum erit, habitare cum igne deuorante: excruciari
ardoribus sempiternis : perpetuò, sed frustra plangere: assiduo moerore
contabescere: interminabili luctu affligi: prae nimij doloris rabie
stridere dentibus, terribiliter infremere, eiulare, ac mugire:
superbissimorum denique daemonum tyrannide oppressos, toties (prae
angustia spiritus) emittere voces ut parturientis.

Si quis fortassis audire non sustinet damnati spiritum tam terribiliter
sibi et alijs maledicentem, diligenter expendat obsecro, quanto grauius
erit reproborum permistum turbis, iugiter audire terrores, et conuicia
daemonum, stridorem verberum, strepitum flammarum, horrenda tonitrua,
clamores confusos, vlulatus dissonos, lamenta denique, fremitus et
blasphemias, quas inextinguibilis illius ignis semper rediuiua incendia
infoelicissimis extorquebunt. O quàm salubre plerisque foret haec
potius, hisque similia subinde reuoluere, quàm tot bonas horas ignauo
otio perdere, tot floridos dies ludis et friuolis occupationibus
dissipare. Verùm quia id genus funesta secum frequenter versare
(quanquam est necessarium) insuaue videtur et permolestum, videant caeci
huius mundi amatores, ne aliquando cogantur perpeti, quae modo nolunt
praemeditari. Quomodo enim sustinebunt intolerabile iudicium gehennae,
qui mortis et inferorum nec mentionem ferunt? Reuera popule insipiens,
et grauis iniquitate, qui te beatum dicunt, qui vitae tibi callem
dilatant, qui molles puluillos sub omni cubito manus consuunt, qui
blandiuntur dico et adulantur tibi, qui credenti mendacijs placentia
magis quàm vera loquuntur, ipsi te seducunt, et viam gressuum tuorum
dissipant. Non enim (quod prophetici est officij) iniquitatem tibi tuam
syncerè aperiunt, ad agendam poenitentiam sedulò non extimulant, iram
viuentis Dei et aeterna supplicia fideliter non annunciant.

Et haec quidem dicta sint camalibus, lubricis, incurijs, praesumptuosis,
obstinatis, qui cùm peccare quotidie non desinant, veram agere
poenitentiam, vel dissimulant, vel negligunt.

Atque vtinam cum gratia Dei, haec ipsa quae dicimus, sic ferrea istorum
pectora penetrent, vt vel nunc tandem salubri terrore concussi,
resipiscant: sic territos iam et resipiscentes emolliant, vt vitijs
eorumque occasionibus perfectè resecatis, vitam suam cum Dei adiutorio,
in melius seriò commutare pergant. Tam efficaciter denique intus
illustrent, vt damnationis suae proxima pericula semper prae oculis
habentes, se in sanctioris vitae studio ad mortem vsque constanter,
iuuante Deo, contineant.

Sed quò nos ornatissime Praesul, supra epistolarem angustiam flebilis
argumenti miseranda foecunditas prouexit ? quo praeter omnem
expectationem rapuit ardens studium desyderijs promiscui lectoris
satisfaciendi? Non ausim vltra abuti patientia tua, Illustrissime
Princeps, tantum oro, vt hunc foetum eo vultu excipere digneris, quo
consueuisti illius parentem. Sic enim futurum spero, vt in tuam receptus
tutelam, pluribus hic labor noster prosit, et mihi stimulus addatur
atque fiducia, quae adhuc sub manibus sunt, omnibus auitae pietatis
amatoribus communicandi.

Parauimus enim iamdudum ad ampliorem mentis refectionem, fercula (absit
vbique iactantia, aliquanto his suauiora: Carmina, inquam, spiritali
condîta dulcedine, diuersis temporibus locisque ab ingressa religione, à
nobis scripta, quae in sylvam nunc vnam studiosè digerimus, vt
recognita, emaculata, approbata, si Dominus dederit, brevi aedamus.
Dominus Iesus, te diu mente et corpore seruet incolumem. Vale. Lovanij
Calend. Augusti Anno Domini, 1549.



# Main



## 1. PROLOGUS cum argumento in Euripum Tragoediam.

Actam Louanij in Paedagogio Falconensi, Anno Domin 1548. Calend. Iulij.

Saluete mystae literarum candidi,

Commendat ampla quos vel eruditio

In disciplinis institutos serijs:

Vel artium seueriorum ancillulae

≤line=5≥ Adhuc camoenae blandiores occupant.

Saluete cuncti, quotquot hac in area

Iuuenes, senesque, parulisque assistitis:

Animi salutem, corporisque perpetem

Grex noster optat omnibus vobis, petens

≤line=10≥ Vt actioni praebeatis vos nouae

Alacres, benignos, expeditos, candidos.

Absint sonoro quaesumus cum murmure

Strepitus, cachinni, futilesque ineptiae:

Fructumque quicquid spiritalem fabulae

≤line=15≥ Posset susurris impedire stridulis.

Nec enim canoris delicatas versibus,

Vel dictione delinire florida

Gestimus aures, hoc sed impensissime

Desyderamus, (sit procul iactantia)

Consyderetur vt ipsa res potissimum

Vtcunque verbis explicata non malis,

Pressum frequenter caecitate non leui

Hominem laborat quae sibi ipsi ostendere:

≤line=20≥ Quantisque semet ingerant periculis,

Caeci ac supini carnis ac mundi asseclae,

Dei timore dum repulso, luxui,

Veneri, fritillo, crapulaeque seruiunt:

Operumque carnis quale sit stipendium,

≤line=25≥ Aeterna nempe mors, gehenna, Tartarus.

Haec summa rerum, quas notari poscimus

Animisque uestris imprimi medullitus.

Vt quotquot ampla saeculi per compita

Vitae relicto deuiarunt tramite

(Astare possunt forte quales plurimi)

Euripi acerba sorte perculsi tremant :

Nimirum eisdem sordibus pleni et malis.

Summique regis cooperante gratia,

Dignis laborent poenitentum fructibus

Tormenta luctus sempiterni euadere.

Sed inter ista ad Comicam lasciuiam

Spectare quaedam liberè praedicimus.

≤line=30≥ Quae dum decoro seruit author, ac suam

Gestit petulcis caecitatem ostendere,

Hinc inde sparsit, visa res vt poscere,

Sed temperatè, scrupulosè, sobriè,

Praeberet vlli ne quod offendiculum,

≤line=35≥ Prodesse quaerens quo ad licebit omnibus.

Spectare et ipsum hoc ad decorum credidit,

Suggestiones pestilentes daemonum

Blasphemiasque efferret vt licentius:

Et quae subinde in cordibus versarier

≤line=40≥ Et ore spurco dyscolorum existimat,

Verbis ut aptis explicaret plenius.

Vel hinc iuuentus discat vt caecutiens,

Quo suggerente proloquantur talia,

Imaginentur, concupiscant, factitent:

≤line=45≥ Quae propter Orci mancipari incendijs

Damnatum iniqui spiritum videbitis.

Spectet iuuentus haec proinde lubrica,

Infraenis, effrons, turbulenta, improuida:

Si fortè blando delibuta carmine,

≤line=50≥ Ad saniora prouocetur serio.

Quam conciones tot sacrae non eorrigunt,

Nec ipsa Christi verba: quanquàm erebrius,

Sed corde lecta non satis pio ab improbis.

Haec ipsa volo, multum diuque pensitent

Iuuenes petulci, maximè catastrophen

Non fabulosae seriam tragoediae :

Afflante summi regis vt clementia,

Compunctionis impleantur spiritu,

Tantisque vel nunc territi periculis

Flexus sinistri mox relinquant tramitis.

Sed explicemus periocham nunc fabulae

Vt prosequamur congruo ordine omnia.

Feruore dum correptus Euripus breui,

(Sub Pascha solet vt plurimis contingere)

≤line=75≥ Meditatur arctae semitam ingredi viae:

Metu laboris fractus ac socordia

Obdormit: inde ad vanitatem seculi,

Venerisque amorem illectus à Cupidine,

A se Timorem pellit, atque gratiae

≤line=80≥ Seruire tempus cogit Aphrodisiae:

Indormiensque crapulae ac libidini

Mortis pauendae spiculo transfigitur.

Venus et Cupido spiritum illusum diu

Flammae perennis in barathrum pertrahunt.

≤line=85≥ Rei ecce summam: pro virili quàm mei

Vobis sodales exhibere gestiunt.

Vt discat ex his plurimorum caecitas,

Quàm pestilens praesumptio sit et acedia

Dei ministris, subdolique daemones,

Trames salutis arctus, atque homo fragilis,

Iuuenta caeca, vita mortalis fugax

Mendax voluptas, mors iniqui pessima.

At vos (redire spiritali si domum

Non absque fructu vultis) attenti state

Taciti et quieti si sedere non datur :

Bonique lapsus consulentes obuios

(Pia charitatis suadet vt benignitas)

≤line=100≥ Nostram iuuate industriam silentio.

Quòd si decorum forte cui videbitur,

Tragicaeve leges parcius seruarier :

Haec mente secum non iniqua cogitet.

Non est prophanis legibus gentilium

Tam Christiana veritas obnoxia,

Pietasque strictis sic premenda regulis,

Vt examussim scrupulosis debeat

Parêre scitis ethnicorum et voculis.

Sed Christianis debet hic scriptoribus

Scopus esse summus, ac labor primarius,

Vt digna Christo, proximis salubria

In vulgus aedant, nec morentur lubricos

Hominum fauores, vana vel praeconia,

Fugaciora rore, ventis, fluctibus.

Nunc (actioni ne qua contingat mora)

Ad ludiones intro, mox vt prodeant.

## 2. PERSONAE DRAMATIS.

Venvs et Cvpido, Diabolico schemate, Actu Primo, Quarto, et Quinto.

Venvs et Cvpido, forma humana, et cultu maximè eleganti, mundano, ac
pomposo, Actu Secundo et Tertio.

Evripvs adolescens, amictu pauperis viatoris primum: deinde vestibus
splendidis et pomposis, à Cupidine ei suppeditatis.

TIMOR DEI, senex incana barba, in habitu sacerdotali vel philosophico.

TEMPUS GRATIAE, Puer alatus et stolatus instar angeli, clepsydram manu
tenens.

MORS, armata iaculo.

PESTIS MORTIS PEDISSEQUA, instructa arcu et pharetra.

ANIMA EURIPI ATERRIMA, vincta, et aspectu horribilis.

**CHORI LAMENTANTIUM.**

**CHORUS DAEMONUM AËRIORUM.**

ACTUS EURIPI PRIMUS ≤folio=B5v≥

VENUS. CUPIDO.

Siccine, Cupido, spiritu afflatus nova

Euripus esse noster amens desijt,

≤line=105≥ Ducem sequutus tetricum Dei metum?

Evasit ungues ille nostros improbus,

Artes, dolosque compedes et retia

Fervore in ipso mollis adolescentiae?

Aequo quis istud ferre possit pectore?

CUPIDO

≤line=110≥ Evasit, inquis? non per atras Cerberi

Ditisque fauces: sed calore improvido

Repente tactus (ut iuventus assolet)

Patêre coeli regna iam putat sibi:

Vix obtinenda mille post angustias,

≤line=115≥ Curas, dolores, lachrymas, pericula.

Expers laborum mira persuadet sibi,

Quae mox in arcti fronte callis corruent.

VENUS

Quis quaeso, traxit illum ad istam amentiam,

Iuvenem ac tenello delicatum corpore?

≤page=48≥

≤folio=B6r≥

CUPIDO

≤line=120≥ Stomachosus ille, et lippiens cucullio

Terrere saevis qui minis plebem solet,

Instar iuvenci mugiens e pulpitis: ≤folio=B6r≥

Hic atrae mortis territum formidine,

Ac fascinatum occulta per susurria,

≤line=125≥ Euripum ad istam perpulit vaesaniam,

Ut laeta mundi blandientis abdicans,

Meditetur arctam permeare semitam.

Sed ab instituto (si quid in me astutiae est)

Errore, nostris avocabitur dolis:

≤line=130≥ Graviterque lapsus tam profundè corruet,

Ut ad salutem exurgere ultra non queat.

VENUS

Quibus is ta quaeso machinis, ac fraudibus

Confecta reddes?

CUPIDO

Post docebit exitus:

Nunc inter ipsas callis arcti angustias,

≤line=135≥ Inusitata fractum amaritudine,

Moerore, curis, taedio, atque acedia,

Sic obruamus, sic praemamus obrutum,

Pigro ut sopore victus, altum dormiat:

Nudumque telis porrigat nostris latus,

≤line=140≥ Impunè amoris vulnerandus spiculo.

VENUS

Age o scelestum devoremus transfugam:

Tu delicati membra lassitudine,

Moerore pectus sic fatiga et obrue,

Ut fessus ultra progredi dextra neget:

≤line=145≥ Ego saxa, spinas, cum lapillis asperis

Euntis ante congeram vestigia:

≤page=50≥

Ut permolestis urgeatur scrupulis,

Suumque vecors institutum exhorreat. ≤folio=B6v≥

CUPIDO

Curemus ergo haec ipsa uterque strennuè,

≤line=150≥ Cogamus illum ad illecebras pristinas

Cito redire, hinc impotenti perfugam

Amore caecum, in omne pertraham nephas:

Seis, quanta pestis sit amor adolescentiae.

VENUS

Iam faxo dis cat iste noster sanctulus,

≤line=155≥ Vis quanta nobis, impetus, solertia.

Eccum sed illum, cum Timore ac Tempore,

Libet aucupari, quid loquantur improbi.

1,2

TIMOR DEI. EURIPUS.

Euripe, fac sis masculo nunc pectore,

Summi ministrum ut esse principis decet:

≤line=160≥ Iugumque Christi mite fer viriliter,

Rapias perennis ut coronam gloriae,

Suis paravit quam Deus fidelibus.

≤page=52≥

EURIPUS

Paratus asto, duc volentem, quo lubet,

Habiturus admandata quaevis impigrum.

≤line=165≥ O lux perennis, o superna civitas,

O dulce coelum, quando vobis perfruar?

A mole earnis liber huius foetidae.

Suspirat ad vos mens anhela, o coelites,

In pace semper qui beata vivitis,

≤line=170≥ Omnis laboris ae doloris inseij.

TIMOR

Prius memento sed tibi eertamina

Instare multa, angustias, perieula,

Desyderata quam fruaris gloria. ≤folio=B7r≥

Proinde temet peetore imperterrito

≤line=175≥ Oppone eunetis hostium eonatibus,

Cordisque totam collocans fiduciam

In Conditoris optimi potentia,

Ne cede vanis improborum insultibus:

Qui nisi volentem non valent prosternere.

≤line=180≥ Cave labore fraetus aut molestia,

Vel arma iaetes, terga vel des degener.

EURIPUS

Ego terga vertam? frangar aut laboribus,

Suavitate delibutus coelica?

≤page=54≥

Non tanta nostrae mentis inconstantia est,

≤line=185≥ Ut infidelis esse tam bono queam

Regi Deoque, crede nunquam hoc fecero:

Nee si iuberet ille me mox emori.

TIMOR

Euripe, disce pressius de te loqui,

Nihilque magni de tua praesumere

≤line=190≥ Virtute posthac, viribus, prudentia,

Iustus superbum ne sinat labi Deus,

Exosus omnem graviter arrogantiam.

EURIPUS

Ego tam benignum principem quî deseram,

Labive possim? cum futurae gloriae

≤line=195≥ Inusitata senserim praeludia,

Labore spero possidere quam brevi

Optata cum mors hine volentem eduxerit.

TIMOR

Vide ante pugnam ne triumphum concinas,

Nam multa restant bella, sudores, mala ≤folio=B7v≥

≤line=200≥ Superanda dextri eallis inter aspera,

Coeli priusquam perfruare gaudijs.

EURIPUS

Speetabis ipse, quam resistam fortiter,

Vineamque quicquid se molesti obiecerit.

≤page=56≥

1,3

VENUS. CUPIDO.

Cupido nequam, versipellis, improbe,

≤line=205≥ Audisne, quantum stultus hic se iactitet,

Infirmitatis immemor prorsus suae?

CUPIDO

Homo iste furvum per Charontem nos ter est,

Nisi bruta, trunci, caudicesque ambo sumus.

Persuasione qui placens falsa sibi,

≤line=210≥ Suique caeca turgidus fiducia,

Speciosa coeli regna iam spe devorat,

Cum poenitere serià nec coeperit.

VENUS

Affectionis religiosae subdola

Deceptus, ac sibi blandiens dulcedine,

≤line=215≥ Ineptus absque pulveris iactu putat

Se mox ad arcem subvehendum coelicam:

Oblitus imbecillitatis propriae,

Malique quantum perpetrarit hactenus.

CUPIDO

Age occupemus dexterae fauces viae,

≤line=220≥ Fragilemque notis impetentes fraudibus

Absterreamus a salutis tramite.

lam faxo diseat ad perenne opprobrium

Euripus amens, quam parum foeliciter

Tam magna de se turgidus praesumpserit. ≤folio=B8r≥

≤page=58≥

1.4

TIMOR. EURIPUS. TEMPUS GRATIAE.

≤line=225≥ Euripe, verbis facta iam respondeant:

En ad bicornem nunc viam pervenimus,

Suis magister quarum utramque coelicus

Sermone servis luculento prodidit.

Laevam memento, blanda sit quantumlibet

≤line=230≥ Ac lata, totis viribus relinquere.

Hac per labores plurimos contendere

Summi necesse est regis ad palatium.

EURIPUS

Proh, quae repente moestitudo plumbea

Obnubilati cordis obsidet sinum:

≤line=235≥ Pectusque quantis hoc procellis aestuat!

TIMOR

Quid fronte moeres nubila? quid ingemis?

Ego dux praeibo, ne quo aberres haesitans,

Tibi prisca monstrans coelitum vestigia.

Tu fac superni munus inclytum patris

≤line=240≥ Abire nusquam gratiae tempus sinas:

Iuvenem sed arcta mobilem stringens manu,

Eo ad salutem diligenter utere.

EURIPUS

Utram viarum me iubes, Timor, ingredi?

Istamne planam, mollem, amoenam, floridam,

≤line=245≥ Ubi dulce cantant alites co eli melos ?

An hanc salebris sentibusque asperrimam,

Ubi cuncta moerent tetrico silentio?

≤page=60≥

≤folio=B8v≥

TIMOR

Hoc dico raris tritum iter vestigijs,

Ad amoena co eli quod per alta rupium, ≤folio=B8v≥

≤line=250≥ Spinasque ducit horridosque murices.

EURIPUS

Hei, quantus istinc sudor instat et labor:

Horrere pectus incipit, dum cogito

Quam sit tenellum corpus et cor anxium.

Utinam caballus aut asellus quispiam,

≤line=255≥ Alatus ille Pegasus vel adforet,

Quo transvolare saxa possem haec ocius,

Non absque multo permeanda taedio.

TIMOR

Quid expavescis fluctuasque degener,

Ac nostra ces sas insequi vestigia?

≤line=260≥ Hac ambularint quum tot olim millia

Duce me piorum: iam salutis compotes

In arce coeli qui triumphant perpetim.

EURIPUS

Utinam tenellis ipse ab unguibus quoque

Ingressus essem dexteram sic semitam:

≤line=265≥ Modo corde possem libero procedere.

Sed me laboris horror ita nunc occupat,

Non sperem ut istac posse me diu pergere.

≤page=62≥

TIMOR

Euripe, quid tibi ipsi ineptè inniteris

Perplexus, haerens, aestuans, horrens, gemens,

≤line=270≥ Viresque tantum proprias consyderans,

Metu laboris inusitati affligeris?

Age Conditoris optimi in dementia

Securus omnem colloca fiduciam:

Qui robur amplum suggeret fideliter,

≤line=275≥ Piam tibi ipsi inferre vim dum coeperis, ≤folio=Cr≥

Sub mole fes sus ne laboris corruas.

Securus, inquam, totam habe fiduciam

In Christo Iesu: nil tibi non affatim

De eius profusa largitate pollicens.

≤line=280≥ Noli timere, non tibi se subtrahet,

Suis fidelis qui ministris, neminem

Supra gravari, ferre quam possit, sinit:

Sed pro laboris ac duelli pondere,

Dat affluentis commeatum gratiae.

≤line=285≥ Dextramque cunctis porrigit fidelibus,

Certare quotquot strennuè conspexerit.

Confisus ergo al\~issimi in potentia,

Virtute las sos multa qui corroborat,

Effoeminatam pelle tandem ignaviam,

≤line=290≥ Premendo nos tra alacriter vestigia.

EURIPUS

Oratione tu quidem melliflua,

Iucunda quae sunt audienti disseris,

Lex sed vetustae dura consuetudinis

Me detinet sic vinctum, ut istam semitam

≤line=295≥ Severioris instituti quo magis

Magisque specto, hoc amplius deterrear

A callis arcti tetricis anfractibus.

TIMOR

Atqui hoc ob ipsum (vinda consuetudinis

Quia te vetustae fortiter stringunt nimis)

≤line=300≥ Cordis dolenter anxij te lumina

Dulcem levare regis ad dementiam ≤folio=Cv≥

Moneo superni: debiles qui sustinet,

≤page=64≥

Qui corruentes excipit, qui languidos

Laesosque sanat, qui iacentes erigit:

≤line=305≥ Hunc lachrymosis invoca nunc gemitibus,

Ipsique mentis indicato angustias,

Plangere, precari, conqueri non desinens,

Te donec ille sanet atque liberet,

Qui compeditos eximit de carcere,

≤line=310≥ Vectesque frangit, ac cathenas dissipat.

EURIPUS

Heu me, necesse est prorsus ergo commodam

Ac florulentam semitam relinquere?

Carere suetis perpetimque gaudijs?

Nimis heu subire hoc senticetum exhorreo.

TIMOR

≤line=315≥ Ubi pulchra quaeso verba nunc, ac splendida

Promissa, summo facta nuper principi,

Cum rupta plorans innovares foedera?

Quur ante pugnam miles ignavissime

Terrore vano contremiscens angeris?

≤line=320≥ Ne sic labores huius incertissimae

Brevisque vitae finiendos termino,

Aeterna spectes sed perennis praemia,

Cum optanda iustis, turn tremenda reprobis.

Eamus, en praecedo, tu vestigijs,

≤line=325≥ Nostris inhaere, ne qua aberrans devies.

EURIPUS

Accingor ecce, te sine mora subsequar.

TIMOR ≤folio=C2r≥

Fidenter ipsa saxa cum spinis preme,

≤page=66≥

Animo virili cuncta cedent aspera.

EURIPUS

Quanquam labores ac dolores horream,

≤line=330≥ Te ductor alme iam sequor: sed hei mihi,

Quam durus iste callis est et arduus,

Densisque spinis asper et inamabilis,

Transire per quem debilem cogis, Timor,

Taedet laboris, pes labat, mens concidit,

≤line=335≥ Finem nec huius semitae usquam conspicor:

At illa laevum tramitem spectans via,

Quam lata, amoena, mollis est ac florida,

Blando volucrum cantu ubique personans.

O si parumper fas sit hac excurrere:

≤line=340≥ Cessaret omnis ilico cordis dolor,

Labor, quaerela, lassitudo, taedium.

TIMOR

Facessat ista mentis fluctuatio

Timorque vanus: quid sinistram respicis,

Extrema cuius mors perennis excipit?

≤line=345≥ Hac est eundum, perge, quid moras trahis?

Cum nulla coelum praeter hanc petat via.

Animum resume quaeso, nam semper magis

Dulcescet usu, quamlibet gravis labor:

Nec derelinquet servulum suum Deus.

EURIPUS

≤line=350≥ Pergamus ergo, quando sic iubes, Timor,

≤page=68≥

Praecede, lentis commode sed passibus,

Possimus ut te claudicantes assequi.

TIMOR ≤folio=C2v≥

Attemperabo infirmitati me tuae.

Adsit labori dexter incoepto Deus,

≤line=355≥ Animoque robur fluctuanti suggerat.

EURIPUS

Pape : tremisco totus, angor, horreo,

Pedibus nec ultra progredi laesis queo,

Per huius arcti senticetum tramitis.

TIMOR

Ah delicate miles, o mollis puer,

≤line=360≥ Effoeminato quid pavescis pectore?

Vixe inchoato praelio arma proijcis ?

Videtur asper quanquam et intolerabilis,

Mitescet usu poenitentiae labor.

Tantum virile robur et mentem indue,

≤line=365≥ Christumque passum diligenter inspice,

Ut ferre discas propriam laetus crucem.

EURIPUS

Heu me, voluntas non deest, sed horridus

Labor impeditae debilem terret viae.

Quis namque ab omni segregatus gaudio

≤page=70≥

≤line=370≥ Moerere, fiere, iugiterque plangere,

Famemque possit, frigus ac sitim pati?

Vigilque semper excubare in praelio?

Quis possit, inquam, (mortuus tanquam foret)

Oculos et aures, caeteris cum sensibus,

≤line=375≥ Linguamque sic fraenare ubique lubricam,

Ut nusquam aberret, cespitet vel corruat,

Carnalis expers perpetim solatij?

TIMOR

Rogas, quis ista possit? ille scilicet,

Durum severi qui furorem iudieis, ≤folio=C3r≥

≤line=380≥ Tubaeque murmur horridum novissimae

Volvit subinde cordis in fundo sui:

Exaestuantis qui gehennae perpetem

Expendit ignem, daemonesque aterrimos,

Ac mille poenas criminum stipendia.

≤line=385≥ Haec nam profunda mente quisquis ruminat,

Poterit caminum vel subire fiammeum.

EURIPUS

Eheu coartor hinc et inde plurimum,

Perculsus utrobique non levi metu.

Hinc namque terret fulmen oris me tui,

≤line=390≥ Dum mentionem daemonum tristem facis,

Stygisque nigrae et ultimae sententiae:

Sed contra, abhorret mens ab ista non minus

Tam senticosa et impedita semita,

Grav\~ corpys imbecillum hoc pallio

≤line=395≥ Vili, molesto, decolore, sordido.

TIMOR

Euripe, cur hanc abominaris sic viam?

Cum ignota non sit aut recens, vel invia:

Sed ambularint hac ab orbe condito

Legis sub umbra tot piorum millia:

≤line=400≥ Iusti, prophetae, patriarchae, principes,

≤page=72≥

Et post lesum alacritate plurima

Innumera populi turba festinaverit,

Pueri, puellae, puberes, viri, senes:

Et inter illos Caesares, Reges, Duces,

≤line=405≥ Et tu quod isti praestitêre fortiter, ≤folio=C3v≥

Virtute mentem roborati coelica,

Praestare Christo non valebis auspice?

Nec enim isti et istae (quos tibi proponimus,

Hac insequendos) delicati, nobiles,

≤line=410≥ Dites, tenelli, sexu et annis debiles,

Regum, Ducumque filij, atque filiae,

Potuêre tantum caeteros praecellere

Perfectione sanctitatis plurimae,

Proprio labore, viribus, solertia:

≤line=415≥ Sed copiosa roboratos gratia

Provexit omnes tantam ad excellentiam

Rex ille regum, qui gubernat omnia,

Mentesque clarè singulorum perspicit.

Horum ad coronas perpetemque gloriam

≤line=420≥ Palmas, triumphos, ac beatitudinem

Intende quaeso pectoris acumen tui,

Posthac sequaris ut praeeuntem alacrius:

Paulisper et ne inferre vim brevem tibi

Tam sit molestum, ac praeliari strennuè,

≤line=425≥ Ut cum beato grege quiescas iugiter

Patriae in supernae pascuis virentibus.

Certare namque iam necesse est omnibus,

Perenne quotquot ambiunt stipendium,

Quod palma solis danda sit victoribus.

≤line=430≥ Quin ergo sumpto cordis ex his robore

Sequi laboras strennuè tot milites ≤folio=C4r≥

≤page=74≥

Christi, gravatos mole quondam carnea?

Nee enim beatos ut imiteris angelos,

(Quibus onerosus carcer hic nunquam fuit)

≤line=435≥ Deposcit a te Rex supernus, sed homines

Olim caduco tecum amictos corpore,

Invicta magni quos Dei potentia

Post crebra fecit bella tandem vincere

Cum carne mundum, daemonesque subdolos.

EURIPUS

≤line=440≥ Mihi quoque tantum si dedisset gratiae

Favor supremi regis affluentior,

Non te gravarer et ipse alacriter sequi.

TIMOR

Non est benignum quod datorem gratiae

Ingratus ullo nomine accuses: tibi

≤line=445≥ Vel defuisse conquerens, vel defore

In rebus arctis eius adiutorium:

Cum liberarit hactenus frequentibus

Te mentis atque corporis periculis :

Occasiones et subinde plurimas

≤line=450≥ Conversionis ac salutis desidi,

Vano, otioso, negligenti det tibi.

Cogêris ipse quod fateri protinus,

Consyderare si velis attentius,

Quibus aliquando vixeris in angustijs,

≤line=455≥ Vitijs, periclis, caecitate, sordibus,

In te loquatur et quid ille iugiter

Stans atque pulsans cordis ad fores tui, ≤folio=C4v≥

Non cessat intus erudire qui suos,

Corroborare, illuminare, et ungere,

≤line=460≥ Quosvis paratus adiuvare, ac pascere,

Ad se reverti si studerent sedulo,

Ad audiendum intus docentem spiritum.

Tuae proin fac imputes incuriae,

Ignaviaeque tam diu quod fluctuas,

≤page=76≥

≤folio=C5r≥

≤line=465≥ Trepidas, et haeres anxius, non optimo

Deo, patrique: euius ingratissimus

Toties abusus, largitate, et gratia es:

Vagus, otiosus, delieatus, languidus,

Dum eooperari negligis donis Dei.

EURIPUS

≤line=470≥ Non possum apertae veritati obsistere.

TIMOR

Quousque vecors ergo non credes mihi,

Ut veritati eognitae consentias?

Quin Conditoris optimi in potentia

Securus omnem collocas fiduciam?

≤line=475≥ Prius ut monebam, nee monere desino.

An summus ille rex, et autor omnium,

Qui tam benignus, tam potens est, ae pius,

Te non valebit roborare, aut rennuet,

Ad sustinenda adversa fortiter omnia?

≤line=480≥ Poterit profeeto (suevit ut ereberrimè)

Dum eorde toto in omnibus perieulis,

Flens, ingemiscens, supplicansque instantius

Eum requiras, ut fideles assolent

Christi Deique faetitare milites,

≤line=485≥ Necessitate praegravati qualibet.

EURIPUS

Pergamus ergo, consequar te, quatenus

Per imbecillae carnis hoc onus grave

Fesso licebit: sim licet iam plurimo

Moerore fractus, et gravibus angustijs.

≤line=490≥ Quis erit sed huius asperae finis viae?

TIMOR

Ah, iamne rursus? quid subinde obmurmuras?

≤page=78≥

Non profutura verba quid frustra seris?

Nec adlaboras quo meandum est progredi?

Procede, perge dico, gressum promove :

≤line=495≥ Quid nectis is tic noxias frustra moras,

Properare quum te grandis urgeat via,

Si sempiterna vis quiete perfrui.

EURIPUS

At at, severe quo Timor me pertrahis?

Vis ista certè est: non vides quae perferam?

≤line=500≥ Spinae tenellos sauciant pedes mihi.

Corpus fatiscit sub labore et pondere,

Mens aegra moeret, anxia est, ac deficit.

Et sustinenti tot mala nihil condoles?

TIMOR

Haec vana verba, Euripe, sunt ac frivola:

≤line=505≥ Sed inter haec nil promovemus desides.

Si te fatigat callis iste durior,

Non esse mollem cogita ad coelos viam.

EURIPUS

Properare posthac non recuso, nunc precor

Sine, ut quiescens bic parumper dormiam, ≤folio=C5v≥

≤line=510≥ Donec libebit progredi qua coepimus.

TIMOR

Paulum quiesces ergo, paulum dormies, Proverb. 6.

Viae sinistrae proximus confinio?

Piger, remis sus, otiosus, negligens,

Istic iacebis inter hostes pessimos?

≤line=515≥ Hoc, me profecto autore, nunquam feceris,

Cui notiora sunt pericula quam tibi.

≤page=80≥

EURIPUS

Hac ob secunda, amabo, nunc in re mihi,

Inusitati de laboris pondere,

Fastidioso, somnolento, languido:

≤line=520≥ Humique mecum conquiesce ad horulam.

TIMOR

Quin scipionem utraque corripis manu

Ad fulcienda membra qui datus tibi?

Canesque pellis? daemonesque hos subdolos,

Utrinque lassum qui latenter impetunt?

≤line=525≥ Hoc est, levato ad Conditorem pectore,

Precatione vineis omnem fervida

Tentationem, et mentis aegritudinem?

EURIPUS

Orare passim quî, precor? cum vivere

Etiam inter istas taedeat molestias?

≤line=530≥ Iterque durum cogat aversarier

Studium precandi, omnemque sanctimoniam?

Baculus iuvabit iste lassum scilicet,

Cum sit ferenti iam gravis factus quoque.

TIMOR

Ut imbecillem, delicate, te facis,

≤line=535≥ Aeterna dum consyderare negligis ≤folio=C6r≥

Tormenta vecors, perpetemque gloriam.

Tibi factus ergo seipio iste sarcina est?

≤page=82≥

Brevemque taedet sustinere angustiam

Aliquot dierum forsitan vel mensium?

≤line=540≥ Pos sis quietem qua perennem consequi?

Tristis gehennae et sempiternos quo modo

Tolerabis ignes mille cum doloribus?

EURIPUS

Ut cantionem semper illaetabilem,

Et ominosam, ductor infoelix, canis:

≤line=545≥ Tace, quiesce, ne molestus sis mihi:

Bic nam sedere fixa stat sententia,

Adsis amicum gratiae Tempus mihi.

TEMPUS

Praestaret ultra dum licet procedere,

Quam haerere in isto longius confinio:

≤line=550≥ Ne te Cupido versipellis, et Venus

(Tentare mentes otiosas qui solent)

Inebriatum caeco amore fascinent.

EURIPUS

Precor obsecunda languido vel tu mihi,

Tempus benignum: sine, parumper dormiam:

≤line=555≥ Posthac licebit alacriores pergere.

TEMPUS

Si prorsus ergo, Euripe, vis quiescere,

Quaeramus umbram: laedat aestus ne gravis

Tenerum cerebrum, aut ventus ullus pestilens,

Bis flare quales assolent in finibus.

≤page=84≥

EURIPUS

≤line=560≥ Antrum ecce opacum delicatae Acediae

Aptum sopori mentis atque eorporis. ≤folio=C6v≥

TEMPUS At is tud atris est eolubris obvium,

Qui dormientes aggredi erebro solent,

Morsuque segnes eneeare noxio.

EURIPUS

≤line=565≥ Hinc esse nobis spero nil periculi,

Timor excubabit, nec profundè dormiam,

Praecedo: Tempus oro ne me deseras.

TEMPUS

Ne fide semper defluenti, ac mobili,

Sum namque venti flamine inconstantior.

EURIPUS

≤line=570≥ Meliora spero, dulcis invadit sopor.

Timor hîc quiesce, si lubet, Tempus sede.

≤page=86≥

I,5

VENUS. CUPIDO.

Cupido, cessas somnolentum, desidem,

Fastidiosum, fraudulenter aggredi?

Pigro sopore dissolutus dum iacet,

≤line=575≥ Nostrique telis maximè est obnoxius?

CUPIDO

Imo morare dum profundè dormiat,

Desesque stertat: somnus iste nam cito

A dormientis pectore effugabitur,

Simulatque nobis expedire videbitur:

≤line=580≥ Tu fac suavis personet symphonia,

Imbuta mundi vanitate lubrica,

Qua recreatus possit excitarier,

Eiusque dulci rursus hausto spiritu,

Non cassa nostrae tela pharetrae sentiat.

≤page=88≥

VENUS ≤folio=C7r≥

≤line=585≥ Fac mente quicquid machinaris callida,

Ego quod mearum est partium, providero.

**CHORUS PRIMUS**

Sapphica.

Si cupis vitam, requiem, salutem,

Si dies laetos, solidamque pacem,

Sit Dei tecum timor, excubetque

≤line=590≥ Omne per aevum.

Hunc die tecum facias morari,

Hunc per obscuras vigilare noctes.

Hunc in angustis dubijsque semper

Consule rebus.

≤line=595≥ Sit tibi ductor, comes et magister

Qui tuos gressus, fragilemque vitam

In viam pacis, Dominique leges

Ducat agatque.

Explicet sancti bona quis Timoris,

≤line=600≥ Quo Deum veri metuunt fideles ;

Filius charum solet ut parentem,

Filia matrem ?

≤page=90≥

Ille peccati illecebras retundit,

Reprimit carnis stimulos petulcae,

≤line=605≥ Invidos motus domat, ac protervam

Fortiter iram.

Ille successum prohibet malorum,

Ille virtutes iubet aggregari, ≤folio=C7v≥

Ille coelestes iter ad coronas

≤line=610≥ Pandit apertum.

ACTUS EURIPI SECUNDUS

EURIPUS. TIMOR.

Hui, quid hoc est? heic melos quod audio,

A parte laeva? quam canorum ac tinnulum

Demulsit aures qualis oh symphonia:

Aegro sopore pressus ae fastidio,

≤line=615≥ (Dum me fatigat callis hic durissimus)

Segnis iacebam, ut nec libêret vivere:

At delibutum nunc repente gaudijs

Fides canorae recrearunt sic novis,

Ut prosilire sim paratus quolibet.

TIMOR

≤line=620≥ Pergamus ergo, grandis en restat via,

Laboriosis transeunda nisibus.

Quid euriosis hue et illue impudens

Oculis vagaris? nec coërees lumina

A vanitate periculosa, ac noxia?

EURIPUS

≤line=625≥ Morare me parumper, oro ut calceos

Zonamque nodo strictiore colligem :

Ut expeditus expeditum subsequar. ≤folio=C8r≥

Quisnam sed is te tam deeorus est puer,

≤page=94≥

Quem per vireta obambulantem conspicor?

≤line=630≥ Quam delicatus, pulcher est et amabilis:

Vix quin salutem continere me queo.

TIMOR

At abstinebis, si quid in me virium est.

Illum sinistro prodeuntem tramite

Obnubilata mente non consyderas?

≤line=635≥ Eamus, hic nam haerere nequaquam expedit.

EURIPUS

Properare quorsum sic necesse est, obsecro,

Cum durus aretae squalleat trames viae?

Prohibens citatis gressibus nos currere.

TIMOR

Quia dum moraris poenitere serio,

≤line=640≥ Aretamque differs ambulare semitam,

Dies et anni defluunt volubiles

Ulla absque fruge desidi interim tibi:

Nee advolare desinit mors iugiter.

EURIPUS

Eamus ergo, si morari non licet,

≤line=645≥ Haerere quamvis hic liberet oppidà.

Sed ecce,dulcis advocat nos pusio,

Iubetque mota sistere en gradum manu,

Adeoque ab isto calle gressum fleetere.

Eho, quam amico respicit nos lumine:

≤page=96≥

≤line=650≥ Haerere cogor, intueri, et colloqui.

TIMOR

At enim vetabo, nec perire te sinam.

Quid stulte spectas, quo nephas est perfrui?

Ultra hic morari neutiquam (crede) expedit. ≤folio=C8v≥

EURIPUS

Heu quam severus ac molestus es mihi,

≤line=655≥ Ubique votis durus obsistens meis,

Nec recreari vel pusillum sustines,

Fessumve respirare vel subsistere.

Sequemur ergo, quando sic visum tibi,

Quanquam recusat aegra mens hinc abstrahi.

II,2

CUPIDO. VENUS.

≤line=660≥ Lascivi iuvenes,et blanda fronte puellae,

Florida quos aetas suadet amare iocos,

Ludere, nugari, ridere, salire, procari

Ad me certatim currite turba levis.

Dives, inops, proceres humili cum plebe venite:

≤line=665≥ Imprimat haec cordi foemina virque suo.

≤page=98≥

Donec fata sinunt, dum florida suppetit aetas,

Risibus, et luxu diffluite, atque iocis:

Ne vos praetereat blandi flos temporis iste,

Unguento, ac dulci membra replete mero.

VENUS

≤line=670≥ Dum licet, este hilares: nulla est post fata voluptas,

Ne vacui pereant ergo cavete dies.

Vivite securi, petulantes, ambitiosi,

Diffluite omnimodis undique delitijs.

Haec etenim pars est, haec sors, haec portio vestra,

≤line=675≥ Corporis illecebris, laetitiaque hui.

≤page=100≥

CUPIDO Scilicet utendum est rebus praesentibus, aetas

Florida dum invitat, dum libet, atque licet:

Ecquid opus curis marcescere tristibus, ante ≤folio=Dr≥

Quam veniat tremulo curva senecta pede?

≤line=680≥ Sponte graves cani properant, ac plurima secum

Taedia multiplici mista dolore ferunt.

Libera fraena proin molli laxate iuventae,

Ne vos bis faciat solicitudo senes.

EURIPUS

Proh quale carmen, qualis haec oratio est,

≤line=685≥ Quam blande avaris influunt haec auribus.

Puero ut venusto pulchrior pulcherrima est:

Cur tam decoros convenire differo?

TIMOR

Euripe, si quid in te adhuc prudentiae est,

Mentisque sanae: pestilentes haurias

≤line=690≥ Ne vanitates, daemonum ludibria,

Oculos et aures claude quaeso lubricas.

Quid verba tanti pen dis ah mendacia?

Si veritatem nosse synceram cupis,

Hac est eundum, hac est necesse progredi.

≤page=102≥

VENUS

≤line=695≥ Quid Venus et Bacchus, quid tempora amoena sepultos

Quid choreae, et lusus, blandaque furta iuvant?

Quid nemora, et volucrum cantus, quid dulcis Aëdon

Oblectantve senes organa decrepitos?

Scilicet haec vestri sunt omnia temporis : aetas

≤line=700≥ O iuvenes donec talibus apta viret.

Triste supercilium, rugas, frontemque Catonis,

Cum tetrica senibus linquite canicie.

CUPIDO ≤folio=Dv≥

Temporis, ac vitae rapidum decerpite florem,

Nemo sibi quicquam dulce placensque neget:

≤line=705≥ Membra voluptati iuvenilia tradite, toto

Pectoris affectu, carnis ad obsequium.

Quid teneros passim sinitis marcescere flores?

Lilia purpureis carpite mista rosis:

≤page=104≥

Intactum nusquam pratum, vel amoena vireta

≤line=710≥ Frondosumve nemus vestra libido sinat.

Undique laetitiae memoranda relinquite signa,

Ne vos solicitet spesve metusve alius.

Nulla refrigerij loca, poenarumque supersunt,

Spiritus ut molles transijt in nebulas.

EURIPUS

≤line=715≥ Facessat hinc iam terror, et labor gravis,

Tristesque curae: quid iuventam tetrica

Severitate macero, affligo, neco?

Cum poenitere lustra post decem queam, Hominique condolere gaudeat Deus?

TIMOR

≤line=720≥ Idem sed aequus nil inultum postea

Mali relinquet: quid teipsum perdere

Demens anhelas, sponte ad Orcum proruens?

Quid te superbis diabolis ludibrium

Praedamque gliscis sempiternam tradere ?

≤line=725≥ Regale semen cum superni sis patris,

Creatus ac redemptus a vivo Deo,

Fias ut haeres sempiternae gloriae?

EURIPUS

Ut cantilenam rancidam semper mihi

Minimeque gratam replicas tristis senex: ≤folio=D2r≥

≤line=730≥ Quanto tuis sunt gratiora haec cantica,

Quae blandus iste praecinit nobis puer,

Ad hunc proinde transeamus ocyus.

≤page=106≥

TIMOR

Promissa quo iam evanuêre splendida

Periure miles, principi dudum tuo,

≤line=735≥ Deoque facta: perfidis quid hostibus

Confoederari quaeris heu malo tuo?

Quid sic anhelas convenire hos transfugas,

Qui te perennes ad tenebras pertrahent?

EURIPUS

Ductor severe, tristis et inamabilis,

≤line=740≥ Quid arroganter imperare libero

Ac subiugare quaeris invitum tibi?

Tace, molestus esse ne pergas mihi,

Haec arbitratu namque non fient tuo.

II,3

CUPIDO. EURIPUS. TIMOR.

Quis is te viIi palliastro sordidus

≤line=745≥ Mendicitatis sub pudendo tegmine,

Qui liberali forma et ore cernitur,

Facieque praefert regiam propaginem?

EURIPUS

Tui decoris, numinis, facundiae

Amator unus, praedicator, assecla,

≤line=750≥ Qui totus ardet mancipare se tibi.

≤page=108≥

CUPIDO Tune hic eras, Euripe noster? ut lubens

Agnosco pulchrè cognitum quondam mihi,

Sed despicata quid sibi vult penula?

Baculus, galerus, atque frons subtristior? ≤folio=D2v≥

≤line=755≥ Mendicitate num pudenda ringeris?

EURIPUS

Bona verba quaeso, nulla me mendicitas

Hac veste texit, viliore aut pileo,

Titulo sed istis vestior honestissimo.

CUPIDO Quid ergo: quoquam num peregre cursitas?

EURIPUS

≤line=760≥ Imà est amictus iste poenitentium,

Quo me peractas monstro culpas plangere

Mundoque tanquam mortuus sim, et advena,

Sion supernae civitatem quaerere.

CUPIDO

Papae, quid istic audioque et conspicor?

≤line=765≥ Euripus ergo amictu, honore, gloria

Nuper refulgens, prolis instar regiae,

≤page=110≥

Nunc mente captus factus est cucullio?

Regale germen, putre mendicabulum?

Abi, vel istud palliastrum reijce,

≤line=770≥ Non turpe solum, verum et invisum nimis

Mihi, ac parenti delicatae Cypridi.

EURIPUS

Ubi illa quaeso, gemma pulchritudinis,

Amore cuius tactus intus ardeo?

CUPIDO

Exosa vilem cum galero penulam

≤line=775≥ Tanquam colubrum, abduxit hinc se murmurans:

Videnda cum te dignum amictum sumpseris,

In veste splendens eleganti, et serica.

EURIPUS

Ah quid moramur liberare hoc pallio

Vili ac molesto flaccidum corpusculum,

≤line=780≥ Postquam Cupido dulcis hoc suades mihi? ≤folio=D3r≥

TIMOR Euripe, quonam caece nunc prolaberis?

Cum morte foedus ergo et atris manibus

Inire mentem fascinatus apparas?

Nec te gehennae flamma, nec vindex Deus

≤line=785≥ Ab instituta retrahunt insania?

Utinam videre suggerentem pessima

Haec perspicaci mente possis quis siet:

≤page=112≥

Nec enim decorus, amabilisque est pusio,

Sed fraudulentus daemon, ac turpissimus:

≤line=790≥ Vorare captum qui cruentus expetit.

CUPIDO Quis is te torvus est senex et horridus,

Qui tam severo te intuetur lumine?

Turbatque nostra coepta, vota, gaudia?

EURIPUS

Hic dux per arctam scilicet viam mihi:

≤line=795≥ Imà magister saevus et inamabilis

Votis ubique qui meis obstat Timor.

CUPIDO

Timor timori vanus est ergo tibi?

Quid expavescis? num flagellis saeviet

Velut severus rector in puerum solet?

≤line=800≥ Memento quod te liberum fecit Deus,

Atque hunc abire si sapis iamiam iube.

EURIPUS

Audis, quid iste suggerat doctor mihi?

Abi, molesto solve nos tandem metu.

TIMOR

Attendat atque iudicet iustus Deus.

≤page=114≥

Lel\’in Brecht, Euripus, v. 805-824

CUPIDO

≤line=805≥ Ut cedit aegrè murmurator improbus.

Euripe, tegmen vile mox hoc abijce, ≤folio=D3v≥

Quantoque vestis ista sit decentior,

Modisque eunetis elegantior, vide.

EURIPUS

O quam venusta, quam deeora, et splendida

≤line=810≥ Est vestis ista: nescio quo nomine

Dignè vocari possit, atque debeat.

CUPIDO

Mundana nempe pompa et ostentatio est,

Qua curiosè te decet vestirier,

Mundo placere, Cypridique si cupis.

EURIPUS

≤line=815≥ Obtemperare sum paratus: accipe

Mendicitatis hunc amictum sordidum

Cum scipione palliastrum ignobile,

Mihique serva, Tempus: effoeto seni

Donec libebit poenitere serio.

TEMPUS

≤line=820≥ Adservet ista qui volet: nulli Deus

Iniquitati applaudit, aut peccantibus

Malefaciendi larga praestat tempora.

CUPIDO

Euripe, mundi nunc amator splendide,

Depone vilis et galeri umbraculum,

≤page=116≥

≤line=825≥ A sole nullum aut imbribus periculum est,

Tranquilla cernis, ac serena hic omnia.

EURIPUS Spem me superni nunquid adiutorij,

Galeam salutis expedit relinquere?

Nudumne ventis omnibus tradam caput?

≤line=830≥ Tentatione circumagendus qualibet?

CUPIDO

Quos quaeso ventos mentis abiectae times?

Ubique lenes ecce flant Favonij. ≤folio=D4r≥

Age, mos geratur imbecillo vertici,

Securus esto, non carebis tegmine:

≤line=835≥ Cristas iam opinor sublevabis, hem tibi

Plumis decorum pileum comantibus.

Valeat pudendus hic galerus, et putris:

lsthoc venustae perplacebis Cypridi.

EURIPUS

Ut nos beare pergis, illustris puer,

≤line=840≥ Iam diu pudere vilitatis coeperat

In despicatis ambulantem vestibus.

Baculus gravabat anxium cum penula,

Eratque parvo pileus solatio.

CUPIDO

Gravi proinde liberatus sarcina,

≤line=845≥ Lepidum galero hoc eleganti verticem

Festinus orna, risibusque difflue,

≤page=118≥

Ut laeta laetum diligat servum Venus,

Placeasque comptus comptae amator Cypridi.

EURIPUS

O quam decorus hic galerus, ac nitens,

≤line=850≥ Quam cultus, atque dives est, et splendidus:

Dignus vel ipso te, Cupido amabilis,

Sed quod venusto est pileo nomen precor?

CUPIDO

Animo otiosa dicitur securitas,

Quae mente suadet libera mundo frui,

≤line=855≥ De corde pellens anxio omnes scrupulos

Vani timoris, atque conscientiae.

Nunc ad cubile florulentum Cypridis

Pergamus isthaec per vireta et flosculos. ≤folio=D4v≥

EURIPUS

Ubi illa quaeso commoratur gentium

≤line=860≥ Venus venusta, pectoris votum mei?

CUPIDO

Mundi vi rente semper in pomario, \`

Inter Napaeas, Gratias, et Naiades,

Risus, iocosque: mistim odora lilia

Rosasque carpens, ad sinistram non procul.

EURIPUS

≤line=865≥ Hoc in viretum duc precor nos ocyus,

Dulcis Cupido: nam cupio vel maximè

Venerem decoram conspicari et colloqui.

≤page=120≥

CUPIDO

Sequere ergo nos tra cominus vestigia.

Praecedo matris ad cubile floridum.

II,4

EURIPUS. TEMPUS.

≤line=870≥ Tempus, sequamur: oro, ne me deseras,

Quanquam sinistro nunc aberrem tramite,

Propono posthac saniora ac spondeo.

TEMPUS

Quamdiu placebit sempiterno numini.

EURIPUS

Ne me relinquas quaeso, Tempus nobile.

≤line=875≥ Confido namque post amores Cypridis,

Quod corde toto serviam Deo senex.

TEMPUS

Quid si, priusquam consenescas, fugero?

≤page=122≥

EURIPUS

Avertet istud conditor spero pius,

Perire nullum qui fidelium cupit.

≤line=880≥ Nunc obsecunda ad horam amoribus meis,

Calor iuventae donec bic deferveat.

TEMPUS

Quousque summus tollerabit arbiter.

**CHORUS SECUNDUS ≤folio=D5r≥**

Asclepiadaea.

Quae pestis iuveni, quanta lues viro,

Consultor duplici pectore subdolus,

≤line=885≥ Qui blando placidas ore loquens rosas,

Incauto insidias laetiferas struit.

In quod praecipiti non ruit impetu

Mens oblita Dei, flagitium ac scelus,

Si pravus monitor laudibus improbis

≤line=890≥ Suffundat gelidam sponte furentibus.

Tum quantus Iuvenes exagitat furor

Effraenes, stolidos, indomitos, leves:

In quot se miseri praecipitant mala,

Accensi facibus dum Veneris calent.

≤line=895≥ Per dunt si quid habent, vel cupiunt boni:

Se totos vario crimine polluunt:

Iritant vitijs innumeris Deum:

Contra se Domini spicula provocant.

≤page=124≥

Hinc postquam vitijs aurea plurimis

≤line=900≥ Detrivêre sacrae tempora gratiae,

Heu perdunt miseri coelica gaudia,

Torquendi rapidis iugiter ignibus.

Quo demens properas tramite devio,

Euripe instabilis, perfide, contumax?

≤line=905≥ Nee cernis laqueos, te quibus ad Stygem

Mox cum prole Venus subdola pertrahet?

Quam densis premitur mens tua nubibus, ≤folio=D5v≥

Dum credis puerum, stulte, Cupidinem,

Qui daemon reprobo de grege pessimus,

≤line=910≥ Te blandis satagit perdere fraudibus.

In quantam stolida mente voraginem

Labéris, Venerem perdite ni fugis.

Tum restat, puteus te super os suum

Ut claudat subito funere perditum.

≤line=915≥ Quid credis vapidae, caece, libidini:

Euripi similis quisquis es improbi?

Ah nescis, misero parte quot imminent

Ex omni insidiae, tela, pericula.

Ne spectes gemitus, illecebras, minas,

≤line=920≥ Lamenta, et lachrymas, oraque foeminae.

Nam frons, lingua, genae, blandaque plurimum

A nigro facies pectore dissident.

Haec si nota salax sunt iuvenis tibi,

Si vivae quid habes experientiae:

≤line=925≥ Quin vitae spatium quod superest breve, Impendis studijs
utilioribus?

Quid lapsus calidis tergere fletibus

Cessas praeteritos ac prece supplici?

≤page=126≥

Cordis multiplices cur maculas tui

≤line=930≥ Luctu continuo radere negligis?

Ecquid laetitia, stulte, resolveris

Effraeni toties? cur tot ineptijs?

Hostes nec fragilem te undique quot petant, ≤folio=D6r≥

Nec finem trepidus respicis ultimum?

ACTUS EURIPI TERTlUS

VENUS. EURIPUS. CUPIDO.

≤line=935≥ Quid haec, Timoris comparata dogmatis?

EURIPUS

Valeat severus ille, acerbus, horridus,

Mihi qui solebat anxio lapides loqui:

At mella sunt haec, nectar, atque saccarum,

Quae de labellis profluunt tuis, Venus,

≤line=940≥ Venus o venusta, splendidum mundi iubar.

VENUS

Securus ergo Euripe sis, et omnium

Torquere pectus scrupulosum quae solent,

(Mihi si placere quaeris) obliviscere.

Effunde quicquid gaudiorum concipis,

≤line=945≥ Nec te moretur ullius rei metus:

Animo obsequaris quin tuD plenissimè.

EURIPUS

Merum profecto nectar ista, et Attico

Sunt verba melle dulciora, spes mea.

Quae non gravabor diligenter exequi.

CUPIDO

≤line=950≥ Animo molestum quicquid aut contrarium,

Durumve sentis, triste, acerbum, rancidum, ≤folio=D6v≥

Statim revelle, seduloque extermina

≤page=130≥

Chartis, fritillo, tesseris, nugis, mero,

Omnique carnis illecebra, et gaudio.

VENUS

≤line=955≥ Ut per vireta regiae istius viae,

(Quae lata, mollis, florulenta, et obvia est)

Ubique possis divagari commodè:

Oculis memento, et auribus nihil tuis,

Ventri, palato, vel negare tactui.

EURIPUS

≤line=960≥ Veteres valete cum Timore scrupuli,

Tristesque curae cum pudore inutili.

Abiêre tandem lassitudo, taedium,

Moeror, laborque et permolestae angustiae,

Quae pectus ante lancinabant anxium.

≤line=965≥ Mihi vita nullum iam parit fastidium,

Videre quando, convenire, perfrui,

Te Venus amoena, te Cupido amabilis,

Dedit hic beatus corde pacato dies,

Meliore semper annotandus calculo.

VENUS

≤line=970≥ Fruamur ergo, Euripe dulcis, iamdiu

Desyderatis osculis, et gaudijs,

Convivijsque: inebriemur amoribus!

EURIPUS

O gemmeorum mella verborum mera,

Quali repletis mentem amantis iubilo.

≤line=975≥ Quid te venus ta praedicem Venus mea?

Quid te Cupido delicate? vos quibus

Celebrabo verbis, laudibus, praeconijs? ≤folio=D7r≥

≤page=132≥

Istud profecto quod requiris, optima

Venus, est quod ipse postulo ardentissimè.

≤line=980≥ Quin potitatum mox abimus, lux meao

Scis, quam sit omnis longa amantibus mora.

VENUS

Verum fidelis num futurus sis mihi,

Prius necesse est experiri serio.

Terrere suevit nil amantem, aut frangere

≤line=985≥ (Sit triste quamvis, asperum, durum, grave)

Modo assequatur, anxiè quod expetit.

EURIPUS

Cur, o decora, servulo parum tuo

Animo videris suspicaei fidere?

En sum paratus obsequi iussis tuis

≤line=990≥ Etiam necesse si foret mox emori.

VENUS

Rei exigendum est istius periculum.

Respondeas mihi liberè quod te rogo:

Euripe, num formosa, dulcis, elegans,

Et compta videor sic satis tibi, ac nitens?

EURIPUS

≤line=995≥ Ex me quid is tud obsecro puIcherrima,

Ac melle quovis duIcior quaeris Venus?

Nulli quod esse prorsus ignotum reor.

VENUS N

ondum quod intus nempe me perspexeris,

Quibusve pectus illitum monstris geram.

≤page=134≥

≤line=1000≥ Diffibulata veste sed perfectius

Nosces, decoro quid tegam sub pallio.

Quid expavescis, miles imbellissime?

Conspecta terrent spectra amantem tam cito? ≤folio=D7v≥

EURIPUS Papae quid hac sub pulchritudine occulis?

≤line=1005≥ Portenta quae sunt ista tam deformia?

VENUS Quae monstra sint haec, desine admirarier,

Nec execrare, putria ut cadavera,

Ignota quod sint simplicesque terreant.

Nam gratiora haec reddere usus assolet,

≤line=1010≥ Fientque longè mox tibi gratissima,

Si te fidelem servulum praestes mihi.

Nunc disce, quorum criminum haec sint symbola:

Sunt nempe fidae hae Cypridis pedissequae,

Moechia, stuprum, turpitudo, amentia,

≤line=1015≥ Incoestus, impudicitia, scurrilitas,

Scelus Gomorrae, seminis profusio,

Lis, rixa, caedes, livor, aemulatio,

Gulae vorago, crapula, impudentia,

Mecum colenda quae tibi esse voveris,

≤line=1020≥ Haberi amator si fidelis postulas.

EURIPUS

Visum quid hoc est imperare, Venus, mihi?

Vin has adorem daemonum larvas truces?

A vertat a me Conditor tantum scelus,

Idola caecus ut colam turpissima.

VENUS

≤line=1025≥ Ah me quousque, stulte, non intelliges?

Adolere larvis thura non praescribimus:

A te sed ipsas postulamus res coli

Ardore mentis, op ere, consuetudine.

≤page=136≥

≤folio=D8r≥

EURIPUS

Contaminari grande duce rem nephas,

≤line=1030≥ Tot purulentis sordibus libidinum:

Amare quanquam, potitare, et ludere,

Fervor iuventae concupiscit lubricae.

VENUS

Alios proinde quaere amores degener,

Pavideque miles: non decet te Cypridis

≤line=1035≥ Amore posthac glorioso perfrui.

EURIPUS

Audi venusta quaeso, nec te protinus

Irata verbum propter unum hinc proripe.

VENUS A

liunde quaere quae tibi respondeat.

EURIPUS

Avertis a me, o pulchra, cur amabilem

≤line=1040≥ Placidumque vultum? cur decora lumina?

Ah, tam venustam non decet turbarier.

VENUS

Omitte blandus esse: sic lubet mihi.

EURIPUS

Ita me superba spernis ergo et abijcis?

Ego te vicissim iure floccifecero,

≤line=1045≥ Vale ut mereris, meque quum contempseris,

Alios proterva quaere, quos irrideas.

≤page=138≥

VENUS

Pernice quamvis aveharis Pegaso,

Inefficaces curo nil minacias.

Discede vecors quam voles longissimè:

≤line=1050≥ Namque hinc vel uno si reeesseris die,

Mox huc recurres: teque supplex in manus,

Legesque nos tras nil moratus offeres.

Spretus rogabis, ad omnia paratissimus,

Cervice quae nunc pervicaci respuis.

III,2 ≤folio=D8v≥

EURIPUS. TEMPUS.

≤line=1055≥ Abeamus, almum Tempus, istine ocyus,

Postquam superba nos Venus sic despicit.

TEMPUS

Nimis o libenter: caeterum constantior

Euripe fac sis, fluctuare desinens:

Properemus oro, ab his locis discedere,

≤line=1060≥ Peiora fiant ne prioribus ultima.

EURIPUS

Et quo, benignum quaeso Tempus, ibimus?

TEMPUS

Dextrae petamus semitam rursus viae:

Dum mitis almum gratiae Tempus tibi

Ad poenitendum foeneratur Conditor,

≤line=1065≥ (Tibi adfuturum forte vix uno die)

Dum poenitenti (noxius sit quamlibet)

Veniam est paratus, gratiamque impendere.

≤page=140≥

EURIPUS

Dixti profectò rectè. Idemque suggerit

Utcunque iam purgatior mihi spiritus:

≤line=1070≥ Sed hanc amoenam quomodo linquam viam?

Arctamque rursus ambulabo semitam?

TEMPUS Aderit voeatus fidus adiutor Deus,

Cuius potenti nil resistit dexterae,

Nec iusta dulcis vota contemnet pater.

EURIPUS

≤line=1075≥ Moremur, oro, ac differamus, o bone,

Tanti laboris arduum negotium:

Donee molestis expedito angustijs

Dextrae libebit ingredi eallem viae.

TEMPUS

Magis expediret dum lieet procedere,

≤line=1080≥ Hîc otiosum quam sedere, et languidum: ≤folio=Ev≥

Ne mox Cupido versipellis, ae Venus,

Subvertat omne quod boni iam concipis.

EURIPUS

Nihil est pericli, non movebor, ne time,

Mihi nota postquam Cypridis superbia est.

≤line=1085≥ Sedeamus hoc paulisper in eonfinio,

Hunc ut dolorem taediumque concoquam.

≤page=142≥

III,3

VENUS. CUPIDO.

Viden Cupido, noster ille amasius

Quantum laboret, quidve secum mussitet?

CUPIDO Est nota pulchrè illius inconstantia,

≤line=1090≥ Vanoque quam bene nomini respondeat.

VENUS

Abijsse iam (ni fallor) illum poenitet:

Nostrique rursus factus appetentior, A

more languet, regredi desyderans.

CUPIDO

Non est necesse plura, iam curabitur.

VENUS

≤line=1095≥ Ardere flamma non levi fac perfugam:

Cor flagret illi cum medullis intimis,

Amore caeco, et perdita libidine.

CUPIDO

Oleum camino diligenter ingeram.

VENUS

Est fraudis in me si quid, aut potentiae,

≤line=1100≥ Sic fascinabo cordis illi lumina,

Ut abdicato, perditoque Tempore,

Iaculo inopinae mortis ictus occidat,

Omnique nudus charitate, spe, fide,

≤page=144≥

Optata fiat praeda nostris dentibus.

IIl,4 ≤folio=Ev≥

EURIPUS. TEMPUS. CUPIDO.

≤line=1105≥ Eheu, quid hoc est, quot fatigor praelijs?

In corde quanta sentio certamina?

Volvo, revolvo, damno, laudo, fluctuo,

Nihilque firmi sum potis decernere.

O forma pellax, o decora lumina,

≤line=1110≥ O verba quovis dulciora nectare,

Ubi vos reliqui? cur reces si turbidus?

Te quando rursus intuebor et alloquar,

Venusta, dulcis, elegans, pulcherrima?

CUPIDO

Securus esto, mox videbis quam cupis,

≤line=1115≥ Non absque grandi sed tuo dispendio.

EURIPUS

Istisne longum distrahar tumultibus,

Angustijsque scrupulosi pectoris?

Iacienda praeceps rursus alea est mihi:

Redeamus, almum Tempus oro, ad Cypridem.

TEMPUS

≤line=1120≥ Sic ergo tecum, Euripe, me vis perdere?

EURIPUS

Meliora posthac spero, nunc flagrans amor

Parêre cogit flammeae libidini.

≤page=146≥

Veni, benignus parcet erranti Deus,

Infirmitatis nostrae abunde conscius.

CUPIDO

≤line=1125≥ Euripe, quis te casus huc recurrere

Deusve suasit? iamne coepti poenitet?

An forte spinas inter arctae semitae

Vis ante canos corpore attrito mori?

EURIPUS

Abire sane prorsus hinc decreveram

≤line=1130≥ Postquam immerentem reppulit me Cypria: ≤folio=E2r≥

Horror sed arcti tramitis mox terruit,

Volventi amoeni nota callis commoda.

CUPIDO

O stulte, quanta perdidisti gaudia,

Nisi mox redire in gratiam contenderis

≤line=1135≥ Cum delicata Cypride, ac placidissima.

EURIPUS

Cur ergo amantem turbulenta reppulit?

≤page=148≥

CUPIDO

Tua culpa certè: causa tu divortij

Tibi factus ipsi: dum freto inconstantior

Ob monstra quaedam expalluisti ludicra.

EURIPUS

≤line=1140≥ Imò execrari digna iure censui,

Quae Christianis auribus molesta sunt,

Solent nee absque rubore nominarier.

CUPIDO

Quid Christianos obijcis? nomen quibus

Inane foetet, res sed ipsae perplacent.

EURIPUS

≤line=1145≥ Quaeso patronus sis mihi dulcis puer,

Obtemperare sum paratus in omnibus.

CUPIDO

Securus esto, quod petis confecero,

Tantum fidelem te exhibere sis mem or.

EURIPUS Pulchram ergo rursus intuebor Cypridem,

≤line=1150≥ Pro cordis illi ardore colloquens mei?

Vix ipse vota mente iam capio mea.

≤page=150≥

III,5

VENUS. CUPIDO. EURIPUS.

Expecto anhela, mox Cupido ut advolet,

Bene est, volucri gestiens venit gradu.

CUPIDO

En quod petebas: flagrat, ardet, aestuat.

≤line=1155≥ Tu sic amantem inebria philtris tuis:

Ut caecitate pressus interna, nihil

Posthac malorum perpetrare exhorreat,

Sibique claudat ad salutem semitam.

VENUS

Adnitar omni fraude, vi, solertia.

≤line=1160≥ Tu siste nobis devorandum transfugam.

CUPIDO

Euripe adesdum, salva iam sunt omnia.

Accede supplex, ipsa te Cypris vocat.

VENUS Ad nos redire quid te adegit obsecro,

Euripe ventis mobilior, et fluctibus?

≤line=1165≥ Cur ad superbam tam cito reverteris?

≤page=152≥

≤folio=E3r≥

EURIPUS

Placare amica supplicanti servulo,

Et ambientem gratiam ne spreveris.

Habebis obsequentiorem in omnibus,

Hanc si mihi unam noxiam remiseris.

VENUS

≤line=1170≥ Qui credat istud quaere, vel qui spondeat.

Mos namque vobis omnia est promittere,

Utique verbis melle dulcioribus,

Amore nostri dum caletis improbi:

Sed exhibere vix soletis guttulam,

≤line=1175≥ Simulatque primus ardor hic deferbuit.

EURIPUS

Ah cur clienti domina diffidis tuo?

Quaeeunque danda poena ob insolentiam est,

Paratus adsum perpeti quae iusseris.

Hane expiari quo modo vis noxiam?

≤line=1180≥ Nihil recuso: quin meipsum in perpetem

En servitutem sum paratus tradere. ≤folio=E3r≥

Et si quid ipsa durius praescripseris.

CUPIDO

Audisne mater, hic tuus quid offerat,

Et quanta supplex?

VENUS

Audio: sed interim

≤line=1185≥ Ignara non sum, Christiana quam solet

Infida nobis esse plebs, et mobilis,

≤page=154≥

Fidem proinde det necesse, et munera.

EURIPUS

Quod quaeso munus, quam dari poscis fidem?

VENUS

Praeibo verbis congeramque pauculis,

≤line=1190≥ Nobis quid a te pervelim praestarier:

Iurabis ergo te fidelem Cypridi,

Quocunque casu, tempore ac loco fore.

Et obsequentem iugiter Cupidini,

Nullusque quod te a servitute debita

≤line=1195≥ Metus, pudorve retrahet, quin omnibus

Vijs, modisque utrique nostrum obtemperes.

Haec si paratus es mihi promittere,

Protende dextram: haec exequi fideliter,

Euripe, spondes?

EURIPUS

Spondeo.

VENUS

Cedò manum,

≤line=1200≥ Haec absque fraude polliceris serio?

EURIPUS

Promitto, iuro: plurane istis exigis?

VENUS

Quid verba prosunt? danda rebus est fides,

Amorque digno comprobandus munere.

EURIPUS ≤folio=E3v≥

A me quid o Venus venusta postulas,

≤line=1205≥ Qui totus esse gestio, atque sum tuus ?

≤page=156≥

VENUS

Hunc nempe dextra quem manu fers annulum,

Radiante gemma, fulvo et auro divitem:

Quid ingemiscis atque frontem contrahis?

Iactura vilis mordet unius annuli?

EURIPUS

≤line=1210≥ Non fulgor auri, prima sed movet fides,

Desponsa qua mens est supremo principi:

Sapphyrus et quod ista coeli est symbolum.

Horumne phas me prorsus obliviscier?

CUPIDO

Contemne vana edentularum somnia,

≤line=1215≥ Si vera quaeris gaudia ac praesentia,

Tuaeque foelix complacere Cypridi.

Aliudne poscis numen, aut coelum miser?

EURIPUS

Tibi nil negare stat mihi sententia,

Postquam decora figis in me lumina.

≤line=1220≥ Exile munus, divitem affectum cape,

Et si quid iste servus in super potest.

CUPIDO

Euge, o triumphis digne iam Cupidinis,

≤page=158≥

Lepidumque serto myrteo cingi caput.

VENUS

Nunc esse noster serio, Euripe, incipis,

≤line=1225≥ Ambire charo non recusans munere

Tuae favorem, gratiamque Cypridis.

Nos te vicissim, amator ardentissime,

Subinde tantis gaudijs explebimus,

Ut nulla coeli cura posthac mordeat

≤line=1230≥ Desyderatis ebrium complexibus. ≤folio=E4r≥

EURIPUS

Ah quid moramur ergo, mellitissima,

Quod polliceris experiri plenius?

Quin hinc abimus potitatum, et currimus,

Tam diu cupitis ut fruamur gaudijs?

VENUS

≤line=1235≥ Hoc in propinquum mox rosetum pergimus

Euripe noster, ibique pergraecabimur.

Sed restat unum quod rogare gestio:

Alatus iste, ubique quem tecum trams,

Quis est, et unde? scitus ac mollis puer,

≤line=1240≥ Vultu decorus, atque amictu candidus?

EURIPUS

Tempus solemus nominare gratiae,

Munus benigni Conditoris inclytum.

VENUS

Tam pulcher ergo cum sit, acer, elegans,

Hunc expeditum da mihi pedissequum,

≤line=1245≥ Servire nostris possit ut convivijs,

Amoribusque: ubique et omni tempore

≤page=160≥

Mihi servus uni. Quid taces et ingemis

Periure miles? territus quid fluctuas?

Promissa mendax siccine imples splendida?

CUPIDO

≤line=1250≥ Puerne tanti est hic tibi vilissimus?

Nihili iuventus aestimare quem solet,

Caussaque (tanquam permolestum) ex qualibet

Fastidiose eliminatum perdere.

TEMPUS

Euripe, summi plasma Regis inclytum,

≤line=1255≥ Tam pestilenti iam cave consentias

Suggestioni: ne salutis ianuam

Tibi ipse claudas, in profundum corruens

Iniquitatis caecae, et insatiabilis.

VENUS

Quid iste nugax machinatur flagrio?

≤line=1260≥ Quem mox docebo mussitare et obloqui.

Euripe, munus das petitum, an rennuis?

EURIPUS Heu me, quid istum blanda deposcis, Venus?

Emancipare quem nephas existimo,

Magno futurus quod sit usui mihi,

≤line=1265≥ Cum poenitentis arma sumam languidus.

VENUS

Quam stulta mentes saeculares occupat

Plerunque (nostris fraudibus) persuasio:

≤page=162≥

Ut arbitrentur (quamlibet vivant malè)

Amarae in ipsa mortis hora, gratiam

≤line=1270≥ Se consecuturos, polique gloriam,

Modo ingemiscant ante mortem vel semel,

Peccare quando non licebit languidis.

CUPIDO

Fallatur ergo stultus hic mendacijs,

In veritate qui manere noluit.

VENUS

≤line=1275≥ Euripe, quanquam iure possim conqueri,

Expostulare, et imperare, te precor,

Si pusionem mancipare hunc perpeti

Nostrae recusas servituti: at commoda

Saltem diebus pauculis, et obsequi

≤line=1280≥ Compelle nostris diligenter amoribus:

Ego me vicissim dedicabo sic tibi,

Euripe dulcis, elegans, pulcherrime, ≤folio=E5r≥

Venere ut fruaris liberè ac plenissimè

Multos per annos, lustra multa, ac saecula.

EURIPUS

≤line=1285≥ Habeant sua sibi regna, fasces, purpuras,

Gazasque reges: coelitesque sydera:

Modà, Venus alma, perfruar te liberè,

Amore cuius aestuo medullitus.

Accede, charum Tempus, ut pulcherrimae

≤line=1290≥ Dominae obsequaris quicquid imperaverit,

Gratum venustae te exhibens pedissequum.

≤page=164≥

TEMPUS

Euripe demens, quo feraris prospice.

Ego iamne scortis serviam, ac libidini

Datus ad salutem, et poenitentiam tibi?

≤line=1295≥ Ah cur tonantis maximi gravissimum,

Iustissimumque in te furorem provocas?

VENUS

Quin destinatas ad rosas et lilia,

Unguenta, lectos, pocla, nectar pergimus?

Euripe, eamus, huc ades pedisseque,

≤line=1300≥ Meoque postquam mancipatus usui es,

Dominae memento diligenter obsequi:

Nam murmurando (crede) nil profeceris.

TEMPUS

Donec iubebit me Creator omnium:

Euripo adesse, illi necesse est serviam:

≤line=1305≥ Impune sed me nemo abutitur tamen.

VENUS Tace, nee ultra murmurator obstrepe,

Placidum et benignum numen est homini Deus

Parcens libenter plasmati mitis suo, ≤folio=E5v≥

≤page=166≥

Euripe, nostram cum cubili regiam

≤line=1310≥ Laetus subintra teque da totum mihi,

Hic te beatum reddet optatus dies.

**CHORUS TERTIUS**

Iambici Trimetri cum Dimetris.

Adeste quotquot de ruina proximi

Ploratis, ingemiscitis:

De caecitate plurimorum flebili

≤line=1315≥ Tristem canamus naeniam.

≤page=168≥

Quem Christianum ad lachrymas non provocent

Tot damna spiritalia?

Aetatis ipso in flore, quam multi cadunt,

Qui non resurgunt amplius ?

≤line=1320≥ Peritque Christi sanguis in quam plurimis,

Nominetenus fidelibus.

Heu quam profundam se iuventus improba

Demergit in voraginem?

Dei timore dum repulso, crapulae

≤line=1325≥ Inservit et libidini.

Quot caeca semet ingerit periculis,

Amore carnis aestuans.

Nil tam pudendum, noxium, foedum, grave,

Tentare quod non audeat.

≤line=1330≥ Et mille quanquam mortibus dignissima ≤folio=E6r≥

Secura carpit gaudia.

In omne demens nequiter scelus ruit,

Rebus secundis ebria.

o lachrymandam caecitatem mentium,

≤line=1335≥ O pectoris vecordiam.

Sic tempus almum dissipatur gratiae,

Venere, fritillo, poculis.

Sic forma, vires, mens, iuventa, industria

Factis nephandis serviunt.

≤line=1340≥ Impoenitentes sic tenet damnabilis Coeli, Deique oblivio.

≤page=170≥

Sed nulla pestis ita iuventam funditus

Corrumpit, urit, enecat,

Ut blanda, pellax, compta, duplex, perfida,

≤line=1345≥ Et impudica foemina.

Quae verba melle dulciora dum rotat

Et mente, et ore subdolo,

Cor audientis igne adurit impio,

Iecur sagitta transigens.

≤line=1350≥ Aspectus eius ut venenum reguli

Animam sine mora interficit,

Virumque (quamvis masculo sit pectore)

Enervat omni robore.

Quem fascinatum subdolis sermonibus

≤line=1355≥ Ad se dolosa pertrahit.

Et amore caecum cogit obbrutescere, ≤folio=E6v≥

Nihilque pensi ducere,

Donec cruentae mortis ictus spiculo

Subito in gehennam corruat.

≤line=1360≥ Euripus istud exitu verum suo

Mox comprobabit improbus.

Qui vilis instar bestiae cum vixerit,

Carnis sequutus impetum,

Haeres tenebit iugis aeternos focos,

≤line=1365≥ Damnationis filius.

≤page=172≥

Quam infaustus ille (quisquis est mortalium)

Cui talis instat exitus.

Vae, vae supremum non timentibus diem,

Iramque vindicis Dei:

≤line=1370≥ Qui gloriantur et insolescunt nequiter,

Impunè dum malefaciunt:

Quum sit voluptas ipsa vix horaria,

Aeterna quam mors excipit.

Ah, quae tenebrae, quanta nox, et caecitas,

≤line=1375≥ Hinc posse cristas tollere!

ACTUS EURIPI QUARTUS

VENUS. CUPIDO.

Collega dormis? acriter fac excubes, ≤folio=E7r≥

Ne forte nostros, spiritus de corpore

Egressus, ungues possit ulla evadere.

Iam finis instat, mors amara in limine est,

≤line=1380≥ Sumptura poenas: pruriunt dentes mihi,

Hane quando praedam uterque devorabimus.

CUPIDO

Animo quiesce, quid times periculi?

Coeli suique et Conditoris immemor,

Amore caecus, ebrius libidine

\(1385\)

Iacet sepultus mole consuetudinis.

Evadet ille quo modo nostras manus?

Quem tot malorum praegravatum sarcina,

Vino aestuantem, marcidumque crapula,

Incogitantem saeva iam mors opprimet.

≤line=1390≥ Crucifixus hunc nec ipse nobis auferat

Tam multifario iure Averno debitum.

VENUS At scis, ut idem sit potens, ae prodigus

≤page=176≥

In poenitentes ultimo vel halitu:

Et mater eius Tartaro infestissima.

CUPIDO

≤line=1395≥ Oh, quam fefellit vana spes haec plurimos,

Nostrosque fecit: dum latronis dexteri

Sibi blandiuntur singulari munere:

Mox sicut ille subvolare ad sydera

Existimantes, unico suspirio, ≤folio=E7v≥

≤line=1400≥ Brevique verbo, quamlibet vivant malè.

VENUS

Vigilemus ambo diligenter attamen,

Ne forte acerba sternitur dum cuspide,

Christi repente versus ad clementiam,

Crucemque ploret, ingemiscat, eiulet,

≤line=1405≥ Nostrisque vel tune eruatur faucibus.

CUPIDO

Evadat ille tam scelestus, ac putris,

A se Timorem qui salubrem reppulit?

Ac spem superni stultus adiutorij?

Regique frangens debitam suo fidem,

≤line=1410≥ Servire Tempus gratiae, libidini

Suae coëgit? ebriosus, aleo,

Scortator iste quî queat servarier?

Potius flagellis Lucifer nos igneis

Discerpat ambos, iste quam nequissimus

≤line=1415≥ Emergat unquam, gratiam vel impetret.

≤page=178≥

VENUS

At nos inanes distinent dum fabulae,

Mors ecce frendens in theatrum prosilit!

Age properemus, dividentes munera:

Ego hinc resistam, ne qua spes ad languidum

≤line=1420≥ Intrare possit, pastor aut fraterculus:

Tu a dormientis ne grabato abscesseris,

Tacitus sed istic excuba usque ad ultimi

Luctam duelli, cordis ante lumina

Illi volumen aestuanti hoc ingerens:

≤line=1425≥ Scelerum ut suorum fasce perculsus Deo ≤folio=E8r≥

Diffidat, omni spe salutis perdita.

CUPIDO

Vigilemus ambo, nostra dum messis viget:

Videamus, illi vana quid prosit fides,

(Qua gloriantur improbè nunc plurimi)

≤line=1430≥ Christique nomen absque factis congruis.

Quid item voluptas, fastus, atque cupiditas,

Quae longè amavit, quam Deum ferventius.

Mox nosmetipsos huic gehennae filio

Hostes apertos ac truces monstrabimus,

≤line=1435≥ Quos fraudulenter blandientes audijt.

≤page=180≥

IV, 2

MORS. PESTIS.

Urgebit hora quum statuta singulis

Ab orbis almo Conditore ac praeside,

Omnes choream vos necesse est ultimam

Mecum absque cantu fistulaque ducere:

≤line=1440≥ Ego mors (quid ipsam proloqui rem differo?),

Cuius pavendum nomen omnes territat:

Trepidare cogit sed malos potissimum.

Ego mors superba principatu nobili

Super monarchas, Caesares, et principes,

≤line=1445≥ Reges, Tyrannos, praesides, antistites.

Ego mors amara, saeva, formidabilis,

Minax, saevera, tristis, implacabilis,

Quae parco nulli, quisquis est mortalium:

Formido nullum, blandiorque nemini.

≤line=1450≥ Vitam sed aequa lege cunctis aufero, ≤folio=E8v≥

Simulatque summus Imperator iusserit.

PESTIS

Probabis istud esse mox verissimum,

Euripe vecors, insolens, incurie,

Longè alia quamvis dormiens nunc somnies.

MORS

≤line=1455≥ Ego mors ob Adae noxium morsum, truci

Morsu nepotes eius omnes mordeo:

Multam parentis exigens ab omnibus,

Quotquot fuere, sunt, eruntque posteris.

≤page=182≥

Ego mors, repente quae supinos opprimo,

≤line=1460≥ Animamque cogo prosilire ex corpore,

Quamvis valente, succulento, vivido.

PESTIS

Id me frequenter vindicis iussu Dei

Trepidum per orbem saeviente innotuit.

MORS

Ego mors amore, mors favore libera,

≤line=1465≥ Nec arma curans, nec preces, nec munera:

Prohibere nemo quam potest mortalium,

Stato reposcam quin meum ius tempore,

Annosa sicut monstrat experientia.

IV, 3

TEMPUS. MORS. CUPIDO. PESTIS.

Labore fessum servitutis improbae

≤line=1470≥ Prodire mortis admonet vox horrida:

Spero iubebit me brevi hinc discedere,

Posthac fideli, ac iustiori ut serviam.

MORS

Haec ipsa vobis nota mortales licet,

Crebrisque pulchrè sint periclis cognita,

≤line=1475≥ Factis negatis attamen vos credere, ≤folio=Fr≥

Tam eriminosi, tam scelesti vivitis:

≤page=184≥

Faciam proinde notius quod assero,

Indormientem dum vagae libidini

Hunc ganeonem nil morata oppressero.

TEMPUS lamentabiliter.

≤line=1480≥ Heu plasma summi Regis olim nobile,

Illustre semen Conditoris omnium,

Quibus inquinatum fecibus nunc hîc iaces,

Foetore putens crapulae ac libidinis.

Hei quanta clades dormienti, quae lues

≤line=1485≥ A mortis instat horridae pedissequa?

MORS ferociter ut omnia.

Hîc te apprehendo sordido in gurgustio,

Factura magni Conditoris inclyta:

Haeres futura sempiternae gloriae,

Perambulasses dexteram si semitam:

≤line=1490≥ Nunc mortis autem, Tartarique filia,

Dum plus futuris diligis praesentia.

Euripe dormis ? vanitate saeculi

Inebriatus, ac tot obsitus malis,

In morte faxo mox perenni obdormias.

TEMPUS

≤line=1495≥ Ah, caeca quali nocte mens est obruta,

Dei suique facta prorsus immemor :

Sed fascinatam falsa quam suavitas

Effoeminavit, inquinavit, perdidit,

Mortis cruentae dira mox vexatio

≤page=186≥

≤line=1500≥ Sentire coget, quod cavere noluit.

CUPIDO ≤folio=Fv≥

Opera ista nostra, nos ad hanc vecordiam,

Ac caecitatem mentis hunc perduximus:

Nostrum proinde trade nobis militem,

Et morte dignum duplici, Mors, eneca.

MORS

≤line=1505≥ Tibi mos geretur (nam quod aequum est postulas),

Ubi fila Parcae legerint fatalia:

At nunc priusquam hunc carne solvam noxia,

Praecurre, morbos inter omnes unicè

Dilecta nobis, Pestis inguinaria,

≤line=1510≥ Tristique profer de pharetra spiculum

Letale, pernix, acre, limatissimum,

Quod sic nepotis urat huius intima,

Mihi mox regressae pendat ut ius debitum.

PESTIS

Hera nil morabor, quod petis curabitur.

≤page=188≥

≤folio=F2r≥

uvin Brecht, Etlripus, v. 1515-1531

IV, 4

PESTIS. EURIPUS. TEMPUS. CUPIDO.

≤line=1515≥ Euripe, tandem dormiendi sit modus,

Lasciviendi, potitandi, nam tibi

(Vitae peracta corporalis fabula)

Hoc exeundum de theatro est ocyus.

Iam somniatum plus satis: mors advenit,

≤line=1520≥ Peccata clamant, ultionemque exigunt.

Instant cruenti daemones, Christus iubet,

Lethalis ictum morbi acerbum suscipe.

EURIPUS expergiscens et attonitus.

Hei corpus intus quomodo immutarier

Ardore febris pestilente sentio?

≤line=1525≥ Invasit aegrum quis tremor? quae angustiae

Horrore mortis commoventes viscera?

Hui, tibi quid, Euripe, conti git novi?

Languore totus quod fatiscis pessimo?

Caput gravatur mole quanta languidum?

≤line=1530≥ Vomitu levare nauseam cogor gravi:

Unde iste (miror) casus evenit mihi,

≤page=190≥

Sopore longo cocta quum sit crapula.

PESTIS

Quia ebibisti delicatam scilicet

Iam potionem, et efficacem, et fervidam,

≤line=1535≥ Quae vi potentis pharmaci, te protinus

Animam nocentem coget eiacularier.

EURIPUS

Praestat tepente confoveri lectulo,

Si mitigari possit insuetus dolor.

Sed triste quidnam vult sibi silentium?

≤line=1540≥ Ubi Venus et Cupido? scorta et pocula?

Ubi combibones ac iuventus lubrica?

Hk solus ergo derelinquor ab omnibus

Notis, amicis, proximis, aequalibus?

TEMPUS

Ah spiritali nuda pulchritudine,

≤line=1545≥ Mens caeca, quantis es tenebris obruta?

Quae carnis atque saeculi sunt cogitans,

Cum sis gehennae faucibus iam proxima:

Quin hoc amaris stulta defles lachrymis,

Inimica summi quod tonantis, hinc statim

≤line=1550≥ Rapieris, illius ad tribunal iudicis,

Qui cuncta novit, nilque inultum praeterit.

EURIPUS ≤folio=F2v≥

Heu quam repente versa sunt nunc omnia:

lngens voluptas, in dolores maximos:

Risus, iocique, tristia in suspiria:

≤line=1555≥ Tranquilla acerbos in metus securitas.

Hei quid futurum, siccine affligar diu?

≤page=192≥

Per prata rursus quando eurram florida?

Diesque luxu poeulisque transigam?

TEMPUS Pro, quanta caeco vanitas in pectore

≤line=1560≥ Instante mortis adhue agone permanet?

Quin ingemiseens eiulansque hoc eogitas,

Euripe, sit ubi vestis innocentiae?

Qua te lavacri per potentis gratiam

Speciosus ille sponsus exornaverat.

≤line=1565≥ Ah, quale passus, stulte, tunc dispendium es,

Hanc perdidisti nuptialem cum stolam,

Sine qua superni Regis es eonvivio

Indignus: Agni nee fruêre nuptijs.

CUPIDO

Haec nostra foelix praeda iam pridem fuit,

≤line=1570≥ Abstulimus omnia qui monilia improbo.

TEMPUS

Quam vilis, ineonsulte, faetus es nimis:

Timore pulso, prostituto Tempore,

Te sponte tradens hostibus teterrimis:

Tibi abstulerunt dona qui ditissima,

≤page=194≥

≤line=1575≥ Metum, pudorem, charitatem, spem, fidem,

Omnique nudum reddidêre gloria.

EURIPUS

Eheu quis aegris ardor in venis furit?

Flaccesco totus, totus intus ardeo, ≤folio=F3r≥

Nimiaeque pectus strangulant angustiae,

≤line=1580≥ Par esse tantis non queo ultra incendijs,

Ad cordis arcem permeante iam malo.

TEMPUS

Vah, credula et caduca sp es mortalium,

Quam fraudulenter plurimos nunc decipis?

Heu, quo iuventus insolens evanuit ?

≤line=1585≥ Quo robur acre et spiritus sublimitas ?

Decorque fallax corporis pulcherrimi?

Exanguis ecce mem bra pallor occupat,

Exhausta morbi unius horae ardoribus.

PESTIS

Virtutis haec est summa nostrae gloria,

≤line=1590≥ Qua corpus et cor frangimus mortalium.

EURIPUS

Scelerata Pestis, dira, sanguinaria,

Quid in iuventam sic cruenta perfuris ?

Senes nec istos iam sepulchro proximos

Cadaverosis antè membris exuis,

≤line=1595≥ Quibus onerosa est vita plena doloribus.

TEMPUS

Notate caeci quaeso carnis amasij,

Censura summi quam sit aequa iudicis:

Scelestus is te nunc sui obliviscitur,

Damnationi proximus et impoenitens,

≤page=196≥

≤line=1600≥ Robustus olim qui valenti corpore

Oblitus est autoris ingratus sui,

Leve placidumque ferre pertaesus iugum,

Dulcisque Iesu legibus se sub de re.

PESTIS ≤folio=F3v≥

Feret proinde vincla Ditis ignea,

≤line=1605≥ Imam retrusus in cloacam Tartari.

EURIPUS

Quae lerna adustis saevit in praecordijs,

Exhausta flammis membra torrens impijs?

Hinc inde quantum tubera et carbunculi

Glandesque torquent aestuantem fervidae.

≤line=1610≥ Quid hoc, quod aeger halitus me deficit?

Erumpit unde su dor is te frigidus?

Sunt dira mortis nunquid haec praesagia?

Potest iuventus multa sed fortis pati,

Nec tam repente, spero, succumbet ned.

PESTIS

≤line=1615≥ Spiritus anhelo erumpit aegre a pectore,

Oculi, genaeque conddunt, nares rigent,

Vitaeque cuncta adesse finem praedicant.

≤page=198≥

LeVitl Brecht, Euripus, v. 1618-1627

Morti proinde haec nuncianda sedulò,

Exile stamen vitae ut ipsa dissecet.

IV, 5

MORS. PESTIS.

≤line=1620≥ Ecquid moratur Pestis ad me regredi,

Ab hoc tributum pestilente ut exigam?

PESTIS

Domina, peregi strennuè quod iusseras.

MORS

Igitur scelestus ille iam paratus est,

Legale nobis debitum persalvere ?

PESTIS

≤line=1625≥ Accede quando collubebit: nam levi

Ictu, manuque languidum confeceris.

MORS

I prae, citatis consequar mox gressibus.

≤page=200≥

EURIPUS. PESTIS. CUPIDO. TEMPUS. ≤folio=F4r≥

Heu me, quiete perfrui nulla queo

Exhaustus aegrum corpus igne hoc pessimo,

≤line=1630≥ Nec magna restat spes salutis languido,

Grassante morbo cordis in vitalia.

Maledicta pestis, mene compelles mori

Iuventae in ipso flore tam crudeliter?

Rictu ferus te Cerberus deglutiat,

≤line=1635≥ Immitis, atrox, impudens, venefica.

PESTIS

Convitiare, tumultuare, clamita,

Quantum libebit ac licebit improbe.

Nam mox quiesces totus ac domabere,

Dignasque nobis morte iam poenas dabis.

EURIPUS

≤line=1640≥ Salutis ergo nulla spes ostenditur?

Nee liberare morbidum quisquam potest

Ab execrandis Pestis atrae incendijs?

Poterit sed istud quo modo cor emori?

Eheu meatus vocis intercluditur:

≤page=202≥

≤line=1645≥ Vix pauca possum verba anhelans proloqui.

CUPIDO

Extremus instat nunc agon, nam spiritus

Et aegra vox magis magisque deficit.

Est iam mearum partium catastrophen

Desyderatam ludo amoeno imponere.

≤line=1650≥ Ipsum proinde me scelesto ostendero

Vultu feroci, serio ac Satanico.

EURIPUS animam agens, lente ergo, difficulter et lamentabiliter.

Heu quae tenebrae, quantus horror irruit,

Quae punctiones cor fatiscens lancinant: ≤folio=F4v≥

Ah flos iuventae, iamne compellar mori?

≤line=1655≥ Blandumque quicquid fuit, et est, relinquere?

o dulce lumen, iamne cogar emori:

Qui multa lustra adhuc putabam vivere?

Heu vita fallax, quo modo brevissimi

Evanuisti prorsus instar somnij?

≤page=204≥

≤line=1660≥ Valete, blandis cum iocis et osculis

Lusus, amores, combibones, pocula,

Mundusque dulce quicquid iste continet.

CUPIDO

Ergo otiose adhuc lubet nugarier?

AHa urget ecce res agenda serio:

≤line=1665≥ In hoc studendum est iam tibi volumine,

Quod negligenter hactenus scrutatus es.

EURIPUS

Atat: draconem hic conspicio teterrimum,

Qui me vorare gHscit atris faucibus,

Volumen ingens explicans, in quo meae

≤line=1670≥ Peccata vitae scripta totius tenet:

Hei, quo reflectam corpus, hunc ne conspicer?

CUPIDO

Sperare quid vis? non mereris gratiam:

Agnosce quanta feceris miser mala.

≤page=206≥

Quid membra grandi cum tremore, lectuli,

≤line=1675≥ Nequicquam ad omnem palpitans partem rapis?

Quid clausa frustra flectis a me lumina?

Veni, memento iam diu quod noster es.

EURIPUS

Hei, quam mihi prae sens adest periculum:

Quam triste monstrum, quam cruenta bellua: ≤folio=F5r≥

≤line=1680≥ Utinam camino vel recondar flammeo,

Modo ne draconem hunc cogar intuerier.

CUPIDO

Maledicte, vilis, reprobande spiritus,

Properanter ad nos quid moraris egredi?

Veni, vel istis extraheris unguibus.

EURIPUS

≤line=1685≥ Despero iam, despero, ne me ultra preme,

Tibi me vorandum liberè mox offeram:

Scelerum meorum mole nam pressus gravi,

Diffido posse consequi indulgentiam.

≤page=208≥

TEMPUS

Vae tibi proinde vilis ae miserrime,

≤line=1690≥ Vitae quod unquam spiritum receperis:

Ingrate plagis Christi Iesu ae sanguini.

IV, 7

MORS. TEMPUS. EURIPUS.

Extremus horae punctus instat ultimae,

Transire nulli quem lieet mortalium.

Ubi est prophanus ille mortis debitor?

TEMPUS

≤line=1695≥ Mors appropinquat, cogar hunc relinquere

Virtute nudum, destitutum gratia,

Totumque foedis inquinatum sordibus:

Fretus iuventae qui fugacis robore

Adhue putabat vivere annos plurimos:

≤line=1700≥ Quam fluxa spes et vota sunt mortalium.

MORS

Discede, Tempus, a nepote hoc putido,

Veneri coëgit obsequi qui te suae:

A servitute te pudenda liberat

Summus Monarcha, cede, da locum mihi. ≤folio=F5v≥

≤page=210≥

TEMPUS discedens.

≤line=1705≥ Euripe, dira nunc tibi nox imminet,

Cum Tempus a te gratiae subducitur.

EURIPUS

Heu me, quod orbem cogor hunc relinquere,

Quo post pusillum abiturus hinc sim nesciens.

Iuvenile quanto cor pavore stringitur,

≤line=1710≥ (Ac si molares comprimant illud duo)

Aeterna dum nunc intuetur saecula,

Quae praevidere huc usque demens noluit:

Hei mors amara, saeva, tristis, horrida.

MORS

Orco licebit hanc quaerelam exponere:

≤line=1715≥ Nunc digna su me criminum stipendia:

Euripe, Tempus gratiae iam evanuit,

Vitalis humor cum calore exhaustus est:

≤page=212≥

≤folio=F6r≥

Decede vita, nox adest, lux occidit. Lethalis haec te plaga corpore
exuat.

EURIPUS moriens.

≤line=1720≥ Natura victa est, mens hebet, cor deficit,

Sic mors amara stringis, urges, strangulas?

IV, 8

CUPIDO. VENUS.

Io triumphe: vah doli et fallaciae,

Suggestiones subdolae, ac mendacia,

Quibus tot Orco Christianos tradimus,

≤line=1725≥ Io triumphe: gloriose vicimus:

Optata crebris praeda votis obtigit.

Collega nequam, quid moraris? advola,

Animam scelestus iste tandem reddidit.

VENUS ≤folio=F6r≥

Adsum paratus mortuum discerpere,

≤line=1730≥ Saevire flagris, igne, morsu, et unguibus,

Euge, euge, dereliquit hunc iustus Deus:

Deditque nostris devorandum dentibus.

≤page=214≥

Age, exigamus debitas ab improbo

Lurcone poenas, vapulet durissimè,

≤line=1735≥ Gravibus flagellis, plaga et insanabili,

Hinc in profundum detrahetur Tartari.

CUPIDO

Sed antè vinclis colligetur igneis,

Irrideamus ut ligatum liberè.

VENUS

En qualem amicis reddimus nostris vicem,

≤line=1740≥ Simulatque plena contigit victoria!

Nonne absque mente sunt et insanissimi,

Quicunque nostris se capi dolis sinunt?

IV, 9

MORS. PESTIS.

OpUS peractum muneris nunc est mei,

Exangue corpus foetidumque humi iacet,

≤line=1745≥ Brevi futurum putris es ca vermium:

Animam cruenti vendicant sibi canes,

Rapiunt, trahuntque cum furore et lancinant.

Haec non videtis, homunciones improbi?

Nil vos scelesti terret huius exitus?

≤line=1750≥ Similemque finem nemo formidat sibi?

≤page=216≥

PESTIS

Leviter moventur scilicet periculo,

Flagroque solis hauriunt quod auribus

Oculisque, donec nil mali ipsi sentiunt:

Ego sola penè sum timori ineredulis, ≤folio=F6v≥

≤line=1755≥ Saevire totam cum per urbem quampiam

Ardore diro, et strage multa eoepero:

Tunc mors timetur, supplices tunc ambiunt

Metu coacti vindicis pacem Dei,

Ad mitiora qui flagella dormiunt.

MORS

≤line=1760≥ Ridenda sanè reproborum caecitas,

Quasi mille non sint tela mihi certissima,

Quibus oscitantes tollere usque sueverim.

Sint ista vobis ergo quum notissima,

Homunciones imbecilli, ephemeri,

≤line=1765≥ (Exempla quippe quorum ubique plurima,

Modo non diebus singulis sunt obvia)

Quae tanta caecos possidet securitas:

Ut ganeones, ebriosos, impios,

Molles, superbos, invidos, adulteros

≤line=1770≥ Ex Christianis opprimam quam plurimos:

Ipsoque quo iam transeundum hinc tempore,

Baccho litantes: nee secus pecuniae

Studio occupatos, deditosque amoribus,

Ac si a tributo mortis essent liberi?

≤page=218≥

PESTIS

≤line=1775≥ Quia corde toto effusi ad ista terrea,

Carnisque curam et vanitates noxias

Meminisse nolunt, heu quot in periculis

Damnationis iugiter vivant suae:

Quae si viderent, seduloque expenderent,

≤line=1780≥ Aliam salutis curam haberent propriae. ≤folio=F7r≥

MORS

Vah caeca, surda, et infidelis natio,

Quae penè solo Christiana es nomine,

Cur ultionem vindicis duram Dei

Nunc providere negligis et evadere?

≤line=1785≥ Donec benignus hic pater te sustinet,

Tribuitque larga ad poenitendum tempora.

An forte nostra non pavescis spicula,

Patienter ille quod malignos toleret?

Ecquid putatis improbi atque increduli,

≤line=1790≥ Possitis istas quod manus evadere?

Ad vos venire differam quod longius?

Veniam profecto qua die non creditis,

Atraeve noctis horrido in silentio.

Veniam (pavete) tempore incertissimo:

≤line=1795≥ Sicut profunda nocte fures assolent.

≤page=220≥

Et dum videbor adhuc abesse longius,

Incogitantes imparatos opprimam.

PESTIS Istis profectò verius nihil minis:

Euripi acerba mors abunde ut indicat:

≤line=1800≥ Similem proinde metuat exitum sibi,

Vitijs eisdem quisquis est obnoxius.

MORS

Beatus ergo, me locis in omnibus

Quicunque alacri spiritu expectat: vigil

Rigidusque cordis lubrici atque sensuum

≤line=1805≥ Custos suorum: ex intimis praecordijs

Timens, honorans, diligens Deum suum: ≤folio=F7v≥

Illi secunda mors nocere non potest.

≤page=222≥

**CHORUS QUARTUS**

Asclepiadaea.

Quae mentes hominum, quantaque nox premit,

Quam caeci, stolidi, quam miseri sumus,

≤line=1810≥ Tam raro memores ex animo ultimae

Horae, iudicij, et flammivomae Stygis.

Obliti superûm mortis et inferûm,

Nugamur posita solicitudine:

Largita ad meritum tempora gratiae,

≤line=1815≥ Ludis, nequitia, perdimus ac iocis.

Accensi rabie non satiabili

Nullo congerimus Ene pecuniam:

In summis inopes divitijs tamen,

Nunquam desinimus plura requirere.

≤line=1820≥ Captandis avido pectore honoribus

Intenti, appetimus grandia munia:

Ut clari strepitu nominis inclyti

Pascamur sonitu praecipitis Noti.

At nos dum Venerem, pocuia, gloriam

≤line=1825≥ Sectamur cupidi, dum bona plurima:

Incautos rapido mors sequitur gradu,

Quae nos spe citius sternit et enecat.

Vae qui iudicij non metuunt diem,

Addicti studijs pectora frivolis.

≤line=1830≥ Vae quos hinc rapiet mors subitanea, ≤folio=F8r≥

Immersos Veneri, delitijs, mero.

Expectat miseros mors etenim altera,

Quae nullo inveniet tempore (pró dolor)

Finem vel requiem: sed reprobum gregem

≤line=1835≥ Coget perpetuis vivere in ignibus.

≤page=224≥

Fundamus lachrymas, ae gemitus preeor,

Fratres, si sapimus, crebrius et graves:

Tam grandis pavidi mole periculi,

Quod multis hominum millibus imminet.

≤line=1840≥ Mors, quaeso, doceat nos miserabilis

Euripi sapere ae prospicere ocyus,

In vitae maneant fine quot impios

Pressurae, stimuli, praelia, verbera.

Nam qui nune refugit mente revolvere

≤line=1845≥ Impendens animae iudicium suae,

Nec ponit gravibus criminibus modum:

Hunc tandem horribilis perditio opprimet.

ACTUS EURIPI QUINTUS

ANIMA EURIPI

Foeda, execranda et omnium miserrima

Vixêre quotquot in caduco corpore,

≤line=1850≥ Quo sum redacta, quidve primum conquerar?

Ubi sum? vel unde lapsa in has angustias, ≤folio=F8v≥

Quas nulla plenè lingua posset eloqui?

Incogitanti quid malorum contigit?

Quis credat unquam? imaginari vel queat,

≤line=1855≥ Aut suspicari, quos dolores perferam?

Timor, tremorque exaestuantis Tartari

In me repente deciderunt anxiam.

Ah, quid futurum, vel quid accidit mihi?

Quod asto nuda, vincta, foetens, horrida,

≤line=1860≥ Confusa, moerens, ac malis plenissima.

Nunquid furentis iam gehennae carceri

Sum destinata, nulla sp es ut sit super?

An fortè pressa febre, dira somnio,

Uti frementes assolent phrenetici?

≤line=1865≥ Aliena saevus co git heu dolor loqui.

≤page=228≥

Nam vincit omne poena quam nunc perfero

Humani acumen spiritus longè ac fidem.

Ah cur apertam veritatem supprimo?

Adiudicata Tartaro miserrima,

≤line=1870≥ Damnata sum, damnata sum, damnata sum,

Nec spes salutis ulla restat amplius.

Heu cur supremus me Monarcha condidit?

Christus redemit, tinxit, unxit, abluit,

In igne cogar si perenni vivere?

≤line=1875≥ Quid, Chris te, prodest passio mihi tua,

Orbata quum sim visione, patria,

Haereditate, adoptione, gloria: ≤folio=Gr≥

Et in gehennae sit necesse stridulis

Posthac morari perpetim doloribus.

V,2

CUPIDO. VENUS. ANIMA.

≤line=1880≥ Cur hanc scelestam (quaeso te) permittimus

Sermocinari, ac feriari tam diu?

Tormenta uterque digna quin infligimus?

VENUS

Morare quaeso, ut ore se damnet suo,

Sibique luctum conquerendo exaggeret.

≤page=230≥

ANIMA

≤line=1885≥ Heu me, quid egi stulta, quam demens fui,

A me Timorem dum magistrum reppuli,

Ultra regendum me offerens Cupidini.

Vah spurca, mendax, foetida, execrabilis

Dulcedo semper famelicae libidinis:

≤line=1890≥ Ad quas misellam duxti amaritudines!

CUPIDO

Haec si ante mortem cogitasses sedula,

Elapsa nostras forsitan manus fores.

ANIMA

Hei contremisco tota, ringor, horreo,

Damnationis dum meae sententiam

≤line=1895≥ Tristem revoIvo, prorsus immutabilem.

Ah, lachrymosa et sensibus mortalium

Incomprehensa incendiorum aeternitas,

Aeternitas, aeternitas, aeternitas,

Quo me dolore exulceratam lancinas ?

≤line=1900≥ Veniae impetrandae nulla cum spes sit mihi,

Aut mitioris (pró dolor) sententiae:

Hei, sustinebo quo modo gravissimas ≤folio=Gv≥

Flammas gehennae exaestuantes iugiter?

VENUS

Demersa in imam Tartari voraginem,

≤line=1905≥ Ludum esse disces, passa quicquid es hactenus.

≤page=232≥

ANIMA

Heu, quo trementem, quave gressum dirigam?

Constrieta vinclis (pró dolor) fortissimis

Scelerum meorum: quid miserrima faciam,

Possim cruentas ut manus evadere,

≤line=1910≥ Unguesque curvos daemonum rapacium,

Caliginosum qui volant per aëra,

Sicut per aestum muscae, apesque stridulae?

Atat, sequuntur hic duo teterrimi,

Mihique diris heu minantur ungulis.

≤line=1915≥ Hei, quam feroci me intuentur lumine,

Oculosque torquent in paventem flammeos:

Utinam dehiscat terra, meque absorbeat,

Haec ne videre monstra cogar horrida.

CUPIDO

Alumna noctis, Ditis atri filia,

≤line=1920≥ Haeres gehennae, daemonum ludibrium:

Hîc otiosa nunquid astabis diu?

Iamiam necesse est in gehennam corruas.

≤folio=G2r≥

VENUS

Quid expavescis stulta? quid metu tremis?

Vides amieos ae sodales hic tuos,

≤line=1925≥ Dudum fuêre qui tibi solatio,

Mundi in vireto dum vaeares lusibus:

Quid tristis astas? nec cachinnis diffluis,

Uti solebas? basiumque postulas? ≤folio=G2r≥

Ego Venus illa, ego splendidum mundi iubar,

≤line=1930≥ Ego melle quovis dulcior, quid anxia

≤page=234≥

Avertis a me cum tremore lumina?

Videas necesse est quos atroces senties

Poenae ministros in gehenna iugiter.

CUPIDO Infame monstrum, vilis, excors, horrida,

≤line=1935≥ Veteres recusas cur amicos noscere?

Ego ille delicatus ac dulcis puer,

Praeses, magister, doctor, atque dux tuus.

Ingrata cessas nosse patronum tuum?

VENUS

Age potitemus, haustibusque aequalibus

≤line=1940≥ Certemus, atque lusitemus aleam.

Vin diu cupitis perfruamur osculis

Amplexibusque? mollis ecce lectulus

Dudum paratus atque stratus est tibi

Iuxta cubile flammeum Proserpinae,

≤line=1945≥ Ubi obvolutam putidis foetoribus

Vermes amaris devorabunt morsibus:

Rursum evomendam ad perferenda iugiter

Tormenta nullo mitiganda tempore.

ANIMA Angustiae mihi (pró dolor) sunt undique

≤line=1950≥ Intolerandae, inexplicandae plurimae.

Ah, nemo credat, suspicari vel queat,

≤page=236≥

Quantum malorum perferam perenniter,

Orbata luce, spe, salute, gaudio.

CUPIDO ≤folio=G2v≥

Praecogitasse scilicet ea oportuit,

≤line=1955≥ Insana dextram dum relinqueres viam,

Laevaque malles liberè expaciarier:

Sed te petulca fascinarat sic caro

Permulsa nostris illecebris, ut nihil

Desyderares, cogitares, quaereres,

≤line=1960≥ Quam continenter improbam libidinem

Explere, vota prorsus insatiabili.

VENUS

Ecquid putabas stulta, caeca, improvida,

Impunè tantis te inquinandam sordibus,

Nec iusta cunctis esse factis praemia?

CUPIDO

≤line=1965≥ Aequum est profectà ut perferas iuges focos:

Quae noluisti, dum valebas, fervidum

In te calorem putidumque extinguere.

VENUS

Merito carebis igrie nunquam acerrimo,

Peccare quae non destitisti perdita,

≤line=1970≥ Donec cruentae mortis icta cuspide,

Coacta corpus es scelestum linquere:

Adhuc paratum turpius tum pollui,

Si vita iniquo contigisset longior.

≤page=238≥

ANIMA Heu me quid egi? lachrymis quibus mei

≤line=1975≥ Deflebo cordis eaecitatem pristinam?

Quanquam ingemiscens poenitensque inaniter.

CUPIDO

Quid stulta sursum, quid deorsum respicis?

Cum prorsus omni eassa spe damnata sis,

Opemque nemo ferre iam possit tibi:

≤line=1980≥ Cadaver autem quid subinde foetidum ≤folio=G3r≥

Hoc intueris? ingredi quod non potes,

Usque ad tremendum murmur extremae tubae,

Ad sempiterna cum resurget vividum

Tormenta, flammas, pro bra, mortem, angustias.

VENUS verberans.

≤line=1985≥ Quid muta torpes, more nee garris tuo?

Hem serva inepta, ut somniare desinas.

CUPIDO verberans.

Amoris arram nostri et istam suscipe,

Gustaque, quam sint lauta Ditis fercula,

Tum si videtur, ingemisce et eiula.

≤page=240≥

ANIMA

≤line=1990≥ Heu, quanta ab istis perfero draconibus,

Seducta, caesa, irrisa, contemptissima:

Cum prorsus omni nuda iam solatio,

Decore, spe, virtute, et adiutorio,

Non explicandis obruar doloribus.

VENUS

≤line=1995≥ Augere oportet attamen luctum tibi,

Blasphema dis cas esse ut ore libero.

Vah, quae supremo principi fracta fide,

Periura, vilis, impudens, adultera,

Ob putre mendax et caducum gaudium,

≤line=2000≥ Regni perennis perdidisti gloriam,

Torrenda flammis absque fine edacibus.

CUPIDO

Vah, quae magistris credidisti talibus,

Inducta per nos versipelles transfugas,

Ad sortis huius sempiternum opprobrium,

≤line=2005≥ Nullo quod unquam finÏetur tempore.

VENUS ≤folio=G3v≥

Quid absque veste nuptiali perfida,

Hoc est, probatae charitatis gratia,

Tibi vana prodest iam fides ac mortua,

Cum nostra sis et permanebis iugiter?

≤page=242≥

CUPIDO

≤line=2010≥ Ubi grandis illa nunc tui fiducia,

Qua posse labi te negabas arrogans?

Gustata coeli nunc ubi suavitas,

Nimium placebas insolenter qua tibi:

Merita inde nostras ut venires in manus,

≤line=2015≥ Fastum Tonante non ferente turgidum.

VENUS

Quin iam lavacri singularis gratiam

Et chrisma iactas ac parentem coelicum?

Quem tam benignum existimabas et pium,

Peccare tanquam impunè qui sineret reos,

≤line=2020≥ Quasi iusti et aequi prorsus immemor foret.

Ubi census ille quo redemit omnia?

(Sicut soletis gloriari desides)

Ubi nunc salutis autor ille maximus?

Exurgat, ac te si potest iam liberet.

ANIMA

≤line=2025≥ Heu quam profundè haec verba moestam sauciant,

Meritoque grandem me ad furorem provocant.

Afflictiones quid mihi afflictissimae

Exaggeratis daemones nequissimi?

≤page=244≥

Mihi tot malorum caussa, fax, occasio:

≤line=2030≥ Idem perurat, impij, cum vos focus

Semper cremandos igne me cum perpeti.

CUPIDO ≤folio=G4r≥ verberans.

Tun stuppa lentis devoranda incendijs

Mutire quicquam principes contra tuos

Petulanter audes? faxo iam poenas luas,

≤line=2035≥ Exenteranda his ungulis medullitus.

VENUS verberans.

Maledicta, quanquam nos gehenna torqueat,

Damnationi tecum eidem obnoxios:

In hoc uterque gloriamur attamen,

Quod lapsa nostras in manus, coelestibus

≤line=2040≥ Cogêre regnis exuIare perpetim,

Exclusa nostris gloriosis sedibus.

CUPIDO

Collega, nugis tempus hîc cur perdimus?

Ecquid moramur recta ad Orcum currere?

VENUS

Prius necesse est cantilenam concinat,

≤line=2045≥ Quae digna sit moestae gehennae filia.

CUPIDO

Suave dicis carmen hoc, quod impij

Nimio recantant cum furore perpetim?

Maledicta in omnes iactitantes aspera.

≤page=246≥

VENUS

Vae, vae perenne dico, Styx quod ignea

≤line=2050≥ Tam saepe cogit replicare perditos.

CUPIDO

Ergo explicemus omnium illi summulam

Obiter malorum, iugiter quae perferet.

Ego (ne moremur) cantionem exordiar:

Impura, foetens, reproba, execrabilis,

≤line=2055≥ Maledieta, putris, venit hora qua tuis

Tibi digna factis conferentur praemia:

Pruina, grando, nix, procellae, turbines,

Glacies nivosa, frigus intensissimum, ≤folio=G4v≥

Stridorque acerbo prae rigore dentium,

≤line=2060≥ Haec exhibenda mox tibi sunt fercula,

Aliaeque dulces non minus cupediae,

Simulatque Ditis ad tribunal veneris.

VENUS

Expectat ardens te gehenna sulphure

Flammisque nunquam mitigandis aestuans

≤line=2065≥ Edacis ignis: omne tormenti genus,

Potuit quod ullus perpeti mortalium, A

cerbitate plurimum vineens sua.

CUPIDO

Illic metallis ex solutis bulliens

Tibi est paratum balneum, resolvere

≤line=2070≥ Canas quod Alpes in minutum pulverem

Intra pusilli posset horam temporis:

Dignum lavacrum ganione putido.

≤page=248≥

VENUS

Illic tenebrae, foetor, horror, nox, fames,

Lamenta, stridor, eiulatus dissoni,

≤line=2075≥ Hominemque quicquid torquet, urit, atterit.

CUPIDO

Illic draconum, vermium, serpentium,

Horrenda monstra, quae te anhelant carpere.

Teterrimorum sunt et illic daemonum

Complura atroci mente et ore millia:

≤line=2080≥ Ditis ministri qui truces et asperi

Pietate non moventur ulla in noxios:

Inferre gaudent omne sed poenae genus,

Tormenta ad inferenda nunquam desides.

VENUS ≤folio=G5r≥

Inter tot atros, horridos, saevos, truces,

≤line=2085≥ Feros, cruentos, impiosque spiritus,

Repleta semper mille poenis ac malis,

Per cuncta vives saeculorum saecula.

ANIMA

Vah, putre corpus, vah, cadaver foetidum,

Dignum quod omnes vultures, corvi, canes,

≤line=2090≥ Lupique carpant, mordeant, rodant, vorent,

Mihi quot malorum caussa penè es unica:

Servire cogis dum tuis me amoribus,

Intemperanti ardore et insatiabili.

Te propter exul sum perennis gloriae.

≤page=250≥

≤line=2095≥ Te propter haeres sempiterni incendij,

Te propter orbis foeda dudum fabula,

Scelerum cloaca, plurimorum scandalum:

Nunc ignis esca, nunc gehennae pabulum,

Nunc sum perenne daemonum ludibrium.

CUPIDO

≤line=2100≥ Ecquid moraris, voce tandem libera,

Funesta, apertam erumpere in blasphemiam,

Iam facta brutis infimis abiectior?

Quid saeva membris imprecare mortuis,

Miserumque corpus execraris impia?

≤line=2105≥ Cum sis malorum caussa utrique maxima.

Ancilla carnis facta corruptissimae,

Nimiaque amatrix impudici corporis,

Tibi quod regendum altissimus commiserat

Arctisque loris reprimendum ac legibus.

≤line=2110≥ Cessa proinde corpus abominarier, ≤folio=G5v≥

Tibique potius imprecator pessima.

VENUS

O quam pusillo tempore et luctu brevi

Licuisset atri flammam Averni evadere,

Si Conditoris gratiam demens tui

≤line=2115≥ Fervore mentis quaesijsses igneo,

Amplexa toto corde poenitentiam:

≤page=252≥

Cuius facultas nulla posthac reprobae

Aderit, ferenti quamlibet gravissima.

ANIMA

Execror ergo rursus hoc vas foetidum,

≤line=2120≥ Non eloquendis inquinatum sordibus,

Amore cuius fascinata prorui

In omne crimen, dedecus, nephas, scelus.

Execror inde mentis atrae ignaviam:

Ad hos me adegit quae dolores et mala,

≤line=2125≥ Arctam recusans ambulare semitam:

Maledicta membra sint, vagis cum sensibus,

Subservierunt quae nephandis operibus,

Affectibusque carnis impurissimae,

Manus, lacerti, labra, venter, inguina.

≤line=2130≥ Maledicta sitis, curiosa lumina,

Assueta ubique lubricis aspectibus:

Auresque ad haurienda verba sordida

Nimium patentes, prurientes, ebriae.

Maledicta mendax, impudica, subdola,

≤line=2135≥ Procaxque lingua, delicata, perfida,

Mentita summo tam frequenter Principi. ≤folio=G6r≥

Maledicta sint cum sordidis amplexibus

Contactibusque libidinosa basia,

Venerisque nequam, multiformis foeditas.

≤line=2140≥ Maledicta sit cum perfido Cupidine

Cypris scelesta, versipellis, improba.

Vae, vae, quod unquam credidi vestris dolis:

≤page=254≥

Maledicti, atroces, pessimique daemones.

CUPIDO

Haec probra, demens, suave ducimus melos,

≤line=2145≥ Quae mox inulta non sinemus attamen.

ANIMA

Vae, vae mihi, vilis quod Aphrodisiae

Amore caeca Tempus almum gratiae

Emancipavi, dissipavi, perdidi.

Maledicta sit iuventa detestabilis,

≤line=2150≥ Infraenis, effrons, putris, indomabilis,

Parêre sancto quae Timori noluit,

Se posse sperans poenitere serio

In mortis hora, vel senecta in ultima.

Maledicta sint et improborum lubrica,

≤line=2155≥ Contagiosa, perditaque consortia,

Mihique quotquot tot malorum caussa sunt,

Iuvenes, ephoebi, foeminae, senes, viri,

Exempla qui fuêre et incitabulum,

Ut ambularem saeculi per compita.

≤line=2160≥ Vae, quotquot arctum derelinquunt tramitem,

Suaeque caeci serviunt libidini,

Vae, vae mihi, maledicta sum, damnata sum, ≤folio=G6v≥

Vae, vae mihi, vae, vae, per omne saeculum.

VENUS

Euge, euge, mortis ac gehennae filia,

≤line=2165≥ Iam rite nostrae cantionis formulam,

Numerosque calles, replicanda perpetim.

Istud teneto, sic Averni mancipem

Cantare voce mascula semper decet:

≤page=256≥

Nec abstinere gravibus a blasphemijs.

≤line=2170≥ Ego cantilenam nunc vicissim praecinam

Non insuavem, quam necesse est audias,

Mecumque saltes, flexilem sequens chorum:

Uti solebas noster olim amasius.

Fidi sodales, advolate huc ocyus,

≤line=2175≥ Caliginosum qui secatis aëra.

V,3

**CHORUS DAEMONUM AËRIORUM.**

VENUS. CUPIDO. ANIMA.

**CHORUS**

Cur advocamur huc repente quaesumus,

Collega noster: ecquid apparas novi?

VENUS

Tetrum priusquam haec in barathrum corruat,

Pluto ne dignum illi canamus canticum.

**CHORUS**

≤line=2180≥ En nos paratos, dum vacabit incipe.

Venus et Cupido vicissim praecinunt, Chorus vero daemonum cantata
resonet, sicut in trivialibus choreis fieri solet.

VENUS

Exultet Orcus et Chaos, ≤folio=G7r≥

Stix, Cerberus, Proserpina,

Quod lucra multo uberrima

Ex Christianis carpimus.

≤page=258≥

≤line=2185≥ Angusta poenitentiae

Invisa nobis semita,

Hominum per infrequentiam

Iam facta penè est invia.

Per lata mortis compita

≤line=2190≥ Ubique currunt plurimi:

Qui carnis ac mundi mala

Studia sequuntur fervidi.

CUPIDO

Cur delicata alacriter non saltitas?

Assueta molle corpus arte plurima

≤line=2195≥ Rotare dudum: subsili edico et cane,

Aut vapulabis et eiulabis durius.

ANIMA

Quo sum redacta, pró pudor, miserrima?

Eheu, quam atroces in magistros incidi.

VENUS

Te scilicet quibus integrè commiseras:

≤line=2200≥ Tace scelesta, ut prosequamur caetera.

CUPIDO

O quam lucrosa est inferis

Iam plurium persuasio,

Sibi cuncta de sola pij

Bonitate qua spondent patris.

≤page=260≥

≤line=2205≥ Quantumlibet vivant male,

Carnique serviant putri,

Ac poenitere negligant: ≤folio=G7v≥

Secura carpunt gaudia.

Nihil timentes asperum,

≤line=2210≥ Utramque in aurem dormiunt:

Extensus in ligno crucis

Christus resolvit omnia.

Hinc atra multis millibus

Subinde ditatur palus:

≤line=2215≥ Vix et Charontis sufficit

Transferre cunctos alveus.

VENUS Venale coelum quamlibet

Desertus exponat Deus:

Vix e trecentis unicum

≤line=2220≥ Homunculum rapit sibi.

Plenam laboris scilicet,

Moeroris ac fastidij,

Angustiaeque semitam

Homines pavescunt ingredi.

≤line=2225≥ Sic lucra nobis in dies

Crescunt ubique plurima:

Inferre nullus dum sibi

Regnoque vim vult coelico.

ANIMA

Ah quam fatigat anxiam haec saltatio,

≤line=2230≥ Quam torquet ista me chorea et canticum.

VENUS

Placere, demens, quin puellis iam studes?

Atque ore blando suavium rapis tibi?

Quin eleganter membra flectis ad modos, ≤folio=G8r≥

Agileque corpus arte in altum sublevas?

≤line=2235≥ Veluti solebas caeco amore insaniens.

≤page=262≥

ANIMA

Censura summi principis iustissima est.

VENUS

Hoc mersa in atrum plenius disces chaos.

Cupido, perge, ut finiamus canticum.

CUPIDO

Haec iusta nobis gaudij

≤line=2240≥ Uberrimi est occasio:

Gaudere qui non novimus,

Nisi de malis mortalium.

Valete, mundi amasij,

Atque ut soletis vivite:

≤line=2245≥ Opima certi praemia

Manere vos in Tartaro.

Nos ad gehennam currimus,

Parare lauta balnea,

Stramenta, mensas, lectulos,

≤line=2250≥ Pro dignitate singulis.

V,4

VENUS. CUPIDO. ANIMA.

Oblectat ut te dulcis ista cantio,

Facimusne votis beHa iam satis tuis,

Tecum choreas cum suaves ducimus?

≤page=264≥

CUPIDO Collega, nugis ecquid horas perdimus,

≤line=2255≥ Confabulati hic otiose plus satis?

Damnationis nunc vetustae praesidem,

Regem ipsum abyssi, principem caliginis

Rapido petamus iubilantes impetu. ≤folio=G8v≥

VENUS

Eamus, inter ut suos hanc Lucifer

≤line=2260≥ Adscribat, ignis sempiterni pabulum,

Infame cuius hactenus membrum fuit.

Lasciva gaude, rectà ad almi principis

Nostri patentem regiam iam pergimus,

Ubi quae supersint, plenius doceberis.

CUPIDO

≤line=2265≥ Monstrum videbis horridum, tetrum, procax,

Ferox, cruentum, saevum et implacabile,

Minax, superbum, putre, foetidissimum:

Tenebricosa quod nigrum fuligine

Horremus et nos intueri et alloqui:

≤line=2270≥ Nimirum ab omni parte cum gravissimum

Exhalet ignem, plenum odore pessimo:

Pungatque quosvis mille acutis spiculis,

Quibus in profundo Tartari armatum furit.

≤page=266≥

ANIMA

Heu me, dolorum quanta moles ingruit.

VENUS

≤line=2275≥ Nil comparari principi nostro potest,

Horrore, fastu, vi, furore, malitia,

Foetore, poenis, fraudibus, versutia, ≤folio=Hr≥

Omnes per artus quem cathenis igneis

Stridente subtus igne flagrantissimo,

≤line=2280≥ Crates ligatum vix coërcet ferrea:

Ne turbulentis perdat orbem viribus.

CUPIDO

Huius necesse est mox in alvum corruas

Rufi draconis ac leonis efferi,

Foetore putri foetam, et igne torrido.

≤line=2285≥ Maledicta gaude, iam propinquant inferi.

Audisne planctus, eiulatus, verbera?

ANIMA

Atat, pavore tota tremo, tota horreo:

Ad quam profundam tendimus voraginem?

VENUS

Hiantis Orci cernis en suburbia:

≤line=2290≥ Foetore, nocte, luctu, et igne testibus.

Haec sunt olentis antra purgatorij:

Horrenda poenis asperis, et verberum

Stridore diro, planctibus, clamoribus,

Humana quae mens non valet comprehendere.

≤page=268≥

ANIMA

≤line=2295≥ Vae, vae, gehennae nunquid haec suburbia?

Quid erit profundum Tartari? hei, quis sufferet?

CUPIDO

Id explicare sermo nullus sufficit,

Sed viva te docebit experientia,

Quae noluisti credere efficaciter,

≤line=2300≥ Veniae patebat impetrandae dum locus.

En cerne, quantus ignium globus tibi

Erumpat atris ex gehennae faucibus,

Fragorque mistus horridis mugitibus.

ANIMA

Atat, quis horror me pavorque iam novus

≤line=2305≥ Invadit aegram prorsus importabilis,

Qui stare prohibet, regredi, et procedere.

CUPIDO

Venisti ad atrae scilicet mortis chaos,

Ubi iugis horror, densa nox, perpes dolor:

Vides averni flammeam voraginem,

≤line=2310≥ Aulam superbi reproborum principis, ≤folio=Hv≥

Exaestuantem semper igne et sulphure:

Quo totus orbis agminatim proruit,

Hoc est necesse dirum amaritudinis

Mare nunc ut intres punienda iugiter:

≤page=270≥

≤line=2315≥ Ubi (quod dolorem exaggerabit maximè)

Moriendo semper non valebis emori.

ANIMA

Vae, vae mihi, vae, vae mihi, vae, vae mihi.

VENUS

Succede tecto aeternitatis impia,

Crucianda mille perpetim doloribus:

≤line=2320≥ Operumque carnis disce nunc quam nobile,

Quam suave, certum, et grande sit stipendium.

**CHORUS QUINTUS**

Asclepiadaea.

Heu, quam desipimus gens male provida,

Quantis ingerimus nos stolidi malis.

Quo nos praecipitat tramite devio,

≤line=2325≥ Occludens oculos insipientia.

Nam quid futilius, ridiculum aut magis,

Quam quod postposita solicitudine

Coelestis patriae, phasmata inania

Affectu expetimus non satiabili?

≤page=272≥

≤line=2330≥ Luxus, delitiae, pompaque saeculi,

Fasces, nobilitas, stemmata, purpura,

Nomen, divitiae, fluxaque gloria,

Ecquid sunt aliud quam breve somnium?

Quid prosunt miseris, Tartara quos tenent, ≤folio=H2r≥

≤line=2335≥ Exustos rapidis iugiter ignibus,

Quae mundus potuit vel dare perfidus,

Vel spe magnifica pollicitarier?

Momento fluidi temporis unico,

Amplexi illecebras, votaque saeculi,

≤line=2340≥ Iam regno superûm iugiter exulant,

Immersi tenebris exterioribus.

Euripus speculum terribile istius

Factus stultitiae est, qui cito deserens

Virtutis studium, castaque gaudia,

≤line=2345≥ Carnis delitijs se dare maluit.

Mendacem sed enim carpere flosculum,

Dum totus Veneri deditus aestuat,

Mutavit subito laetitiam brevem

Luctu perpetuo, morte, doloribus.

≤line=2350≥ Mortales igitur plebs stolidissima,

Quorsum diligitis lubrica somnia?

Cur tam sollicitè haec terrea quaeritis?

Quae venti fugiunt more levissimi.

Interni usque adeo luminis est nihil

≤line=2355≥ Vaesanis reliquum: sic sapitis parum,

Ut plus vos moveant unius horulae

Putres delitiae, gaudia quam poli.

Quam parvi, heu, facimus dulcia cantica

Coelestis patriae, lumen, et angelos:

≤line=2360≥ Quos versare lutum et stercora plus iuvat, ≤folio=H2v≥

Quam regni dapibus perpetuis frui.

≤page=274≥

## 13. PERORATIO

Ad vos revertor, iam peractis omnibus,

Coetus virarum nobilis praestantium,

Gregis et choragi nomine ut agam gratias

≤line=2365≥ Omnibus ad unum, et literatis maximè:

Audistis aequa mente quod nos hactenus.

Precor inde cunctos, si quid illatinius,

Minusve cultum, vel decorum occurrerit,

In actione non pusilli temporis,

≤line=2370≥ Animo velitis devorare candido,

Ut Christiana dictat ultra charitas.

Dehinc (absque fructu ne recedat quispiam)

Rogo vos, ut aitis sit repostum mentibus,

Si forsÏtan quid audieritis, ad pias

≤line=2375≥ Tristesque quod vos excitarit lachrymas,

Emolliendo duriora pectora,

Terrore acerbae mortis atque Tartari.

Postremo, amicè exhortor omnes, ut gerant

Posthac salutis acriorem propriae

≤line=2380≥ Plerique curam: nec sibi mendaciter

Infructuosa ac mortua placeant fide,

(Ut plurimorum suevit insipientia)

≤page=276≥

Neque Christianam spem subinde iactitent,

Suisve fidant arroganter viribus,

≤line=2385≥ Industriaeque: cum sit imbecillimus,

Sibi relictus quisquis est mortalium.

Valete cuncti in Christo Iesu iugiter.



# Back



Finis Tragoediae.

≤page=278≥

El/rpuI, Appendix

AUGUSTINUS HUNNAEUS MECHLINIENSIS in sequentem Elegiam.

Quod subito ferme, vindex Deus opprimat illos,

Qui poenitentiam suam procrastinant:

Id docet Euripus (cum frigida venerit aetas,

Sat esse iactans serio resipiscere),

\(5\) Quem cita mors iuvenem primis florentibus annis

Abripuit rune inexpiatum crimine.

Rara illis metanoea datur sub fata suprema,

Qui, dum valent, solent eam eontemnere.

Impuram sequitur vitam mors digna frequenter:

\(10\) Sic vult tremendi iudicis severitas.

Gratia perpaucis contingit, facta latrani:

Meretur hoc supina nostra ignavia.

At lieet haee paucis a Christo gratia detur,

Datur tamen: sed fervidè petentibus.

\(15\) Cuius ut exemplum possis (pie lector) habere,

Hominem intuere vel tum adeptum gratiam,

Cum iam parva foret veniae sp es atque salutis:

(Instaret atra nempe dum mors languido)

Quem tibi Livinus subiunxit, ut inde doceret,

\(20\) Iusti Dei sit quanta misericordia.

Matth. 3. Facite fructum dignum poenitentiae. et cap. quinto: Q .

fecerit et docuerit, hic magnus vocabitur in regno coelorum.

FAC ET DOCE.

