# Front

/

Comoedia cui nomen Sergius Ioannis Capniois vulgo Reuchlin phorcensis
LL. doctoris latine grece et hebraice doctissimi



# Main



# 1. PERSONAE.

Prologvs

Helvo

Salax

Aristophorvs

Lixa

Bvttvbatta

Pharisevs

Epilogvs.

# 2. PROLOGVS.

Si unquam tulistis ad iocum vestros pedes

Aut si rei aures praebuistis ludicrae,

In hac novi obsecro poetae fabula

Dignemini esse attentiores quam antea.

≤line=5≥ Non hic erit lasciviae aut libidini

Meretriciae aut tristi senum curae locus,

Sed histrionum exercitus et scommata.

Nam Buttubatta repperisse creditur

Calvariam cuiusdam anilis Sergii

≤line=10≥ Qui erat Mahometi magister primitus.

Quo Sergius fit nomen huic comoediae.

Fatetur ipse scriptor antiquis secus

Fuisse consuetudinem simul et novis,

Quod scripserint illi trimetro et tetrametro.

≤line=15≥ At hi soluta oratione licentius.

Ambobus excessit via nuperrimus

Hic ille noster, namque in omnibus unico

Genere usus est, quod paucitas facit actuum

Brevitate temporis coacta februi:

≤line=20≥ Nunc vos petit favere ineptitudini.

Si senserit placuisse primitias suas,

Faciet deinde integras comoedias.

# 3. ACTVS PRIMVS.

HELVO.

Cum me et meos contemplor a natalibus,

Patrem, patrimum, proavos, tritavos, avos,

≤line=25≥ Abavos itemque atavos omnem hancque germinis

Congerminationem et hunc nostrae domus

Splendorem abusque maxumis patruis meis,

Grates habendum mihi duabus est deis

Iunoni et eius asseclae primiperae

≤line=30≥ Lucinae, ob id quod ea parentela satus,

Quae sit notatissimaque famosissimaque,

Ex heluonibus heluo haud spurius siem.

Equidem patritos imitor mores: bibo,

Rebibo, voro, devoro, quod omnes assolent

≤line=35≥ Cognomines nati meis maioribus,

Plus tamen ego ipse caeteris ingurgito

Et heluor, quare Heluo est nomen mihi.

Vbi quid est vini, si eius copia est,

Haud cesso, quousque totus est gurgulio

≤line=40≥ Praegnans ab imo et trans gulam; sin paucitas,

Vel lambo vel lingo, dum odor sagax olet,

At non (ut est plerisque mos) in abditis

Et solitariis locis aut specubus

Aut clam viris penitissimo in quodam penu,

≤line=45≥ (Hoc indecorum hominique detestabile est)

Sed cum bonis natabus ac sodalibus

Consimilibus mei atque idem gnathonibus

Vt ego sum, eo hic quaero meos contribules

Parasiticos, praedonicam artem qui colunt

≤line=50≥ Offarum et amphorarum, ubi est merax merum.

Qui aliquando delinitioribus iocis

Mentes furantur atque sensus hominum,

Vt reliquias unctae patellae et canthari

Vvida lacunaria superstitis meri

≤line=55≥ Quadrasque mensarum et pia stipendia

Nostris inanibus gulis et ventribus

Repensitent, non quasi mendicabulum,

(Hoc enim esset infamia meis maioribus)

Sed ludicrae artis praemium et mercedulam.

≤line=60≥ Iam nunc quidem hora ipsa et stata et certa imminet,

Qua flagriones hi, infimatis ille grex,

In aliquod usque contubernium ruant

Aut ad forum populo strepant proverbia.

Corripiendum illuc mihi est maturrime,

≤line=65≥ Nam illis voluptas maxima est, praesentia

Frui mea in ludis, iocis et risibus.

Scio quod actutum misellioribus

Sunt inedia miselliores et fame,

Quaerunt ubi commodius sit faucibus,

≤line=70≥ Vbi estur et bibitur. Sed eccos commodum,

Eccos prope in medio fori: congeminant,

Coitur, accurritur, habent quid ludicrum.

Quin ego citatiore gressu propero

Et curro nunc etiam, probe ut videam quoque.

SALAX. HELVO. BVTTVBATTA. ARISTOPHORVS. LIXA.

≤line=75≥ Sa. Heus tu tribune noster advola. He. O Salax,

Rerum quid est? ut tu tumultuanter hic?

Sa. Nescio quid istinc Buttubatta fert boni.

Curritur ad hunc ceu si exiisset Indiam

Ferens avem phoenicem. Bv. Adeste ehodum ehodum,

≤line=80≥ Adeste principes furum, histrionum item

Et ludionum et lusionum et verberonum.

Adeste mercurialiter non plumbei

Sed plumei, pedibus volucribus. Scio,

Mirum in modum admirabilem ac vobis quidem

≤line=85≥ Ignobilem rem insinuo hic intra meum

Sinum. Ar. Paras anteloquium et rhetoricum

Et admodum forense, Buttubatta, nam hac

Concinnitate orationis nemo homo

Ne Gorgias neque Zeno nec Protagoras

≤line=90≥ Te vincet aeque arbitror, at exhibe, quid est?

Bv. Exhibeam? enimvero nec exhibebitur.

Li. Tu vero exhibe. He. Exhibe. Sa. Exhibe modo.

Bv. Vim, vim, triumviri, triumviri. Heus ohe

Appello iudicis tribunal. Laeditis.

≤line=95≥ Li. Dabis. Sa. Tenes? Bv. Cessate furciferi fures.

Sa. Tenes? Li. Statim. Ar. Tenes? Bv. Scelesti sacrilegi,

O parricidae, matricidae, neutiquam

Prehenditis vel hoc die. He. Trahe, corripe.

Bv. Hodie o rapax nequis id a me avellere.

≤line=100≥ Li. Conemur omnibus modis enixim omnes.

Bv. Heu paenula et bardocucullus interit.

Rumpunt sinum misero mihi. Li. Dato. Bv. Non dabo.

He. Permittito ut nos leniter queamus id,

Quodcumque rerum est, quod sinu occulte geris,

≤line=105≥ Aspicere et ultro reddere, obsecro. Bv. Iubes

Fidem? He. Fideiubeo. Bv. Statim reddi? He. Statim.

Bv. Sane modo fiet, modo manum exigat

Lixa, metuo iugulum ne anhelitus opprimat.

Li. Sic sta. Ar. Fugam capessit. He. Interdum manet.

≤line=110≥ Sa. Mane fugax. Bv. Non edepol, si libere

Meme sinatis, fugio. Li. Currite heus perniciter

Quisque optimus, plicate cincinnis manus.

Sycophanta magnitate perfidiae extimae,

Num iam redis? Bv. Sic antevortebant viam

≤line=115≥ Isti appetones, ut ne mus eroderet

Li. Ligate furcifero manus simul et pedes.

Bv. Ne, amice Lixa caeterique complices,

Vincite vestrum amoenum et aptum bibesium

Atque popinonem egregium ac aridum aemulum.

≤line=120≥ Ar. O palpo, nemo blandior palpator est

Sa. O blandicella verba. Li. Pro deum fidem,

O singuli vos flocciores vellere,

Deinde leviores pumice, ut non compedes

Sive manicas huic adhibeatis ferreas.

≤line=125≥ Bv. Ble. Sa. Mussitas? Bv. Ble. Ar. Blateras? Bv. Ble. Li.
Balitas?

Bv. Quidni? cum ovis sim, lanam ita decerpitis

Mihi et caput pilatis, hinc cohibete vos.

Li. Quare, scelus, mendacibus verbis tuos

Fidos sodales ludis et contemptui

≤line=130≥ Habes? Sa. Dein, quare tenes suspendio

Animos sodalitatis? He. An te non pudet

Celare quod promiseras ostendere?

Ar. Non te piget mendacii tam varii?

Li. At numquid autumas asellos esse nos?

≤line=135≥ Sa. Anne cuculos nos esse cocytosve ais?

He. Quid? nos gracillare est opinio tua

Gallinae instar? sive cucurire sic,

Vt galli assolent inepte? nos viri

Etiam sumus, quos spernier vitio damus.

≤line=140≥ Ar. Immo viri, non feminae. Bv. Porcos, suos,

Scrofas graves vos iudico per Herculem.

Numquam edepol homines suatim grunniunt.

Li. Et tu haud homo es, sed monstrum abortivum, nimis

Sceleste et impudice leno trifurcifer.

≤line=145≥ Sa. Bustirape, verbero fugax fugitiveque.

He. Socifraude flagrio, nequam nequissime.

Ar. Nihil respondes? digne qui crucium feras.

Bv. Etiam perorastisne tandem, inania

Omnis boni mancipia, blasphemi nequam?

≤line=150≥ Vel sic putastis hoc iocale de sinu

Meo exterebrari potesse? Aliter fuit

Agendum apud malignum et infamem virum,

Qui nullam honoris aut probri rationem habet.

Frugi homo veretur opprobrari et obloqui

≤line=155≥ Famamque denigrari obitam iniuriis.

Contra infimatis quilibet sycophantulus

Laudes et opprobria invicem iuxta aestimat.

Maledicto haec benedictiones arbitror.

Quod si velitis bellum hoc ot lepidum. He. Quid est?

≤line=160≥ Ai. Sa. Quid est? modo dico ’pax’. Li. Agedum quid est?

Ar. Sinite eloqui quod deglutator coeperat

Bv. Quod si velitis pulchrum hoc et lepidum simul

Iocale, quod dudum sinu insinuaveram,

Oculis videre ac digitulis contingere,

≤line=165≥ Non verbera, at verba opus erunt mellaria,

Rogationes, supplicatio frequens

Exosculatioquc, item hymnus et preces.

Sa. Hoho deus larvalis iste ganeo

Gurgustio utetur pro aedo mehercule,

≤line=170≥ Vult supplicari sibi quasi cuidam deo.

Bv. Quid tum Salax, ubi histrionum sim deus?

Nonne histrionica arte plus praepolleo

Prae caeteris, quos nunc sciam, iocularibus?

Sed supplicato vos brevi, est paucis opus,

≤line=175≥ Nam id quod foro dignum est pio supplicio.

Ar. Tibine an iocalibus rogo litabimus?

Bv. Vtrique, nam quod gesto dicitur sacrum.

He. Ostende, monstra, societas una expetit

Bv. At fiat. Ecce, accipite quaeso vasculum.

≤line=180≥ Sa. Vis dicere hanc larvam? Bv. Di te larvent,

Quid larvam? eris larvatior manendeis,

Si pergis hoc loqui modo, heus mutito.

He. Papae. Cadaver tanti hoc testaceum,

Lutosum et argillosum et horridulum caput.

≤line=185≥ Formido formam et ossa mortui horreo.

Bv. Quam delicatus hic formosulus puer!

Nurn tu os times apelle seu demortuum?

Os extimescas, si sapis, trilinguidum

Et vividum et pilax. Li. Homo hic ex stercore

≤line=190≥ Vbi volet facit aurum, habenda est gratia.

Bene statur! praestigio hoc salvi erimus.

Nam Buttubatta, dum famelica est lues,

Hoc arido osse praestito mendiciter

Laboriosos agricolas commoveris,

≤line=195≥ Vt quisque ductus religione obolum offerat.

Quaecunque anus, quicunque sunt silicernii,

Vetuli, veternosi, cibarium dabunt,

Exosculabuntur sacrum (ut tu fers) os hoc.

Finges quoque et divinitatem aliquantulam

≤line=200≥ Peccata contemplatione piaculi

Remittere, indulgere ita reatibus,

Defendere a Plutonio illos tartaro.

O mentis humanae furem! Bv. Quid clamitas?

Ecquid latras? aut quid rabis, rauce rabula?

≤line=205≥ Annon mihi recte licet, quod est frequens,

Triviale, tritum et usucaptum aedilibus?

Sa. Quicquid hoc ais, os impudicatum geris

Et faeculentum et obsitum musco et luto.

Ar. Papae quid est? He. Testus ubi lumbricos coquas,

≤line=210≥ Seu humana testa, vermibus gurgustium.

Li. Testudo nempe et bustuarium est caput.

He. Foetet grave. Sa. Male putet ac foedius olet.

Ar. Lavato saltem et pone subter imbricem

Cavum hunc ubi pluit, aut ahenum tollito

≤line=215≥ Aquae calentis plenum, eo pollincias,

Pollinctor ut solet cadavera munditer.

Bv. Quid? si lavabo et largiter pollinxero,

Num vultis ungento ut perungam exotico,

Vt cinnami atque opobalsami unguine fumiget?

≤line=220≥ Immo quidem mavelim ut oletum naribus

Crispantibus vestris oblatum oleat prius,

Vos rusticis parentibus nati fures.

Li. Etiam est opus lusorium, unda si laves,

Nam tum quid est? Bv. Volo ergo pelluero in labro,

≤line=225≥ Vt faciam et istis cruciferis hodie satis.

Ehodum quis it mecum ministerio comes?

Sa. At quem iubes? Bv. Venite Aristophore et Salax,

Nam caeteri opperiantur hic nos affore

Brevi et cito. Li. Nos philosophabimur inter haec.

≤line=230≥ Bv. Fiat, sed heus cavetedum, ne quid nimis.

# 4. ACTVS SECVNDVS.

PHARISEVS. HELVO. LIXA.

Ph. Quid est quod isti lotum eunt rabulae nequam,

Qui cuncta quae loquuntur obligant metro

Et versibus suos poetantur iocos?

Heus vos, quid est quod efferunt gremio foras?

≤line=235≥ He. Quid te attinet? vix ipsi hoc ipsum scibimus.

Fors larva scenis apta fiet ludicris,

Vbi lavabitur, aut erit quoddam organum.

Ph. Quale organum? vultisne versus fistulis

Stridere an ex persona eapse quam lavit

≤line=240≥ Turpes poetae personare versibus

Nugas leves, vetitas et illeges libris?

Li. Hypocrita et nulli valoris aemule,

Ausis poetarum sacrata munera

Temere profanare impio ore isto tuo.

≤line=245≥ Anas oleto laeta fit, pullastra edit

Exsputa spurca, anser cloaca pascitur,

Foricas sues, porci latrinas eruunt

Tu asinini onagri pullus auritus luto

Caenoque gaudes, belua indoctissima,

≤line=250≥ Docesquo nos poematum saciu spernere,

Quod ea esse dicas exsecrata de libris.

Cuius libris? Num vox dei Terentium

Sprevit? ne ad stimulum (inquiontis) calcitres.

Paulus Menandrum, Aratum, Epimenidem invocat

≤line=255≥ Testes, prophetas atque veri conscios.

Rerum omnium poesis est exordium

Et ante caelum et ante mundum prae omnibus,

Quod Moyses vates tuus tibi suggerit,

Qui et ipse lusit versibus poeticis.

≤line=260≥ Sapiunt poetae doctioribus viris.

Tibi fabulino, barbaro, indoctissimo,

Fanatico, fatuo, videntur sordidi.

’Asellus ad lyram’ vetus proverbium.

Sed si modo per tempus et negotium

≤line=265≥ Mihi liceret et vacaret, belua,

Ostenderem recto tibi qui vir sies.

At introrumpunt consodalcs, audio.

Ph. Abeo domum dictis onustus pessimis.

Li. Nunc, Heluo, quantum esset in rem tute scis,

≤line=270≥ Vt huic cavillatorium os contunderes.

He. Sequar virum, si mutiat, pugnos edet.

# 5. ACTVS TERTIVS.

BVTTVBATTA. SALAX. LIXA. ARISTOPHORVS

.

Bv. Di vos, edones, combibones comici,

Perdant omnes. Li. Heus, te volo. Bv. Quid, Lixa, vis?

Li. Di ut te perire in rem velint vel non bonam.

≤line=275≥ Bv. In rem malam vis dicere. Li. Immo pessimam.

Bv. Melius meatim te ominari pervelim.

Tu quod tuli vide, tene, considera.

Num bellule ac lepide nitet post balneum?

Ne ego miser, quem oporteat tam vilibus

≤line=280≥ Mancipiis gestare morem et pendulis,

Suspensili turbae raponum, immo furum.

Tibi in manu est, agedum colendum praebeas.

Iam circulatim exosculentur lioc sacrum.

Ar. Demortui lenonis esse cranium

≤line=285≥ Videtur exsecrabile, ad furcas age.

Vbi repperisti hanc mortuam calvariam?

Bv. In craniario inter ossa putrida,

Vbi cubant tam divites (piam pauperes.

Caput omnium mortalium dignissimum.

≤line=290≥ Li. Quo? nam potest vel tartaro vel fulmine

Dignum esse, scirpo huic nodus est, obscura sunt.

Quae ais: responde, quid facis calvariam hanc?

Bv. Caput omnium mortalium dignissimum,

Cui supplicetur, hoc gerenda consulit,

≤line=295≥ Et quicqnid est quod consulit, princeps facit,

Omnis potestas huius in manu est sita.

Sa. Manes habere potest, at haud manus habet,

Ni sit lomurium quod ungues occulit,

Quod quaque noctium quietos territat

≤line=300≥ Et unguibus vultu cicatrices notat,

Immane terriculamen et manes truces.

Bv. Sino me tibi sodes recensere probe,

Quid prosit et quid obsit haec calvaria,

Vel haec quid omnino sit, undo venerit,

≤line=305≥ Quo tondat et quorsum brovi ventura sit.

Ar. Taceamus, usquam nil volo appetentius.

Bv. Videtis hanc calvam recalvastram cavam

Et osseam ac testaceam, prodest modis

Tribus: creat numerum, dat umbram ct loca replet.

≤line=310≥ Sa. Garrire, Buttubatta noster, visus es

Dialecticum hoc sophisma, ut illudas tuis.

Non cernitis quomodo suum os hic carnifex

Distorserat mox in loquendo fabulam?

Ar. Ah dic. Bv. Rogas? Li. Ah dic, precamur. Sa. Dic modo.

≤line=315≥ Bv. Videtis hanc calvitiam vel hoc caput,

Quod cuncta nutu, numine ct voto suo

Regnat, regit, mandat iubctquc ct praecipit

Nolentibus, volentibus, simul aulicis

Et incolis ct accolis ct proximis

≤line=320≥ Et intimis ct extimis, contra deum

Contraquc fas vortit, revertit omnia

Et pro deo pro fasque rursus, si volet?

Ar. Hoc vacuum, hoc illepidum, hoc putre au vanum caput?

Bv. Imnio hoc potons, gratum, placens, laudabile,

≤line=325≥ Quod principem regit trahitque quo cupit,

Cieat magistratus, repellit denuo,

Veterem cxauctorat senatum ct consules,

Novum senatum et consules succenturiat,

Reique publicae rescriptuarios

≤line=330≥ Alternitate muneris premit, levat,

Negotiatur universa principis

Sine principe et consilia dat sine consule

De eiusmodi solo suomet capitulo.

Quod cernitis quam illustre, quam egregium eminet.

≤line=335≥ Concludit autem principem triclinio,

Ne possit esse accessus ullis absque se,

Legationes ante mulgens concutit,

Quam principis frui queant praesentia,

Edicta et interdicta, iura, oracula,

≤line=340≥ Leges profanis atque sacris dictitat.

Obediunt caelestia et terrestria

Capitello huic, quianam sublimat ct intimat,

Depauperatque et divitat; quae vult facit,

Quae vult iubet, quae vult vetat, capitis caput.

≤line=345≥ Ar. An vera praedicas? rogo te serio.

Bv. Quin vera. Sa. Vera? Bv. Verius verissimo.

Sa. Hei mira sors istimodi calvariae.

Bv. Quin basiate liguriones hoc caput

Sa. Quare? Bv. Quia ipsis capito ploxis est caput

≤line=350≥ Et omnibus furunculis infamibus,

Epulonibus, mandonibus, mansuciis,

Cui quot usquam sunt virorum mollium

Ac molliorum feminis nunc supplicant,

Quod in sacris et in profanis aedibus

≤line=355≥ Quasi sit deus colunt, adorant, praedicant

Ludos, iocos, ferias, honores statuunt,

Mandat, probant, remandat, illi idem probant

Condemnat et dat gratiam, vexat bonos,

Amat malos, ut quisque furcifer fuat.

≤line=360≥ Proscriptus ob crimen, caput capital capit

Seu factionis factiosae industriam

Latrunculandi animo cum eo paciscitur.

Accedite huc lenocinatores viri:

Caput hoc pudicos nunquam amavit coniuges.

≤line=365≥ Accedite huc adulterantes feminae:

Calvaria ista prostitutas diligit

Accedat huc et virginum venumdator:

Saepe hoc caput devirginavit virgines.

Ar. Vndo ergo adest? Bv. Ex Arabia. Ar. Nomen quod est?

≤line=370≥ Bv. Sergius, an ignoratis illum Sergium?

Li. Grammaticum eundem qui latina perdocet?

Bv. Nequaquam, at illum apostatam atque Persicum,

Qui ne latine neve graece doctus est

Et insolenter aspernatus litteras,

≤line=375≥ Moniosthenis reprobi ducis meritorium.

Li. Quomodo igitur monachus fuit? Bv. Blatero fuit

Dicaxque multiloquusque vir sophisticus,

Nil dixit, at locutus est audaculus,

Temerarius, versutus, insolens, loquax.

≤line=380≥ Ast quando religio suam nequiverat

Amentiam ultra ferre, correctus fuit

A fratribus patribusque more regulae

Vt par fuit, quod non tulit bene Sergius,

Curans quo abire posset e monasterio.

≤line=385≥ Erupit, evasit, retro cessit fugax,

Quaerendo qui moris sui compar foret.

Quid multa? repperit sui similem latro,

Potcntiorem se tamen, tui ut queat

Tanquam deum tutanum et afferentem opem,

≤line=390≥ Nomine Mahometum, Cyrenaeum genus,

Quem patina graece vocat Moniosthenem.

Deinde amiculum reiecit et scapularia,

Sed et cucullum omnemque adornatum ordinis,

Constantiam et probitatem et integram fidem.

≤line=395≥ Atque ut brevi sermone plurima explicem,

Monachus qui erat, mox factus est apostata,

Fratrum suorum persecutor maximus.

Quotiesque victus vinculis iniectus est,

Toties Mahometus receptum liberat

≤line=400≥ Vel blandiendo vel minando fratribus.

Idem Mahometus Damascum primitus

Vbi obtinebat et Syros et Arabas,

Turgebat hoc caput in gravem superbiam

Lanigero equo et volucri caballo insidens

≤line=405≥ Cum quattuor coequestribus dromonibus.

Si orare coram plebe vel patriciis

Constituerat, sesquipeda verba ruminans,

Pontificio redimiculo comptissimo

Trabeatus in veste augurali apparuit

≤line=410≥ Sed me dies deficiet ortus hic recens,

Si res velim gestas ad unguem exponere,

Quo fastu et impetu sit usus initio,

Quibusque tunc et nunc minis et perpetim,

Nam saeviebat, ut assolent apostatae.

≤line=415≥ Si. Per pol et edepol et Herculem et canem

De hoc tu quidem memoriosiora quam antea

De quaque re unquam audiverim, modo explicas.

Bv. Nondum omnia: primum omnium fetialiter

Fraterculis bellum horridum indixit suis,

≤line=420≥ Moniosthene fretus duce, proinde et sacris

Victum sacerdotibus adomit annuum --

Consuevit appellare praebendas sacras

Vulgus --- renuntiavit ille apostata

Sub nomine illius Mahometi viris

≤line=425≥ Bonis, sacris presbyteris praebendulas

Dimittere et ieiunio mortem mori.

Sic omnibus facit probis caput hoc viris.

Sed ganeonibus et ligurionibus

Pater et protector est caput hoc prao omnibus.

≤line=430≥ Ar. O amabile hoc caput Bv. Osculari desinis?

Ar. Exosculor, quia leno sum. Salve caput

O caput omnis lasciviae, caput leve,

Cavum caput, sine spiritu, sine lumine,

Salve caput, praesidium et heluonibus,

≤line=435≥ Glutonibus, gulonibus, nihili viris.

Et dulce scurrarum decus, salve caput.

Bv. Vt autem aperte cuique vera praedicem,

Caput hoc inane, quod videtis planiter,

Est tale, quod loculos suos plenos facit.

≤line=440≥ Nec dat, sed accipit semper, nec unde sit

Quaerit, sed an sit qui det et det largiter.

Vos autem edaces et famelicos fures

Novi, nihil ludatis usquam a quo nihil

Rerum dari potestur ut fruamini.

≤line=445≥ Deinde amat quoque neminem nisi apostatam

Similem sui vel qui Mahometista sit

Professione aut genere Phryx aut Persicus

Aut Medus aut Damascus aut Syrus aut Arabs,

Nam illos domat, regit, gubernat, involat,

≤line=450≥ His alcoranum fecit et legem tulit,

Qua Saraceni utuntur et Turei truces.

Sic dictu et actu vult omnes apostatis

Fieri pares, tegere ut queat suum scelus.

Ar. Heu paenitet quod osculatus sim hoc caput,

≤line=455≥ Nam scire debui, cavum quod nil habet

Quare nihil praestare quit sodalibus.

Sa. Et me pari maerore paenitet quoque

Et hoc quidem de Buttubatta aegre fero,

Qui spem bonam calvariae nobis dedit

≤line=460≥ Li. Similique ego resipisco paenitudine,

Quare mihi palinodia est canenda iam.

Di te caput vacuum atque inane perduant,

Et fulgur et fulmen superne concremet

Et quicquid inferis mali est dispulveret

≤line=465≥ Sa. Nix, ignes, effrenes procellae et grandines,

Venti maligni et motiones terreae,

Fames, sitis, curae graves, inediae,

Febres et ulcera atque pestilentitas,

Morbus caducus, si qua sint et caetera

≤line=470≥ Mortalibus nocitum, vexent te, o caput.

Ar. Par ipse votum squalido capiti imprecor,

Quod inferis est terror, id to distrahat.

Terrae te hiatus glutiendo absorbeat.

Furiale bellum Cerberusquc et Tartarus

≤line=475≥ Te in carcore atro, in Tulliano torqueant

Vivum atquo adhuc vinctum catenis ferreis.

Et squalor, horror, aridus semper tremor,

Densuin chaos et ater umbnirum chorus

Tc cum Mahometo tuo dilanient,

≤line=480≥ Te strangulent, obstringilont, oblitterent.

Et culter et venenum et incantatio

Vitam tuam, quae est mors, acerbe finiunt.

Bv. Factum bene est, calvuntur hac calvaria,

Quicunque spem locant in hanc calvam cavam.

≤line=485≥ Egi meum officium, sodales optumi.

Ludos leves meo cavillo callide

Vobis videntibus attuli. Id licuit mihi.

# 6. EPILOGVS.

Si quis cupit prudenter omne negotium

Gerere, ut rei privatae et id quod plus erit

≤line=490≥ Etiam rei communitatis publicae

Bene commodet, frugaliter cadat et quadret,

Is meminerit quae hac dicta sunt comoedia.

Cum capite vano nil agat, nil consulat,

Vbi nec est sapientia aut constans fides,

≤line=495≥ Praesertim ubi iam peieravit denuo,

Nam peius est unquam nihil periurio.

Nunc plaudite et valete. Res acta est satis.

\[Holstein: In der ed. princ. finden sich vor dem Epilogus folgende
Chorgesänge:\]

DEO GRATIAS

**CHORVS CVM CHORAVLE.**

Musis poetis ct sacro

Phoebo referte gratias.

Vates honor decet suus,

Quos musica proportio

Aequare vult caelestibus

Dulcissimo convivio.

Musis poetis et sacro

Phoebo referte gratias,

Vnde fluit iocunditas

Intra poetae carmina

Et sensuum profunditas

Et versuum solamina.

Musis poetis et sacro

Phoebo referte gratias.

Caelum subornat circulus,

In quo regirant zodia;

Vatem coronat caelibus

Semper virescens laurea.

Musis poetis et sacro

Phoebo referte gratias.

Virtus viget perenniter

Et nominis memoria,

Poeta si concinniter

Lyra canat sublimia.

Musis poetis et sacro

Phoebo referte gratias.

Odit reflexus sphaericos

Monstrosa subterranea,

Sic et supernis deditus

Profana spernit gaudia.

Musis poetis et sacro

Phoebo referte gratias.

Vis tu patere posteris

Nitique claro nomine,

Gaude viris poeticis

Libethrium spiramine.

Musis poetis et sacro

Phoebo referte gratias.

Apollinis lenimino

Sic sic eris vel comicis

Heroico vel carmine

Lyraeve dignus canticis.



# Back



