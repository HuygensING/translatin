# Front

/

PLAVSUS LVCTIFICAE MORTIS AD MODVM DIALOGI EXTEMporaliter ab Eusebio
Candido lusus. Ad quem quique mortales inuitantur omnnes, cuiuscuius
sint conditionis: quibusque singulis Mors ipsa respondet.



# Main



**Cat**. Luctificae Mortis plausum bene cernite cuncti.

Dum res laeta, mori et uiuentes discite : nanque

Omnes ex aequo tandem huc properare necessum.

Hic inducitur adolescens quaerens, & mors

vel philosophus respondens

**Ad**. Vita quid est hominis? **M**. Fumus super aera missus.

≤line=5≥ **Ad**. Vita quid est hominis? **M**. Via mortis, dura laborum

Colluuies; uita est hominis uia longa doloris

Perpetui. **Ad**. Vita quid est hominis? **M**. Cruciatus et error.

**Ad**. Vita quid est hominis? **M**. Vestitus gramine multo,

Floribus et uariis campus, quem parua pruina

≤line=10≥ Expoliat; sic uitam hominum mors impia tollit.

Quaelibet illa alacris, uegeta, aut opulentaue felix,

Icta cadet modica, crede, aegritudine mortis.

Et quamuis superes auro vel murice Croesum,

≤page=83≥

Longaeuum aut annis uiuendo Nestora uincas,

≤line=15≥ Omnia mors aequat, uitae meta ultima mors est.

IMPERATOR

**Μ**. Quid fers? **Ρ**. Induperator ego, et moderamina rerum

Gesto manu. **Μ**. Domuit mors impia sceptra potentum.

REX RHOMANUS

**M**. Quid fers? **Ρ**. En ego Rhomulidum rex. **M**. Mors manet omnes.

PAPA

**P**. En ego pontificum primus, signansque resignans

≤line=20≥ Et coelos orcique locos. **M**. Mors te manet ergo.

CARDINALIS

**P**. Cardineo fulgens ego honore, et episcopus ecce.

**M**. Mors manet ecce omnes, phrygeus quos pilleus ornai.

EPISCOPUS

**P**. Infula splendidior uestit mea tempora, latum

Possideo imperium, multi mea iura tremiscunt.

≤line=25≥ Me ditant fraudis docti, producere lites

Experti, aucupium docti nummorum, et auerni

Causidici, rixatores, rabulaeque forenses.

Hos ego respicio, nihil attendens animarum

≤page=84≥

Ecclesiae mihi commissae populi ue salutem.

≤line=30≥ Sed satis est duros loculo infarcisse Iabores

Agricolum, et magnis placuisse heroibus orbis.

**M**. Non tarnen effugies mortis mala spicula durae.

ECCLESIAE PRAELATUS

**P**. Ecclesiae praelatus ego multis uenerandus

Muneribus sacris, prouentibus officiorum.

≤line=35≥ Comptior est uestis, poppina frequentior aede

Sacra, et psalmorum cantus mihi rarior ipso

Talorum crepitu, Veneris quoque uoce sonora.

**Μ**. Morte cades, annos speras ubi uiuere plures.

CANONICUS

**P**. En ego melotam gesto. **Μ**. Mors saeua propinquat.

PASTOR

≤line=40≥ **P**. En parochus quoque pastor ego ; mihi dulce falernum

Notius aede sacra: scortum mihi charius ipsa

Est animae cura populi. **M**. Mors te manet ergo.

ABBAS

**P**. En abbas uenio, Veneris quoque uentris amicus.

Coenobii rara est mihi cura, frequentior aula

≤line=45≥ Magnorum heroum. **M**. Chorea saltabis eadem.

PRIOR

**P**. En prior, ornatus longa et splendente cuculia,

**Μ**. Falce cades mortis. Mors aufert nomina honoris.

PATER VESTALIUM

**P**. Nympharum pater ecce ego sum uentrosior, offis

Pinguibus emacerans corpus. **M**. Mors te manet ipsa.

≤page=85≥

VESTALIS NYMPHA

≤line=50≥ **P**. En monialis ego, Vestae servire parata.

**M**. Non te Vesta potest mortis subducere castris.

LEGATUS

**P**. Legatus uenio culparum uincla resoluens

Omnia pro auro; obices coelum uendo, infera claudo,

Et quicquid patres sanxerunt, munere soluo.

≤line=55≥ ≤line=55≥ **M**. Iuribus a mortis non te legatio soluet.

DOMINUS DOCTOR

**P**. Quid fers? Ecce sophus, diuina humanaque iura

Calleo, et a populo doctor Rabbique salutor.

**M**. Te manet expectans mors ultima linea rerum.

MEDICUS

**P**. En ego sum medicus, uitam producere gnarus,

≤line=60≥ Venis lustratis morborum nomina dico.

**M**. Non poteris durae mortis uitare sagittas.

ASTRONOMUS

P. En ego stellarum motus et sydera noui,

Et fati genus omne scio praedicere coeli.

M. Non potis es mortis durae praescire sagittas.

CURTISANUS

≤line=65≥ **P**. En me Rhoma potens multis suffarsit onustum

Muneribus sacris, prouentibus, officiisque.

**M**. Non potes his mortis fugiens euadere tela.

ADVOCATUS

**P**. Causarum patronus ego, producere doctus

Lites, et loculos lingua uacuare loquaci.

≤line=70≥ **M**. Non te lingua loquax mortis subducet ab ictu.

≤page=86≥

IUDEX

**P**. Iustitiae iudex quia sum, sub plebe salutor.

Vertice me nudo populus ueneratur adorans.

Auri sacra fames peruertere saepe coegit

Iustitiam. **M**. Mors te manet aequans omnia falce.

PRAETOR

≤line=75≥ **Ρ**. Praetor ego populi, me praeter nemo quid audet.

Accensor causis ; per me stant omnia, nanque

Et dono et adimo uitam, cum rebus honorem.

Munere conspecto, quod iniquum est iure triumphat.

Emitto coruos, censura damno columbas.

≤line=80≥ Hinc metuendus ero superis ereboque profundo.

**M**. Te manet expectans Erebus Plutoque cruentus.

CONSUL

**P**. Polleo consiliis, Consul dicorque salutor

Munere conspecto, quod iniquum est consulo rectum,

Quod rectum est, flecto ; nihil est quod nesciat auri

≤line=85≥ Sacra fames, hinc ditor et undique fio opulentus.

**M**. Sed eris aeternum miser et mors impia tollet.

CAUSIDICUS

**P**. Causidicus ego sum, causas narrare peritus.

Accior in causas, sed spes ubi fulserit auri

Ad fraudes docta sollers utor bene lingua.

≤line=90≥ Muto, commuto, iura inflecto atque reflecto,

Et nihil est quod non astu peruincere possim.

**M**. Mors aequa expectat properans te fulmine diro,

Nec poteris astu mortis praeuertere tela.

≤page=87≥

SCABINUS

**P**. Ecce scabinus ego: scabo bursas, prorogo causas.

≤line=95≥ Senatorque uocor; uulgus me poplite curuo,

Muneribusque datis ueneratur, fronte retecta.

Nil mortem meditor loculos quando impleo nummis

Et dito haeredes nummis, ui, fraude receptis.

Iustitiam nummis, pro sanguine, munere, uendo.

≤line=100≥ Quod rectum est curuo, quod curuum est munere rectum

Efficio, per me prorsus stant omnia iura.

**Μ**. Non poteris durae mortis transire sagittas.

LUDIMAGISTER

**P**. En ego peruigili cura aeternoque labore,

Excolui iuuenum ingenia, et praecepta Mineruae

≤line=105≥ Tradens consenui, cathedraeque piget sine fructu.

Quid dabitur fructus, tanti quae dona laboris ?

**M**. Omnia mors aequans, uitae ultima meta laboris.

MILES AURATUS

**P**. Miles ego auratus, fulgenti murice et auro

Splendidus in populo. **M**. Mors te manet omnia perdens.

MILES ARMATUS

≤line=110≥ **P**. Miles ego armatus, qui bella ferocia gessi.

Nullius occursum expaui, quia durus et audax.

Ergo immunis ero. **M**. Mors te intrepida ipsa necabit.

MERCATOR

**P**. En ego mercator diues, maria omnia lustro

Et terras, ut res crescant. **M**. Mors te metet ipsa.

≤page=88≥

FUCKARDUS

≤line=115≥ **P**. En ego fuckardus, loculos gesto aeris onustos,

Omnia per mundum coemens, uendo atque reuendo.

Heroes me sollicitant, atque aera requirunt.

Haud est me lato quisquam modo ditior orbe.

Mortis ego iura et frameas nihil ergo tremisco.

≤line=120≥ **M**. Morte cades, mors te rebus spoliabit opimis.

QUAESTOR

**P**. Quaestor ego, loculos suffersi arcasque capaces.

Est mihi praenitidis fundata pecunia uillis.

Hac diues redimam durae discrimina mortis.

**Μ**. Te mors praeripiet nullo exorabilis auro.

NAUCLERUS

≤line=125≥ **P**. En ego nauclerus spaciosa per aequora uectus,

Non timui maris aut uenti discrimina mille.

**M**. Cymba tarnen mortis capiet te quaeque uorantis.

AGRICOLA

**P**. Agricola en ego sum, praeduro saepe labore,

Et uigili exhaustus cura, sudore perenni,

≤line=130≥ Victum pertenuem quaerens, sine fraude doloque

Omnia pertentans, miseram ut traducere possim

Vitam, nec mundo me est infelicior alter.

**M**. Mors tarnen eduri fiet tibi meta laboris

ORATOR

P. Heroum interpres uenio, fraudique peritus.

≤line=135≥ Bellorum strepitus compono, et bella reduco,

Meque petunt reges, populus miratur adorans.

**M**. Nulla abiget fraudi linguae ue peritia mortem.

≤page=89≥

PRINCEPS BELLI

**P**. Fulmen ego belli, reges et regna subegi.

Victor ego ex omni praeduro quamlibet ecce

≤line=140≥ Marte fui, uitae hinc timeo discrimina nulla.

**M**. Te mors confodiet cauda trigonis aquosi,

Atque eris exanimis moriens uno ictu homo bullae.

DIVES

P. Sum rerum felix, foecunda est prolis et uxor,

Piena domus, laetum pecus, et celiarla piena

≤line=145≥ Nil igitur metuo. **M**. Quid ais: mors te impia tollet.

PAUPER

**Ρ**. Iro ego pauperior, Codroque tenuior omni,

Despicior cunctis, nemo est qui subleuet heu heu.

Hinc parcet ueniens mors: nam nihil auferet a me.

**M**. Non sic euades, ditem cum paupere tollit.

FOENERATOR

≤line=150≥ **P**. Vt loculi intumeant auro, ui, fraude, doloque

Foenore nunc quaestum facio. furtoque rapinaque,

Vt proles ditem, passim dicarque beatus,

Per fas perque nefas corradens omnia quaero.

**M**. Mors ueniens furtim praedabitur, omnia tollens.

ADOLESCENS

≤line=155≥ **P**. Sum iuuenis, forma spectabilis, indole gaudens

Maturusque aeui, nullus praestantior alter,

Moribus egregiis populo laudatus ab omni.

**Μ**. Pallida, difformis mors auferet omnia raptim.

≤page=90≥

PUELLA

**P**. Ecce puellarum pulcherrima, mortis iniquae

≤line=160≥ Spicula nil meditor, iuuenilibus et fruor annis,

Meque proci expectant compii, facieque uenusti.

**M**. Stulta, quid in uana spe iactas? Mors metet omnes

Difformes, pulchrosque simul cum paupere dites.

NUNCIUS

**P**. Nuncius ecce ego sum, qui nuncia perfero pernix.

≤line=165≥ Sed retrospectans post terga, pape audio quidnam?

Me tuba terrificane mortis uocat. Heu moriendum est.

## 1. PERORATIO

**Cat**. Mortales igitur memores modo uiuite laeti

Instar uenturi furis, discrimine nullo

Cunctos rapturi passim ditesque inopesque.

≤line=170≥ Stultus et insipiens uita qui sperat in ista,

Instar quae fumi perit, et cito desinit esse.

Fac igitur tota uirtuti incumbito mente,

Quae nescit mortem, sed scandii ad ardua coeli,

Quo nos a fatis ducat rex Iuppiter. Amen.

≤line=175≥ PLAUDITE NUNC, ANIMUM CUNCTI RETINETE FAVENTES



# Back



FINIS

