# Front

/

NICOLAI VERNULAEI

CRISPVS

TRAGOEDIA.

78 NICOLAI VERNULAEI

ARGVMENTVM.

I. CRISPUS Caesar, Fl. Constantini Augusti filius

ex Alemannico bello victor cum in urbem rediret,

triumphum illi pater ex Senatus voluntate decrevit.

Is dum apparatur, Fausta Imperatrix eius Noverca pudici¬

tiam illius expugnare tentavit, sed cum repulsam tulisset,

mota novercali odio & muliebri levitate apud Constanti¬

num maritum falsa criminatione, quasi pudori eius vim

inferre voluisset, innocentem accusavit. Fidem accusationi

fecit ostensis gladio & chlamyde Crispo ereptis. Igitur cum

dies illi dicta esset coram tribunali Crispus sistitur, & ini¬

quâ Iudicum sententiâ condemnatur, exindeque securi

percutitur. Detectâ postmodum Faustae fraude, sed serius,

mortui corpus triumphali pompa effertur.



# Main



# 1. PERSONAE.

Constantinus Imp. Nuntius

I. Crispus Caesar, Artemius Tribunus

Fausta Imperatrix. Militum,

Senatores. Praefectus Urbis

Aulicus Senex. Ephoebi.

Nutrix. Milites.

Constantin. Consul. Chorus.

≤page=79≥

CRISPVS

TRAGOEDIA.

# 2. ACTVS PRIMVS.

# 3. SCENA PRIMA.

CONSTANTINUS Imperator.

SOllicita semper cura regnantes trahit,

Partesque in omnes versat, & pondus sibi est

Honor imperandi. Fallitur quisquis putat

Sceptrum hoc suave; fallitur quisquis leve

≤line=5≥ Hoc arbitratur verticis nostri decus.

Splendore tantum cingimur, pectus suo

Intus laborat pondere, & vixdum satis

Par est labori. Quisquis imperium tenet

Honore celsus, & suo nutu regens

≤line=10≥ Populos coercet, esse non potest suus,

Regnando servit. Aula curarum est parens

Quietis expers, anxij motus Domus,

Fulgore cuncta dum micant, terrent simul,

Cum rege semper occupat solium timor.

≤line=15≥ Multa est timoris causa; nunc plebis furor

Insanientis, nunc novi, quanquam procul,

≤page=80≥

Conatus hostis; deesse nec nobis potest

Timendus hostis. Ipsa pax hostes habet,

Et dum timere desinunt reges, cadunt.

≤line=20≥ Nullae recessus regiae tutos habent.

Etiam suorum nam timent reges fidem,

Et morte somnum saepe concludunt suum.

Nec pace bellum melius, innumeras trahit

Gerendo curas, & nihil bello est satis.

≤line=25≥ Sufficere bello nulla vis regum potest,

Viros, & aurum, & arma consumit, neque

Spes ulla lucri est, namque jacturam facit

Quicunque vincit: praemium est belli, gravis

Miseria populi. Casus armatos regit,

≤line=30≥ Fortuna bellum; vincere aut vinci Ducum

Haud est in armis: dat potens laurum Tonans

Et parva saepe sternit innumeros phalanx.

Levis error hic est nullus, & prudens satis

Vix ullus arma dirigit. Subit hoc meum

≤line=35≥ Formido pectus, dumque mens versat suas

Divisa curas, horror obrepit fibris.

Meus ille Crispus, (ô patris magni timor!)

Nunc in remotis bella distringit plagis,

Ferus hostis illi est & potens; forsan suo

≤line=40≥ Jam cessit hosti, forsan amnes atque agros

Multo suorum funere opplevit jacens.

Audax juventa est, & morae impatiens calor,

Cum se lacessit; vereor ut prudens satis

Aut sustinere, aut aggredi hostiles sciat

≤line=45≥ Bello cohortes. At quis huc gressum trahit?

Quis laureato vertice exultans venit?

≤page=81≥

Age, Anime, pande pectus, hinc spes est tibi.

# 4. SCENA SECUNDA.

Nuntius Laureatus, Constantinus.

NUNTIVS.

Vive Imperator, laureatas en tibi,

Apporto laetus litteras. Con. Ecquid novi?

Nun. Prostratus hostis putre jam mordet solum,

≤line=50≥ Et albicantem Gloriae currum tenet

Parente tantum Crispus Augusto minor.

Con. O me beatum Caesarem! hoc Tonans tui est

Donum favoris; haec tuâ à dextra venit

Optata laurus. Militum frustra est manus,

≤line=55≥ Si non benigno faveat aspectu polus.

Satis est, resigno litteras; quanquam mihi

Ecce involuta gaudium laurus facit.

O Nate felix, quam levi pugnâ potens

Tibi cessit hostis! in suam cladem ruit

≤line=60≥ Dum tu cohortes arte producis mea.

Juvat intueri litteras; sed tu tamen

Expone pugnae, namque vidisti, modum.

Nun. Modus unus hic est. Ima quâ stringens juga

Devoluit Albis gurgitem, & placido rigat

≤line=65≥ Terras meatu, castra disposuit tuus

Et arma Natus; amnis annonam dabat,

Montes tegebant. Non procul castris erat

Munitus hostis Teuto, qui grandi arduus

Surgebat audax mole, & aspectu minas

≤folio=F≥

≤page=82≥

≤line=70≥ Solo ferebat; fremitus hinc, & hinc quoque,

Raucumque murmur; milites vix Dux premit,

Arma, arma clamant, nec ferunt junctum sibi

Hostem intueri. Crispus ingenti intonat

Per arma voce, Miles, hic tandem est dies,

≤line=75≥ Quo constitutum Caesari serves decus.

Ibo & praeibo. Dixerat, clangunt tubae,

Et concitatus miles insequitur Ducem.

Excitur hostis, irruit, miscet manus,

Fit clamor ingens, densa telorum ingruit

≤line=80≥ Hinc inde grando; dumque vir virum premit,

Clypeusque clypeum pellit, & manum manus

Armata trudit, montium resonant juga,

Tremuntque valles, sanguis effusus fluit,

Et mixtus Albi gurgitem latè imbuit.

≤line=85≥ Equitique eques, pediti pedes ferro necem

Diffundit atram; sternitur telis solum,

Cadaverumque longa mixtorum strues

Obumbrat agros. Hostium sed mox ubi

Ductor sub armis corpore exanimi jacens

≤line=90≥ Animam cruori miscuit, foeda omnium

Secuta clades & fuga est: tandem manus

Et arma ponunt, & sibi pacem petunt.

Spolia ampla turmis Crispus indulget suis,

Pacem dat hosti; finis hinc pugnae fuit,

≤line=95≥ Finisque belli. Con. Sortis ambiguae fuit

Superare, felix cui Tonans victoriam

Concessit ultro. Marte cum dubio manus

Miscent utrimque viribus pugnam suis

Felicitatis vincere est. Quod se modo

≤page=83≥

≤line=100≥ Meus ille Natus gessit? Nun. Ante acies equo

Vectus feroci quemque compellans manu

Praeibat ipse, vulnera & mortes simul

Spargebat idem: laetior vultu fuit

Haud Crispus unquam, flammeis hosti imminens

≤line=105≥ Violentus armis, & simul rutili face

Decorus oris. Con. Saucius nullo fuit

Dux ipse telo? Nun. Mille dum scuto excipit

Nullum recepit, nunc eques, mox & pedes,

Juvat, instat, urget ordines, mixtus suis

≤line=110≥ Et mixtus hosti. Con. Sic calor juvenem abripit.

Periculorumque immemor laudem petit

Audax juventa. Nunc ubi est? Nun. Jam jam redux

Patrem videbit, cuncta composuit prius,

Mox ad triumphum militem accinxit suum.

≤line=115≥ Audin? sonoros buccinae cantus cient.

En, Caesar, hic est, regio in vultu jubar

Elucet ardens, Con. Cerno, Crispus est meus.

# 5. SCENA TERTIA.

Cristus, Constantinus.

CRISPVS.

AUguste vive Genitor, en laurum tuis

Advoluo pedibus. Con. Quid pedes, Fili, premis?

≤line=120≥ Assurge, totumque accipe amplexu patrem.

Assurge Fili, brachijs stringas patrem,

Istasque Roma cernat invictas manus.

Cri. Redux parentem veneror, & laetam precor

≤folio=F1≥

≤page=84≥

Quam porto laurum. Rhenus atque Albis tuas

≤line=125≥ Capiunt habenas, marte damnato jugum

Ultrò recepit hostis, & juris tui est

Germana Tellus. Con. Nate, tu spes es Patris,

Tutela Romae, stirpis Augustae Decus,

Vindex togatae Gentis, & robur meum.

≤line=130≥ Cri. Tua ista laus est, Genitor auspicijs tuis

Mihi parta laurus, & tuum victus jugum

Assumpsit hostis: vicimus per te, & tibi

Trophaea surgunt, Teutonum quae gens colit.

Con. Auspicia, Nate, dedimus, at virtus tua

≤line=135≥ Fregit potentes hostium ferro manus.

Opulenta virtus est sibi, haec ambit polos

Expers sepulchri, luce resplendens suâ.

Cri. Placuisse magno sit mihi Patri satis

Haec meta voti est. Nulla degenerem dies

≤line=140≥ Unquam videbit; animus hic est à patre,

Ei sanguis in me, quisquis ad laudem exilit,

Tuus est. Con. Bene est, sic laetor in Nato pater.

Regnabo per te, Nate, dum virtus meos

Tua sternit hostes. Cri. Hostibus bellum intuli,

≤line=145≥ Benignitatem miscui bello simul.

Con. Ars ista magnorum est Ducum; cogit timor,

Amor reducit; fortis & mitis simul

Dux esse debet; gratius victis jugum est,

Victi benignum quando victorem colunt.

≤line=150≥ Clementiae cum fama regnantem adjuvat

Suave regnum est; semper est magni Ducis

Servare victos; arte non aliâ decet

Augere regnum. Quisquis aut ferro furit,

≤page=85≥

Aut igne, nunquam vincit, & quanquam domet,

≤line=155≥ Sentit subactae perfidam gentis fidem.

Cri. Documenta, Genitor, ista jam pridem mihi

Puero dedisti, nostra virtus te patre

Crevit Magistro. Con. Laudo, quod superest, age

Meritis triumphus, Nate, reddatur tuis.

≤line=160≥ Non invidebit Roma, quae semper Duces

Honore magnos tollit, & meritis favet.

En Imperatrix gaudio exultans novo

Videre properat; ipse praecurrit quoque

Tibi Senatus gestiens; cuncti favent.

# 6. SCENA QUARTA.

Crispus, Fausta Imperatrix, Constantinus,

Senatores.

CRISPVS.

≤line=165≥ VIve Imperatrix, nostra, quaecunque est, tuae

Dicata laurus gloriae est. Fau. Lubens tuum

Complector istud pectus; & celsam indolem,

Quae nata magnis ambit aeternum decus,

Suspicio mater. Digna tu proles patris,

≤line=170≥ Patrem aemularis, & novâ famâ tuos

Auges penates. Illa jam virtus tua

Imperia mundi spondet, & certum decus,

Aususque magnos: perge, & aetatem tuam

Transcende victor; inclytum Heroum genus

≤line=175≥ Numerare longas nescit annorum moras,

Et tempus urget, cunctaque in laudem trahit.

Crisp. Referre patrem mens mihi est, huc se meus

≤folio=F3≥

≤page=86≥

Attollit animus, & sibi metam labor

Constituit unam. Faxit aeternus Tonans,

≤line=180≥ Ut iste patri placeat, & matri labor.

Con. Sic spes parentum Nate, sic generis decus

Illustre vives. Fau. Sic tuos referes avos,

Et aemulando laudibus surges novis.

Sen. 1. Magnanime princeps gratulor partum decus, ˂ magnamine

≤line=185≥ Meritis honores Roma jam debet tuis.

Senat. 2. Roma ipsa gratulatur, & tuâ in manu

Spem laeta ponit, patriae spes es tuae.

Senat. 3. Sit ista felix patriae laurus tuae,

Augendo fines imperi auxisti decus.

≤line=190≥ Senat. 4. Sic vive Princeps, Roma devictos tibi

Jam debet hostes, & decus debet novum.

Con. Triumphet ergo Crispus, hoc Romae placet.

Placet ne patres? Senat 1. Debitus Nati est tui

Meritis triumphus, Roma victorem colat.

≤line=195≥ Senat. 2. Etiam triumphum subditę Gentes darent,

Det Roma Crispo. Senat. 3. Debitum poscit sibi

Virtus triumphum, Roma nil Crispo neget.

Senat. 4. Triumphet, illum Roma decoratis colat

Vectum quadrigis, omnium plausus ferat.

≤line=200≥ Cri. Amor iste vester gratus est, Proceres, mihi;

Etiam mereri, si quid est ultra, velim.

Permitte, Genitor, rursus in bellum ferar.

Con. Prius triumpha dum licet; cum sol dies

Binos ab ortu duxerit, curru arduus

≤line=205≥ Intrabis urbem gemmeo, & plausum feres.

Sic est decorum; miles ad portam tuus

Subsistat omnis, praemia exspectet sua.

≤page=87≥

**CHORVS.**

Milites Crispi.

EXorere dies laeta triumphi,

Meritos referat Crispus honores.

≤line=210≥ Jam sua sternit flumina Rhenus,

Albisque suas subdidit undas.

Germana jugum recipit Tellus,

Et Teuto potens porrigit herbam.

Domuere feras fuimina Gentes

≤line=215≥ Romanis vibrata lacertis.

Non vagus errat Marsus in agris,

Et sua liquit castra Cheruscus.

Clausus latitat Cattus in undis,

Odit victus praelia Frisius.

≤line=220≥ Exorere dies laeta triumphi,

Meritos referat Crispus honores.

Cives, Cives spectate Ducem

Et serta Duci laurea vestro

Reddite, pateant templa triumpho,

≤line=225≥ Pateant festâ luce penates.

Ponat gelidum Roma timorem,

Geminent laetos omnia plausus,

Virtus Crispi sustulit hostes.

Victore jugum recipit Crispo

≤line=230≥ Quidquid nostras tempsit habenas.

Exorere dies laeta triumphi,

Meritos referat Crispus honores.

≤folio=F4≥

≤page=88≥

Dux ille suis inclytus armis,

Et clementi fronte decorus

≤line=235≥ Marte rebelles terruit oras,

Lenis duros populos vicit.

Illum virtus agmine medio

Dubijs semper fovit in armis.

Illi faciles favêre poli,

≤line=240≥ Et porrexit Numen ab alto

Partas pauco sanguine lauros.

Tantum pietas sincera potest,

Pro qua vigilans militat Aether.

Tantumque queunt conscia recti

≤line=245≥ Pectora, calidis quando votis

Sydera pulsant. Quisquis honores

Per bella petunt, Numen amicum

Habeat primum, moribus inde

Martia jungat bella decoris,

≤line=250≥ Aether lauros supera fundet

De sede novas, nunquam poterit

Superare pios barbarus hostis.

Exorere dies laeta triumphi,

Meritos referat Crispus honores.

≤line=255≥ Vincet laudem Crispus avorum,

Meritis fiet parque parenti,

Decus Imperio reddet avitum

Et, Roma, tuas proferet oras.

Nullas ponit generosa sibi

≤line=260≥ Virtus metas, tramite longo

Celsam famae tendit in arcem.

Praemia quando bella sequuntur,

≤page=89≥

Recipitque suos miles honores,

Animos sumit rursus in arma.

≤line=265≥ Exorere dies laeta triumphi,

Meritos referat Crispus honores.

# 8. ACTVS SECVNDVS.

# 9. SCENA PRIMA.

Fausta Imp. Nutrix.

FAUSTA.

QVaecunque vulnus pectore occluso gerit,

Et sauciatas igne violento fibras,

Misera est; at illae quae suum vulnus tegit,

≤line=270≥ Et quae dolori pressa succumbit suo

Miserior est. O, Anime, jam victus jaces,

Tuumque nutris vulnus, & moreris tibi.

Ardes, & haeres; totus in flammas abis,

At adhuc superstes vivis, & vivens peris.

≤line=275≥ Seu sol renatum tollat Oceano diem,

Seu luna natum pallida extinguat diem,

Suspiro misera, nec meo affulget placens

Medicina morbo: lachrymae tantum in genas

Currunt perennes, & novo pectus salit

≤line=280≥ Tremore semper. Anime, quam miserum est mori

Dolore lento, gratus est quando dolor!

Utinam sepulchro condita, atque inter leves

Vagarer umbras! morior & vivo simul,

Et una mortem, & una fert vitam quoque.

≤folio=F5≥

≤page=90≥

≤line=285≥ Heu flamma cordis. O Amor quantum potes,

Quando medullas igne secreto rapis!

Nut. Augusta, cur te turbido motu premens

Animum dolore saucias? Fau. Causa est mali

Praesentis ingens. Nut. Esse non potest malum,

≤line=290≥ Cum cuncta votis laeta succedunt tuis.

Fau. Quae laeta votis? Nut. Crispus auspicijs patris.

Victor reversus; ipsa vidisti, ut gerit,

Sublime pectus? frontis ut latae decus,

Vultus serenos, oraque, & roseas genas

≤line=295≥ Ostendit urbi? Fau. Nascitur meus hinc dolor.

Nut. Cum victor auxit patris imperium, doles?

Et cum triumphos Crispus expectat, doles?

Fau. Utinam triumphet matre subjectâ prius.

Nut. Victis triumphos hostibus Caesar dabit,

≤line=300≥ Haec una causa est; meruit emeritus labor,

Et pectus altum, & indoles magnae capax

Virtutis. Aevo major est Crispus suo,

Generosus, alacer, fortis, invictus. Quid est?

Iterumne vultus imbre defoedas tuos?

≤line=305≥ An invideret filio mater potes?

Fa. Utinam invideret non mihi. Nu. Numquam tibi,

Tibi invidere non potest, qui sic te amat.

Fau. Utinamque amaret, tangis hic votum meum.

Nut. Dubitas? at Vrbis Crispus est Orbisque amor,

≤line=310≥ Odisse quenquam non potest, quem omnes amant.

Amare Crispum tu quoque ut Natum potes,

Etiamque debes. Fau. Hunc amo, Nutrix, amo.

O si in parentis Crispus amplexum ruat!

O si calores cordis extinguat mei!

≤page=91≥

≤line=315≥ O si! Nut. Quid ergo est? saucium pectus geris,

Et ustulatas vulnerat fibras amor?

Domina resiste, turbidam mentem rapit

Male sanus ardor; pectore excludas tuo.

Quae non resistit ipsa se praedam facit,

≤line=320≥ Seroque nollet ferre, quod subijt jugum.

Fa. Suave est amare quod placet. Nu. Quando decet.

Fau. Decet placere quod potest. Nut. Quando pudor

Permittit, & lex. Fau. Lege metiri cupis

Nostros amores? Nut. Sic decet, quod lex vetat,

≤line=325≥ Et quod recusat generis humani pudor,

Turpe est. Fau. Amare non potest Natum parens?

Nut. Amare Natum ut conjugem nunquam potest.

Fau. At ipse nostras igne succendit fibras.

N. Extingue, reprime. F. Cum premo, accendo magis,

≤line=330≥ Oberrat oculis Crispus, atque oculos movet,

Et has in ulnas semper, atque in has manus

Recurrit ultro. Seu diem Phoebus ferat,

Seu nox quietem, Crispus est matri dies,

Quiesque Crispus, omnia est Crispus mihi:

≤line=335≥ In ore vox est, mentis idolum est meae.

Nut. Tantum resistas, mentis excutias tuae

Vanos labores: posse quod fieri negat

Ratio, repelle. Fau. Non habet ratio locum,

Cum pectus ardor Veneris & mentem rapit.

≤line=340≥ Nut. Ratione mentem regere sed debes tamen.

Fau. Amor ipse mentem jam regit, totam abripit,

Totam revellit; crede, jam non sum mea.

Nut. O si hos amores audiat Crispus tuos!

Fau. Forsan favebit. Nut. Fugiet, & Patris domum

≤page=92≥

≤line=345≥ Ultro relinquet. Fau. Ipsa fugientem sequar.

Gratum est amantem quo ferunt pedes sequi.

Nut. Tuum relinques conjugem? Fau. Non est opus.

Arcana semper sedis Augustae latent.

Nut. Arcana, crede, semper Aularum patent,

≤line=350≥ Peccare furtim Principes nunquam queunt,

Patet Aula cunctis; omnium, quod rex agit,

Oculi intuentur. At Deum saltem time.

Fau. Cum victa mens est, facilis indulget Deus,

Sequor furorem mentis, & vincor mihi.

≤line=355≥ Nut. Vereare famam. Fau. Non solent famam Duces

Unquam vereri, quod volunt, illis putat

Licere vulgus. Nut. Domina, ne tantum tuo

Credas furori, stirpis opprobrium tuae

Hinc excitabis, fabulam vulgo dabis,

≤line=360≥ Iramque sponso Caesari accerses gravem.

Famam, Deumque, & Caesarem, & Romam time.

Haec cuncta mentis facinus offendet tuae.

Per istud oro pectus, & charos mihi

Semper lacertos, per tuum nomen precor,

≤line=365≥ Compesce amorem. Fau. porrige huc ferrum mihi,

Compescam amorem, morte nam solâ potest,

Et ense vinci; nec recuso jam mori.

Nut. Ecce in furorem pectus effraenum cadit,

Moderare pectus, Domina, da spatium tibi,

≤line=370≥ Mora saepe tollit, ante quod suasit furor.

At ecce Crispus; quod decet, mentem preme,

Namque est pudicus, innocens, castus, pius.

Fau. O ille quantas ingerit flammas mihi!

Succumbo, Nutrix, & mihi pectus labat.

≤page=93≥

# 10. SCENA SECUNDA.

Crispus, Fausta.

CRISPVS.

≤line=375≥ COEli Monarcha, tuque quae magni es parens

Virgo Tonantis, alterum Numen mihi,

Et spes laborum, dum tuas gratum fero

Munus per aras, & pius grates ago,

Fave obsequenti. Tu mihi apportas decus,

≤line=380≥ Quod jam triumpho Roma congesto parat.

Per te subegi, quicquid accessit patri,

Et inter arma Numen expertus tuum

Fudi rebelles. Fau. Crescit in venis amor.

Cri. In te redundat, quicquid est gestum prius.

≤line=385≥ Et quod mereri forsan applausum potest.

In me triumphas, non ego, tota haec tua

Sit, Christe, pompa, victor es, vici tuâ

Adjutus aurâ. Fau. tanta me pietas trahit,

Novosque in ignes mente confusam rapit.

≤line=390≥ Cri. Unum oro, Christe, quam gero mentem rege,

Illudque legi pectus addictum tuae

Serva benignus. Castus armorum sequar

Omen tuorum, & innocens vivam tibi

Seu bella rursus has meas poscant manus,

≤line=395≥ Seu patris Aulae regimen in partem vocet.

Fac pectus istud nullus immutet dolus:

Illi voluptas cedat, & falso Venus

Ornata fuco; potius in mortem ruam,

Quam me vel unâ labe commaculem nocens

≤page=94≥

≤line=400≥ Fau. Eheu! amores forte contemnet meos,

Eheu! & istas perferam cordis faces?

O mors, dolores rumpe, non possum amplius,

Abrumpe pectus, sola, mors, tantum potes

Lenire morbum. Crisp. Causa quae tanti est mali?

≤line=405≥ Vox haec novercae est, en suo incumbit malo.

Augusta Genitrix, imbre quid tanto mades?

Quid est? quid istos moesta singultus trahis?

Satisne salva? Fau. Nulla jam restat salus,

C Age fare, quo res in loco est? F. Misero in loco est.

≤line=410≥ Cr. Etiam in triumpho? Fau. Sit licet, per me licet

De me triumpha, victa vel morti dabo

Perempta vitam. Cr. Mater. Fau. O nomen grave!

Relinque nomen, inde non venit salus.

Cris. Sinistra num sors Caesarem Patrem premit

≤line=415≥ Victore Nato? Fau. Me tuam matrem premit.

Cr. Quod crimen Aulae est F. Aula non crimen facit.

Intus laboro. Faxit aetherus Tonans

Abrupta Manes inter obscuros ferar.

Ingrata vita est, danda vel per te est salus.

≤line=420≥ Cri. Per me? Fau. Parentem diligis si me tuam.

Cris. Placere matri summa laus semper mihi est.

Jube quod optas, morte, sic testor Polum,

Nostrâ salutem, qua licet, matri adferam.

Pro te arma rursus induam, pro te offeram

≤line=425≥ Hoc pectus armis; pone me quâ sol rotis

Adurit agros, proximum Eo ô solum,

Aut quâ reducto non viret Tellus die,

Tua jussa semper corde flammato sequar.

Fau. Tua ista charum te mihi virtus facit

≤page=95≥

≤line=430≥ Generose Crispe, faxit in laudem tua

Assurgat aetas semper, & referat Patrem.

In te ille vivit, indolemque in te Patris,

Quae Flaviorum Gentis excelsae est, amo.

At heu, dolore saucia extremo meis

≤line=435≥ Succumbo lachrymis. C. Fare, quis tandem est dolor?

Fau. Matris dolorem scire ne, Fili, velis.

C. Etiam opto, Mater, ut juvem. F. Crispe, hoc potes.

Cri. Age ergo, fare, nullus ignoto malo

Adfert medelam. Fau. Ferre tu solus potes.

≤line=440≥ Cri. Promitto, pro te nam mihi est votum mori,

Si sit necesse. Fau. Crispe, si matrem me amas,

Etiam iuvabis. Cri. Dubius haud meus est amor. ˂ invabis

Parere possum, tu jube. Fau. Nulla est opus

Hic morte pro me. Rursus insurgit dolor,

≤line=445≥ Et concitatus lancinat pectus tremor.

Lachrymae loquuntur pectoris moti malum

O Crispe! moestam, quâ licet, matrem juva.

Cri. Juvabo, tantum liceat. Fau. Huc intro subi.

Soli patere nam tibi debet dolor,

≤line=450≥ Alios latere. Cri. Perge, te, Mater sequor.

# 11. SCENA TERTIA.

AULICUS SENEX.

HIc cuncta vereor, nec satis constans sibi

Praesagit animus multa. Vixisse hactenus

Satis est in Aula; lubrica hîc saevos facit

Fortuna ludos; Aula multorum est parens

≤page=96≥

≤line=455≥ Semper malorum, rarus hic casto est locus

Unquam pudori, nec fides certam tenet

Jurata sedem; fraudibus semper patent

Aurata Regum tecta; qui fidit parum

Beatus ille est, cordis atque oris gravis

≤line=460≥ Discordia hic est, namque simulato fluunt

Ab ore verba, & imprecantur tunc malè

Bene cum precantur; servitia fictus crepat

Amore vultus, odia sed latens fovet

Animus severa. Si quid est actum benè

≤line=465≥ Levis sequetur gratia; at si quid malè,

Oftensa grandis. Cuncta metitur favor

Non merita vitae; vera si perstes loqui.

Tibi nocebis, veritas Aula exulat.

Si grata, fies gratus; in vultu est Ducis

≤line=470≥ Modus loquelae, perditur verbo favor

Saepe omnis uno. Hîc una res constans manet,

Servire semper, aggredi quod non placet,

Videre multa & invidere plurima.

Canum intueri verticem rarum est bonum,

≤line=475≥ Vix hic senescit ullus, aut dolo cadit,

Aut se ipse perdit. Vereor ut Crispum malè

Fortuna mulctet; fraudis ignara aulicae est

Juvenilis aetas; ista non placet parens.

Ut verba ficto languida emittit sono?

≤line=480≥ Fraus in dolore est, non dolet, quae sic dolet.

Decipere semper foeminae flendo solent.

Fraus est in ore, retia innectit loquens,

Attrahere blandis foeminae verbis solent.

Fraus est in oculis, laedit aspectu intuens.

≤page=97≥

≤line=485≥ Nam vulnerare foeminae aspectu solent.

Quis hic tumultus? Crispe, jam timeo tibi.

Errare in Aulâ facilè non cautus potest.

# 12. SCENA QUARTA.

Fausta, Crispus, Aulicus, Nutrix.

FAUSTA.

ETiam recedis? nil dabis? Cri. Mater nihil,

Tolle exsecrandum facinus, infandas preces

≤line=490≥ Male sana linque. Fau. Pectus hoc saltem precor

Transadige ferro, jam mori, certum est mori.

Superbe, matrem perimis, & victor fugis?

Adde addę mortem torve, cui vitam negas.

O Crispe, Crispe? Cri. Deficit. Fau. Solum manum

≤line=495≥ Da Crispe. Cri. Tollam; forte peccaret furor

Vesanus in se. Surge composito decet

Animo quiescas, Natus in thalamum Patris

Penetrabo nunquam; tolle non castas manus,

Ne tange castum, Aul. Vah Tonans ecquod scelus!

≤line=500≥ Fau. Ferrum hoc relinques, hoc tui spolium quoque.

Cri. Fuge, Crispe, satis est, integer tibi est pudor.

Fau. O moriar! O ô moriar! O ô sol tuos

Jam tolle radios, tolle flammatum jubar,

Pellenda ferro est vita, quam Crispus malè

≤line=505≥ Mihi reliquit. O Tonans vixi satis,

Ulciscar istud quodquod est ferro malum,

Aggredere, dextra, robur incassum cadit,

O fida Nutrix! Nut. Domina, ne peccet furor.

≤folio=G≥

≤page=98≥

Depone ferrum, Fau. Quicquid, heu! vitae mihi est

≤line=510≥ Abrumpe, Nutrix, sola mors nostra est salus.

Nut. Assurge, Domina, non decet ferro hic tuam

Tentare vitam, Caesar est ultor tibi,

Subi in penates, recreet mentem quies.

Aul. Nempe hoc verebar, semper in luctum cadit

≤line=515≥ Laetitia magnae sedis; involuet scelus

Forte innocentem. Foeminae haud turpem pati

Possunt repulsam, protinus surgit dolor:

Nec usitatâ fraude vindictam petunt.

Iras amori saepe conjungunt suo

≤line=520≥ Si quis repellat, & necem tantum volunt.

Irata mulier pessima est mundi lues.

Si sit noverca, sceleris est omnis capax.

Sed ibo, rursus cuncta ut explorem decet.



**CHORVS.**

Honorariorum Puerorum & Puellarum.

VT semper aequor turbidis,

≤line=525≥ Hinc inde surgit fluctibus,

Quando unda pulsat aethera,

Et rursus in fundum cadit.

Sic Aula vix motu caret;

Vel livor urget, vel timor,

≤line=530≥ Libido vel motus ciet.

Sic inquieto Principes

Fruuntur aevo, sic sibi

Ambitio semper est gravis,

≤page=99≥

Et Aula ceu mons celsior

≤line=535≥ Turbatur undique flatibus.

Quicunque tranquillam cupit

Vitam beatè degere

Remotus Aulam deserat.

Est Aula fortunae domus,

≤line=540≥ Hic illa ludit insolens,

Hos tollit, illos deprimit,

Volutat atrox omnia.

Est Aula splendida servitus:

Hîc sustinent omnes jugum,

≤line=545≥ Servitur uni ab omnibus,

Et serviunt omnes sibi.

Est Aula miseriae Domus,

Omnes gemunt dum serviunt,

Omnes gemunt quando ambiunt,

≤line=550≥ Omnes gemunt quando invident.

Pietas fidesque hinc exulant,

Sinceritas hîc fallitur,

Et veritas expellitur.

Simulatio regnum tenet,

≤line=555≥ Libido leges explicat,

Livor resistit omnibus.

Sub purpurâ labes latent,

Et vitia fasces occulunt.

Ambitio non servat modum,

≤line=560≥ Et fine dum certo caret,

Se perdit, atque in se perit.

Hic innocens deluditur,

Hic optimus contemnitur.

≤folio=G2≥

≤page=100≥

Augere qui potest opes,

≤line=565≥ Et sese honore tollere;

Apud Aulicos solus sapit.

Contemptor hîc non est opum,

Delusa paupertas gemit,

Et vilis est quisquis pius.

≤line=570≥ Affectibus qui temperat,

Violentus hic se negligit.

Licere credunt, quod placet,

Quòd jus vetat durum & grave est,

Et vindicare qui potest,

≤line=575≥ Hic solus est Heros Potens.

Favor gubernat omnia,

Multum meretur qui placet,

Et celsa virtus displicet.

Hîc retia obtendit dolus

≤line=580≥ Capiuntur illis qui boni.

Et fraude dum serpit malum,

Juvenilis aetas fallitur.

**Finis triumphi luctus est,**

Et gaudiorum meta mors.

≤line=585≥ O, Crispe, metuimus tibi,

Fortuna ne te subruat,

Tibi quae triumphum praeparat.

Metuendus Aularum est favor

Tunc; quando blanditur nimis.

≤line=590≥ Ridendo fortuna opprimit

Timenda semper cum favet.

≤page=101≥

# 15. ACTVS TERTIVS.

# 16. SCENA PRIMA.

Crispus, Aulicus.

CRISPVS.

ACtum est, triumphos invida evertit meos

Fortuna; quid agam? frigido inserpit gelu

Totos per artus horror, & mentem pavor

≤line=595≥ Quatit trementem. Magne coelorum parens

Tu solus istos cordis innocui vides

Judex recessus, lumine aeterno notas

Quicquid latebris abditum obscuris latet.

Te fraude nullâ pectus humanum potest

≤line=600≥ Decipere, sontes cernis, insontes vides,

Latere culpa Numinis lumen tui,

Obscura quanquam, non potest; si sum nocens

Age, congregatos rumpe nimborum globos,

Et fulmen istud pectus excipiat tuum.

≤line=605≥ Submitto clarum verticem, coelum tonet,

Et quicquid in me est coelicae effringant faces,

Nullum recuso fulmen, in flammas eat

Vel totus Aether. Istud ut dirum nefas,

Ut facinus istud sceleris incesti hauserim?

≤line=610≥ Sacrum ut parentis corde polluto thorum

Violasse dicar? Nempe, qui Ponti vias,

Audax subivi, quique calcavi pede

Cruoris alti gurgites, aestum & nives

≤folio=G3≥

≤page=102≥

Perpessus idem ferreas inter manus,

≤line=615≥ Qui dura populis bella longinquis ferens

Rubui cruore non semel sparsus meo,

Polluere vellem Venere damnatâ thoros?

Inter labores Martios friget Venus,

Venus est in Aulis, otio & luxu simul

≤line=620≥ Nutritur illa. Quisquis horrescit gravi

Fractus labore; quisquis & famem & sitim

Imbresque & aestum & frigus, & pondus grave

Patitur sub armis non potest blando capi

Veneris amore. O saeculi monstrum tui

≤line=625≥ Fausta impudica! Aul. Pectore oppresso stupet,

Et sensus haeret, casta mens nescit pati

Famae ruinam. Cri. Crispe quo vertes gradum?

Jam vile nomen est tuum, & quanquam innocens,

Nocens vocaris, foedus, impurus, reus.

≤line=630≥ O Astra! non sum, pectus hoc culpâ caret,

Fraus est novercae; gloriae semper fui

Ingens sititor, nec fuit quicquam mihi

Charum sub armis praeter hoc nomen Ducis.

Si vultus iste, torvus atque hirtus tamen,

≤line=635≥ Placuit Novercae, pectoris nulla est mei

Damnanda labes, traxit in culpam parens

Humanitatis quicquid affulsit meae.

O Roma, qualem jam tuum Crispum putas?

Aul. Curare semper innocens famam solet,

≤line=640≥ Clarumque nomen; ecce succumbit sibi.

Laesoque tremulos corde singultus trahit.

Cri. O anime, quid nunc? impius passim vocor,

Pius in novercam dum fui. Spero tamen

≤page=103≥

Insons timere non potest; damnet Pater

≤line=645≥ Et in hunc secures verticem stringat suas,

Ignarus, insons moriar, hoc solatium est.

Deus innocentes deserit nunquam viros.

Neget triumphum Caesar, in coelo Tonans

Dabit triumphum. Quo tamen? Aul. Dum spes subit

≤line=650≥ Iterum in dolores labitur pectus suos,

Nec sponte lachrymae lumina invito cadunt.

Cri. Spes est triumphi lapsa, mors tantum manet,

O Crispe, fugies? exul errabis, vagus,

Extorris? ô sors! ut Patrem linquas tuum?

≤line=655≥ Ut Patriam? fuge attamen, fuge improbam,

Fuge impudicam, castra te servent tua.

Dicenda si sit causa nil timeo innocens.

Aul. Excedit, & se militi credit suo.

Haec sors in Aula est, innocens hîc fit reus

≤line=660≥ Crimenque sontes deferunt, fors una lux

Tot jam per annos inclytum perdet decus,

Perdet triumphum. Fronte cum blandâ jocos

Fortuna miscet, exitum semper time.

Turbatur Aula, murmur obscurum omnium est,

≤line=665≥ Timent & haerent, suspicantur & dolent.

Non una mens est omnium, ancipiti trahunt

Animo dolores. Hic ait, Fausta est rea,

Animo impudicas impio occultat faces.

Contenta non est Caesaris tantum thoro.

≤line=670≥ Lasciva forma est, lumina involuunt dolos.

Facile, inquit alius, decipit juvenem Venus,

Haec ardet aetas, quod placet facile arripit

Et dum voluptas ignibus pectus coquit

≤folio=G4≥

≤page=104≥

Ruit in ruinam. Sic timent, & quod timent,

≤line=675≥ Incerta dum sunt omnia, ignorant tamen.

At ecce Caesar, quantus in vultu est furor!

# 17. SCENA SECUNDA.

Constantinus Imp. Constantinus Consul,

Aulicus.

CONSTANTINVS IMP.

QUid est? ut ecce totus in flammas eo

Irascor, & mens vix suum motum capit.

Ipse haereo in me, pectora occluso labant

≤line=680≥ Stupefacta sensu, vox silet, vultus cadit.

Ubi sum? tumultu concitor totus novo,

Despero, spero, doleo, & indignans fremo.

Quae fama Crispe est? Roma quo laedit meum

Rumore sceptrum? turbor & motus mei

≤line=685≥ Ignoro causam. Aul. Sat scies causam cito.

Const. O Crispe, forsan hos tuo Patri facis

Nocens dolores, forsan hos Conjux facit.

Ignarus erro, & doleo, & irascor mihi,

Et ipse Caesar lachrymor. Fili quid est?

≤line=690≥ O Crispe, Crispe, Crispe quo Patrem trahis!

Quae fama de te est? murmurant omnes, dolent,

Et me intuentur. Aul. Culpa quaecunque est, tibi

Pariet dolores, nam decus tangit tuum.

Const. Quis hic? quis istâ voce respondet mihi?

≤line=695≥ Aul. Tuus minister Caesar. Const. Ut vultus jacet?

Aul. Pudet. Const. Pudoris causa quae tandem est tui?

≤page=105≥

Aul. Tu Caesar es, me miseret Augustae Domus.

Const. Expone causam, Aul. non sinit fari pudor,

Augusta dicet. Const. Nunc ubi est. Consul. Clausa est domi,

≤line=700≥ Vitam dolores inter incertam trahit. Succurre, Caesar,
conjugi, & domui tuae.

Sese ipsa laesam Roma deplorat tua.

Vis facta honori est, & pudor raptus gemit,

Justitia dextram Caesar implorat tuam.

≤line=705≥ Const. Vim Natus ergo fecit? Consul. Arcanum hoc sui

Conjux pudoris pandet, & dicet reum.

Hostes subegit, qui tuam foedat domum,

Hostisque Patri factus evertit domum.

Haec fama Romae est, plebs meos fasces movet.

≤line=710≥ Forum & tribunal postulat, ne sit scelus

Impune tantum. Caesar en prodit tua

Augusta conjux, ore dejecto suam

Agit ipsa causam, lachrymae tantum juvant.

# 18. SCENA TERTIA.

Constantinus, Fausta, Aulicus, Constantinus

Consul, Nutrix.

CONSTANTINVS.

O chara Conjux, livido ut vultu jaces?

≤line=715≥ Ut moesta tremulo corde singultus trahis?

Age, fare, Nut. Vocem mutus exciudit dolor,

Confusa mens est, dejicit vultum pudor.

Const. Attolle vultum, veste non istâ tegas

O chara Conjux. Fau. Nomen hoc quondam fuit.

≤folio=G5≥

≤page=106≥

≤line=720≥ Const. Et remanet istud; fare, sum conjux tuus.

Fau. Meae loquuntur lachrymae. Cons. Vocem exere.

Fau. Pudet, silere quicquid est praestat mihi,

Tibique. Const. Conjux, ne sile, quod, te premit.

Fau. Perimat, prematque, est unicum votum mori

≤line=725≥ Cum raptus, eheu! Co. Quid siles? Fa. Raptus pudor.

Per te, per omne quod fuit pignus mei

Amoris olim. Const. Vulnere hanc mentem enecas.

Fau. Per casta quondam pectora, heu! quondam tibi

Servata soli. Const. Prô Tonans! Caesar miser!

≤line=730≥ Fau. Per hoc amoris conscium pectus mei,

Per dexteram istam. Cons. Quid petis? Fa. Ferro hoc meum

Transadige pectus, ipsa vel rumpam manu.

Con. O vive Conjux. Fa. Casta non possum amplius,

Pudica Caesar hactenus vixi tibi,

≤line=735≥ Concede mortem. Const. Vive. Fau. Non possum amplius,

Ingrata vita est cum pudor raptus jacet.

Natura retro est versa, Const. Quid nectis moras?

Effare totum. Fau. Sanguis est in me tuus,

Et mixta Proles; Crispus! Cons. Heu perij! ô Tonans!

≤line=740≥ Et Crispus istud? Fau. Vim intulit, ferro minax

Vicit pudorem, dubia sum Conjux tibi,

Permitte mortem, morte pollutum eluam.

In me pudorem: lachrymas testes vides,

Et erunt perennes lachrymae. Vitae pudet,

≤line=745≥ Averte vultum, Phoebe, jam vitae pudet.

Cons. Cohibete ferrum. Fa. Liquit hoc ferrum mihi

Rapti pudoris pignus, hanc clamydem quoque.

Abscede Nutrix, quo jacet ferro pudor

Haurire mens est sanguinem. Quid me tenes?

≤page=107≥

≤line=750≥ Si casta nequeo vivere, exopto mori.

Const. Retinete miseram. Nut. Sensibus clausis stupet,

Ut ecce pallet? mente conceptam induit,

Et ore mortem; lachrymae tantum fluunt.

Aul. Mens ficta raro est innocens, fraudes tegit.

≤line=755≥ Hi foeminarum sunt doli, cum sunt reae

Lachrymis loquuntur, & mori tantum volunt.

Nut. Vix est superstes, vultus in mortem cadit,

Excedit. const. Eheu magne regnator Poli,

Et cernis istud sceleris infandi nefas?

≤line=760≥ Et Roma monstrum hoc cernis? ô lentos Poli

Ultoris ignes! Natus est hostis Patri,

Natus Parentis polluit thalamum sui,

Natus Novercam Venere damnata obruit;

Dubiumque Matris nomen & sponsae facit.

≤line=765≥ Et lenta cessant fulmina? & nondum tonat

Commotus aether? ipse sceleratum opprimam,

Rapite huc, Parentis sentiat sceptrum sui.

Consul Moderare Caesar impetum, cita reum,

Dicenda causa est, ordo justitiae exigit.

≤line=770≥ Sic ipse famae consules, Caesar, tuae. (exequar,

Const. Cura ista, Consul, sit tua. consu. Hanc mox exequar,

Citabo Crispum. Pro Duce opponat manus

Fortasse miles. Const. Coge vi, si vim facit.

Tu, Fausta, vive Caesaris conjux tui,

≤line=775≥ Thalamique consors. Ite, nam dandum est meo

Aliquid dolori, hic arbitris vacet locus.

Nut. Intremus ergo Domina; vix superest sibi.

≤page=108≥

# 19. SCENA QUARTA.

Constantinus Imperator.

QUicunque regum sceptra mirari solet, Et istud alti verticis fulgens
decus,

≤line=780≥ Hodie obstupescat, meque regnantem intuens

Miserum esse dicat, quisquis est Caesar potens.

En ipse Caesar sede pollutâ rego,

En ipse Natum postulo ad poenas Pater.

Miser esse Caesar dum potest, miser est Pater:

≤line=785≥ Spes nostra Natus hactenus, spes excidit

Sperata Nati gloria opprobrium attulit.

Et haec in Aulâ Caesaris. Judex Pater,

Reusque Natus, laesa mater, & mea est

Infamis Aula; causa quaecunque est, Patri est

≤line=790≥ Matrique turpis, & meo Nato nocet.

Ibo ad tribunal, exuam Judex Patrem,

Natura Patrem retinet, excludit forum.

Damnare Natum debeo, tamen est meus,

Damnabo nostrum sanguinem. Quisquis cadet

≤line=795≥ Mihi peremptus occidet. Causam audient

Quicunque cives; nempe Caesareae Domus

Vitia & pudendum dedecus; cuncta hic meum

Tangunt honorem, cuncta devoluunt gravem

In me dolorem. Purpurae hoc fallax decus,

≤line=800≥ Honorque sceptri est. Vivo deceptus Pater,

Mundumque fraenans proditus Caesar rego.

Mihi servit Orbis, hostis est Natus Domi;

Mea jussa Gentes audiunt, Natus thorum

≤page=109≥

Maculat parentis; regitur Impersum benè,

≤line=805≥ Domus una peccat, & mea est. Mundus videt

Quondamque discent posteri; infelix ero

Fabula Nepotum. Crispe, non, non hoc mihi

Spondebat istud pectus, & clarae indolis

Spes magna, fallax frontis ingenuae est fides.

≤line=810≥ Agedum resigno quicquid est in me Patris,

Poscit tribunal Judicem. Pietas tamen

Eheu, rebellat; sentio, immutor mihi.

Miserere; Pietas, inquit, est Natus tuus,

Justitia, puni, dicit, hic non est tuus.

≤line=815≥ Voluor, revoluor; rapior, & dum sum pater

Nequeo esse Judex; Attamen Judex ero,

Quaeratur, adsit, pereat, exemplum dabo.

**CHORVS.**

Puerorum & Puellarum.

MUlier quantum est sub sole malum!

Callida struxit retia Crispo.

≤line=820≥ Juvenem cepit, decepit amans,

Improba sacros vertit amores,

Juvenisque insons induit hamum.

Sic nempe latet dulce venenum,

Pietas cum se fingit amare.

≤line=825≥ Veniunt blandis omina verbis,

Et mox adsunt tormina mentis.

Heu!heu! nimium foemina fallax!

Parcite superi! si vota juvant,

≤page=110≥

Vivat longo tempore Crispus.

≤line=830≥ Martia quaerit bella severus,

Semper rutilis laetus in armis,

Interque acies luce tremendas,

Foemineos trux despicit astus.

Heu! heu! nimium foemina fallax!

≤line=835≥ Quantos vertit ficta triumphos?

Crispo debet nobile sceptrum

Moderans terrae Caesar habenas,

Aurea referens saecula Caesar,

At nunc mulier miscuit, heu! heu!

≤line=840≥ Laeto mortem moesta triumpho.

Parcite, Superi, Crispus honorum

Praemia referat certa suorum,

Si quae forsan culpa Novercae est,

Non haec Crispi pectora tangit

≤line=845≥ Castae semper coluit juvenis

Tempora vitae. Fallax Venus est,

Improba Iudens decipit oculis,

Et mentito sermone jocans

Miseros semper fallit amantes.

≤line=850≥ Intima quando vellicat animum,

Cordisque lares igne perurit,

Fugient castae mentis honores,

Ratio cedit, sola voluptas

Tenebris animi mersa profundis,

≤line=855≥ Ubi non reperit, mella requirit.

Et mella tenens inquinat ora,

Inquinat animum; famam perdit.

Heu! heu! nimium foemina fallax!.

≤page=111≥

Si non votis laeta cupitis

≤line=860≥ Gaudeat, astus mille dolosos,

Et mille novas callida fraudes

Reperit; vafrum suscitat animum,

Et dum fingit moesta dolorem,

Et dum mortem ficta precatur

≤line=865≥ Animi culpas astuta tegit.

Heu tibi nimium Crispe timemus!

Agmina quem non Martia vincunt,

Una incautum foemina perdit.

Et saepe domi grande periclum

≤line=870≥ Invenit Heros inclytus armis.

Heu! heu! nimium foemina fallax,

Parcite, Superi, parcite Crispo.



# 21. ACTVS QVARTVS.

# 22. SCENA PRIMA.

Constantinus Consul, Praefectus Vrbis.

CONSUL.

IUstitia curas consulum, & dextras petit.

Servare cives munus est primum, & alterum

≤line=875≥ Punire sontes: Patriae Consul suae

Consulere debet. Culpa tunc culpam trahit

Cum poena nulla est; scelera succedunt sibi

Cum sunt inulta, & improbos judex facit

Non puniendo; nam licere tunc putant

≤page=112≥

≤line=880≥ Quod est inultum. Sterile vix unquam est scelus;

Agendo crescit, crescit exemplo quoque.

Laus prima Romae saeculis priscis fuit

Poenâ nocentes plectere, & crescens scelus

Resecare ferro. Exempla majorum sequar.

≤line=885≥ Consul scelestos puniam, jactent licet

Stirpemque, avosque, & generis illustres sui

Currus, togasque. Clarus est nemo nocens,

Peccare non est nobilis, vulgi est levis.

Jam nota Crispi est culpa, foedavit Patris,

≤line=890≥ Matrisque thalamum, Roma non patitur nefas,

Et pro triumpho juvenis incesti necem

Ultrò reposcit. Audit hoc Rector poli.

Nunquam hoc inultum Consul emittam scelus.

Praef. At natus ipse est Caesaris. Con. Plectam acrius,

≤line=895≥ Nam crimen auget ipsa nobilitas suum.

Praef. Punire rarum est nobiles, clarum genus

Excusat omnes: Judici opponunt sua

Patrumque merita. Cons. Saeculi est error novi;

Si claritate generis evadant rei,

≤line=900≥ In scelera vulgus ibit; exemplo solet

Peccare vulgus. Merita non tollunt scelus,

Meritisque semper derogat qui fit nocens.

Si qui merentur, proemio ornentur suo.

Si sint nocentes, poena delictum premat.

≤line=905≥ Haec certa nam sunt fulcra regnorum duo.

Praef. Cum viliore forsan illustres cupis

Censere vulgo. Cons. Scelera distinguunt reos,

Non stirps avorum, quisquis infligit necem,

In scelera saevit: ipsa sceleribus est comes

≤page=113≥

≤line=910≥ Persona tantum. Praef. Sed reget Caesar forum,

Reget & tribunal. Consul. Ipse praeveniam, Pater

Hic esse Judex non potest; si sit tamen,

Exuere Patrem debet. Actutum moras

Praefecte rumpe, castra quae Crispus tenet,

≤line=915≥ Accede, Crispum, nam jubet Caesar, cita,

Praesto ad tribunal adsit, hic jam jam reo

Dicenda causa est. Praef. Militum vereor manus.

Cons. Si quis resistat viribus cogam meis,

Mandata portas Caesaris, cuncti audient.

≤line=920≥ P. Mox ibo. C. Perge, nostra nam causa haec quoque est:

Moriente Crispo facilis ad regnum est via.

Sum primus haeres, primus & Crispum sequor.

# 23. SCENA SECUNDA:

Crispus, Artemius Tribunus Militum,

Praefectus Vrbis, Omnes Milites.

CRISPVS.

TOrqueor, & anceps mente turbatâ feror,

Et inquieto pectus assultu tremit,

≤line=925≥ Vereorque casus exitum incertum mei.

Fortuna filo nostra libratur levi.

Iratus in me corde flammato Parens

Consurget, iras & necem horrendam vomet,

Et nosse Natum non volet. Rapitur suo

≤line=930≥ Commotus aestu, Mater urgebit Patrem,

Vt odia noster saeva restinguat cruor.

O Crispe, quid ages? causa dicenda est tibi,

≤folio=H≥

≤page=114≥

Dixit Noverca, creditur, ferrum fidem

Clamysque faciunt, innocens frustra loquar. ˂ saciunt

≤line=935≥ Si forte dubio causa dicatur metu,

Nocens habebor. Invident multi mihi,

Dum nostra Romam Gloria attonitam facit.

Invidia forsan perimet, & Judex volet

Etiam invidendo. Certa mors hîc est mihi.

≤line=940≥ O Crispe quid ages? innocens facile occidit,

Adversa cum sors urget. At forsan Pater

Cohibebit iram, Natus aspectu Patrem

Nam saepe flectit; mitius semper furit

Qui se parentem noscit, affectum sequi

≤line=945≥ Natura cogit. Crispe quam vanâ tuum

Spe tollis animum, Patre semoto sedens

Hic judicabit Caesar; exemplo volet

Resecare crimen utili. Quanquam, quid est?

Quid, Crispe, dubius fluctuas? Non sum reus,

≤line=950≥ Mens nota coelo est, sola fraus mortem adferet

Si mors ferenda est: Conscius mihi sum benè,

Haec nostra spes est, caetera eventus dabit.

Art. Etiam ingemiscis, Magne Dux, versat tuam

Fortuna vitam. Cri. Cuncta fortunae rota

≤line=955≥ Voluit, revoluit, turbine assiduo ruunt

Humana cuncta. Art. Nostra cum in dubio est salus

Retinenda vita est; cuncta, quae prudens potes

Movere debes. Cri. Suggeret quicquid mihi

Mens recta, faciam; cuncta consilium expedit

≤line=960≥ Salubre; mentem ducet; & linguam Tonans.

Art. Retinere vitam verba vix possunt tuam,

Adhibenda dextra est, certa nam moto salus

≤page=115≥

Petenda bello est. Jam favet miles tibi

Promptus, paratus, & tuam fuso cupit

≤line=965≥ Asserere vitam sanguine; audaci est opus

Animo; manuque: cuncta turbare expedit

Securus ut sis. Cri. Peccat officio tuus

Animus; tribune, nam mihi imprudens noces;

Prodesse dum vis. Art. Arma non stringes tua?

≤line=970≥ Cri. Non in parentem. Ar. Facta quando injuria est,

Quanquam per arma; semper ulcisci decet.

Cri. Nihil movendo semet ulcisci solet

Qui vivit insons, innocentem non facit

Armata dextra, & esse suspectum solet

≤line=975≥ Quod arma tentat: criminis non sum reus,

Opus esse bello non potest. Art. Multum potest

Juvare bellum. Cri. Non potest, debet reus

Sese tueri jure, non armis decet.

Art. At cuncta timeo, Crispe. Cri. Sed sero times.

≤line=980≥ Art. Quis nunc? ab urbe, Crispe, Praefectus venit.

Hic state cuncti, proditor forsan venit,

Estote in armis; cuncta nam virtus timet,

Nihil timendo. Praef. Magnus armorum hic sonus,

Formido Crispi milites, ibo tamen

≤line=985≥ Art. Quo pergis? unde? sta procul; causam hic tuam

Expone. Praef. Castra Caesaris jussu peto.

Art. Mandata quae fers? Praef. Caesar edixit potens,

Ut castra Crispum deferant, campos petant.

Si quis recuset, hostis est. At nunc diem

≤line=990≥ Tibi, Crispe, dico, tu Patrem & justum simul

Petes tribunal, causa dicenda est tibi.

Cri. Quis ad tribunal me vocat? Praef. vocat Pater.

≤folio=H2≥

≤page=116≥

Cris. Parebo Patri. Quis jubet? Praef. Caesar jubet.

Cr. Parebo promptus Caesari. Pr. Abrumpe & moras.

# 24. SCENA TERTIA.

Crispus, Artemius, Milites.

CRISPVS.

≤line=995≥ IBo ergo Miles. Art. Militem ut, Princeps, tuum

Vnquam relinquas? Mil. Vrbe desertâ procul

Nos te secuti prolis immemores sumus,

Focos & aras, pignora, uxores quoque

Et cuncta pro te liquimus, nunc Dux abis?

≤line=1000≥ Te per rigentes frigore aeterno plagas,

Per pulveres, & per nives, per aequoris

Surgentis undas, per calentes Africae

Campos secuti, lauream hanc partam tibi

Retulimus omnes: jam tuas Albis capit,

≤line=1005≥ Rhenusque habenas, servit & Maurus tibi,

Et nunc relinques milites, Princeps, tuos?

Age, Crispe, nostras rursus explora manus

Pro te paratas; turbo cum rerum intonat

Ne castra linque. Deserit nunquam benè

≤line=1010≥ Ducem sub armis Miles, aut tecum necem

Subeamus omnes, nostra vel servent Ducem

Stricta arma nostrum. Cognita est virtus tibi

Jam, Crispe, nostra, rebus adversis suas

Exerere vires debet. Cris. O miles, tua

≤line=1015≥ Jam nota virtus & fides pridem mihi est,

Animum occupavit illa, nec vivam immemor.

≤page=117≥

Nunc dum Parens, dum Caesar accersit potens,

Parêre cogor. Nullus est in me timor,

Novistis animum, conscius culpae haud fuit

≤line=1020≥ Vnquam pudendae, cur mei timeam Patris

Insons tribunal? Art. Miles, & linques Ducem?

Et hinc abibit? Cri. Sic decet, vocat Parens,

Jubetque Caesar, gloria est Nato obsequi.

Art. Odium Novercae, & Caesaris minas time.

≤line=1025≥ Cri. Timere Patrem Natus haud debet suum,

Deserere Natum non potest Pater suum.

Est ipse justus. Art. Cum tuum poscet caput,

Et cum severâ voce decernet necem

Sero timebis. Cri. Culpa si forte est mea,

≤line=1030≥ Nihil recuso, judicet, caput offeram.

Art. O, Crispe, pietas ista te perdet tua.

Procumbe, Miles. Per tuam dextram precor,

Per hanc juventae gloriam aeternam tuae,

Per hunc triumphum, Roma quem debet tibi,

≤line=1035≥ Per pectus istud tam pium, & castum simul

O, Crispe, per te, te precor, fraudem fuge,

Fuge & periclum, Miles hoc supplex petit,

Etiamque in armis lachrymas offert tibi.

Mil. Precamur omnes, lachrymas nostras vide.

≤line=1040≥ Timemus omnes, tu tibi, Princeps, time.

Per arma nostra, per tuae vitae decus,

Per hos labores, Crispe, ne in mortem ruas.

Duc castra tecum. Crisp. Vetuit hoc Caesar prius.

Mil. Ponemus arma, judicis liceat tui

≤line=1045≥ Astare solio, liccat & tecum mori.

Pietate nostra forte flectetur Parens.

≤folio=H3≥

≤page=118≥

Cris. Nati videbit integram mentem sui,

Si nolit, animo quicquid est vincam meo.

Parebo patri, tu mihi miles vale,

≤line=1050≥ Vale Tribune. Art. Crispe sic insons peris.

Cri. Age Crispe, robur concipe, & mentem memor

Retine serenam. Christe, qui pectus meum,

Et hos recessus pectoris nosti mei

Immitte robur, si juves, vincam omnia,

≤line=1055≥ Mors nulla nempe terret insontem satis.

Sed en tribunal Caesar augustus petit.

# 25. SCENA QUARTA.

Constantinus Imperator, Crispus, seden¬

tibus iudicibus.

CONSTANTINUS.

MEns aegra longas jam pati moras nequit,

Mille hinc revoluunt, inde devoluunt quoque

Me mille curae. Justitia pectus trahit,

≤line=1060≥ Pietas benignas Judici imponit manus.

Heus Nate! totus rumpor, & non sum meus.

Heus Nate! Cri. Praesto sum, Pater. Co. Patrem vocas?

Cri. Pater. Const. Patremne, quando foedasti meum

Pollute thalamum? Cr. Caesar. Co, Hoc nomen grave est,

≤line=1065≥ Punire semper Caesares crimen solent.

Cr. Judex. Co. Et istud nomen hic nostrum est grave.

En sedeo Judex, causa dicenda est tibi.

Age, perge, causam expone. Cri. Si pateris, Pater.

Co. Hoc tolle nomen. Cr. Non queo, hoc nunquam mihi

≤page=119≥

≤line=1070≥ Fortuna tollet. Ergo, si pateris, Pater.

Const. Quid rursus urges? hic tuus non sum Pater.

Cri. Ubique Patrem nosco; si pateris Pater.

Const. Resigno nomen. Cri. Non potes, patere hoc, Pater

Ut pauca Patri regios intra lares

≤line=1075≥ Solique dicam. Const. Publicum est nefas tuum,

Dicenda causa publicè est. Cri. Parum est, Pater,

Quod posco. Co. Multum judici est. Cr. Patrem rogo.

Const. Iterumne Patrem? jam tuus non sum Pater.

Cri. Pater fuisti, te Patrem quondam rogo,

≤line=1080≥ Meminisse Nati si potes. Const. Non es meus

Cri. Meminisse Nati si potes, fuit tuus,

Per Patris eroo nomen. Const. Hoc non est meum.

Patrem negasti qui Patris foedas torum.

Cri. Per pectus istud gloriae sedem tuae

≤line=1085≥ Sedemque amoris, Const. Nempe tu nostrum nocens

Violasti amorem. Quid petis? Cr. Pauca ut Patri

Arcana dicam. Const. Quicquid est, forum audiat.

Cri. Te tangit istud, & tuae famam Domus.

Const. Etiam hoc tribunal audiat. Cri. Nunquam, Pater.

≤line=1090≥ Per ista genua, Caesar, & sceptrum tuum,

Per hoc tribunal, Vnicum Nato diem

Concede. Const. Frustra postulas. Cris. Horam unicam

Const. Nec hanc, tribunal audiat quicquid latet.

Fraudes morasque nectis, ad causam veni,

≤line=1095≥ Defende culpam si potes, notum est scelus,

Violata tecta sedis augustae gemunt.

Cri. Saltem sorori liceat extremum loqui,

Secreta pandam; quicquid est, non in foro

Vulgare Natum me decet. Const. Nectis moras.

≤folio=H4≥

≤page=120≥

≤line=1100≥ Audire Judex in foro debet reos.

Depelle crimen si potes; si non potes,

Aut si recusas jam mori debes reus.

Cri. Jubesne? Const. Causam si tuam linquis, volo.

Cri. Habe obsequentem Filium, moriar Pater.

≤line=1105≥ Parco Novercae, sit meum insontis scelus,

Parendo Patri, quas cupit poenas, luam.

Reddenda vita est & Deo, & simul Patri.

Tu, Christe, cujus fusus in ligno cruor

Mundum redemit, accipe hanc quam do Patri,

≤line=1110≥ Matrique vitam; pectus insontis vides,

Non sum scelestus, attamen dum vult Pater,

Jubetque Caesar, sanguinem effundam libens.

Ignosco Patri. Tu quoque ô Virgo parens,

Si rite Numen mente non fictâ tuum

≤line=1115≥ Colui per aras castus, insontem juva,

Et adde robur, laetus in mortem ruo.

Cons. Heu Animel Non possum amplius, pectus labat,

Discedit ira, lachrymae erumpunt Patri

Iram tenere Caesar haud possum meam.

≤line=1120≥ Perimamque Natum Genitor? & Natum pium?

Charum parenti? qui mihi invictâ manu

Subjecit Orbem? Prô Tonans! Non sum meus.

Iterum resurgit ira; num vivet nocens,

Stuprator iste Matris? heu! non est meus,

≤line=1125≥ Moriatur. O ô Crispe! non possum amplius,

Discedo. Cri. Genitor, ergo supremum vale,

Valeat Noverca; Genitor, amplexum ultimum

Concede Nato. Const. Crispe, non possum amplius.

Ubi sum? quis hic sum? vincor, abripior mihi,

≤page=121≥

≤line=1130≥ Vos judicate, quicquid hic restat, Patres.

Discedo, judex esse non possum Pater.

# 26. SCENA QVINTA.

Constantinus Consul, Crispus, Praefectus

Vrbis, Senatores.

CONSVL.

AGe ergo Crispe, Roma namque odit moras?

Et hoc tribunal spectat, & poenas petit,

Aggredere causam, crimen excusa, vel hoc

≤line=1135≥ Fateare, an haeres? Cri. Ecquis accusat? reo

Dicenda non est causa cum nemo arguit.

Consul. Te crimen istud arguit, quod non latet.

Praef. Accusat iste gladius, accusat chlamys.

Et signa causae. Cujus est ensis? Cris Meus.

≤line=1140≥ P. Chlamys ista cujus? c. Est mea. P. Et crimen negas?

Cri. Semper negabo. Pr. Signa te faciunt reum.

Cri. Non ista facere signa me possunt reum

Cum culpa nulla est. Consul. Sit satis, Lictor, reum

Intro reducas, judicate vos, Patres.

≤line=1145≥ Quae vestra mens est? Fr. Certa mors restat reo,

Manifesta verum signa nam crimen probant.

Moriatur. Sen. 1. Esse non potest insons reus,

Non ista signa protulit frustrà parens.

Si culpa non est, illa non laesum sibi

≤line=1150≥ Fleret pudorem; laudis est custos suae,

Custosque famae; nemo se infamem facit.

Moriatur. Sen. 2. Quando deserit causam reus,

Crimen fatetur; Justitia damnat reum

≤folio=H5≥

≤page=122≥

Etsi innocentem, cum suae causae deest,

≤line=1155≥ Purgare crimen debet objectum reus

Aut luere poenam; quisquis haeret, est reus,

Moriatur. Ipse testis est Caesar parens,

Testis Noverca, tota testis est Domus.

Nec ipse contra disserit, mutum est scelus,

≤line=1160≥ Et mutus author; consciam mentem notat

Silendo, & in se fit reus, qui sic tacet.

Moriatur. Consul. Ergo dum sedet sententia

Crispo securis noxium tollat caput.

**CHORVS MILITVM.**

OCcidet nostrae columen cohortis,

≤line=1165≥ Hostium terror nova qui parenti

Regna per totum superavit orbem

Inclytus armis?

Occidet regum domitor potentum,

Dignus aeternis domitor triumphis,

≤line=1170≥ Cujus aspectu fugitivus errat

Barbarus hostis?

Ille qui scandens meritis honores,

Vota cunctorum superabat armis,

Subdat ut Romae spoliatus armis

≤line=1175≥ Colla securi?

O nimis fallax amor Imperantis!

Ecce, quem Gentes cupiunt remotae,

Quem Scythae vellent, Arabesque regem

Roma repellit.

≤line=1180≥ Nempe momento ruit omnis uno

Principum splendor, rapit una & hora

≤page=123≥

Quicquid audaces peperere dextrae

Tempore longo.

Mobiles rerum timeantur horae;

≤line=1185≥ Fulgor excelsae periturus arcis

Non diu durat, tenebrisque cedunt

Lumina coecis.

Quisquis es foelix vereare casum,

Errat in vasto ratis alta ponto

≤line=1190≥ Mox suis ventis ubi destituta est,

Dat latus undis.

Crispus exemplum dabit unus orbi,

Regio pollens juvenis decore,

Summa dum tangit, recidens in ima

≤line=1195≥ Omnia perdit.

Splendidum nomen malè saepe certum est,

Indiget fulcro, movet in ruinam

Sors suo ludens petulanter orbe,

Cunctaque vertit.

≤line=1200≥ Littus angustâ relegens carinâ

Certior vivit, fragilemque lembum

Collocat tutâ patiens in orâ

Temnit & Euros.

Si quod est vitae satis est, quid ultra est?

≤line=1205≥ Rebus angustis bene mens quiescit

Illa plus vitae minus & doloris

Accipit in se.

Rebus humanis calor est inanis,

Defluit velox, ubi sors abivit,

Crispe, fors toti documenta mundo

≤line=1210≥ Iam dabis insons.

≤page=124≥

# 28. ACTVS QVINTVS.

# 29. SCENA PRIMA.

Praefectus, Crispus, Ephoebi duo.

PRAEFECTVS.

SUprema, Crispe, jam tibi illuxit dies,

Et hora mortis, hactenus partae est satis

Vixisse laudi; ferre non potuit tuum

Commota facinus Roma, non potuit pater,

≤line=1215≥ Non hoc tribunal, quod tui est aequum patris.

Gemit Aula Crispum, sed pati tantum nefas

Eadem recusat. Cri. Quis mori Crispum jubet?

Pr. Judex. Cr. Parensne? Pr. Sit satis, Judex jubet.

Judicia Patris esse, dum Judex jubet,

≤line=1220≥ Dubitare noli. Cri. Lata quae sententia est?

Quae causa mortis? Pr. Causa, facinus est tuum,

Polluta Matris castitas, lectus Patris.

Fecere signa te reum. Sententia est.

Crispo securis noxium tollat caput.

≤line=1225≥ Cri. Quid ergo restat? Pr. Mente compositâ ut necem

Subeas, & istud mentis impurae caput.

Subdas securi. Cri. Quicquid edicis modo,

Praefecte, certâ mente praevidi prius.

Securus esto, pectore immoto èaput

≤line=1230≥ Subdam securi; nulla mors, quanquam effera,

Terrere Crispum jam potest: mea mors erit

Dolor parentis; qui jubet Crispum mori

Optabit etiam vivere, & judex necem

.

≤page=5≥

≤page=125≥

Deflebit ipse. Non mihi turpe est mori,

≤line=1235≥ At facere nolle turpiter pulchrum est mihi.

Haec nostra mens est, potius educto caput

Subjicere ferro, potius emissum Polo

Haurire fulmen, quam gravi culpâ meam

Maculare mentem. Credet hoc nimium ferox

≤line=1240≥ Noverca Crispo, dum suos, sero licet,

Damnabit annos; credet Augustus parens,

Et sese iniquum (sed tamen parco Patri)

Et sese iniquum dicet. At forsan moras,

Praefecte, necto, & ultimae restant preces. (feram,

≤line=1245≥ Pr. Quid ergo, Crispe? Cri. Ut ultimum amplexum feram,

Et pauca moriens verba commendem meis.

Permitte quaeso. Pr. Rumpitur pectus mihi,

Lachrymaeque nostras imbre confundunt genas.

Age, Crispe, quod vis. Cri. Ultimum amplexum mei

≤line=1250≥ Accipite, Famuli, capite supremum vale.

Quid ora fletu spargitis? fletu haud eget

Jam Crispus ullo. Si pater forsan roget,

Quo fata vultu, mente quam forti hauserim,

En me videtis, laetus & constans necem

≤line=1255≥ Parendo patri subeo, & ignosco Patri.

Sit ipse constans morte cum tristis meâ

Forsan dolores vix feret. Sed sit mei

Amoris istud pignus, hoc Patri date.

Aliquando Nati sit memor Caesar sui.

≤line=1260≥ Haec vestra sunto, baltheum hunc nostrum cape,

Tu militarem pileum, nam sunt mei

In vos amoris signa. Quid fletu genas

Iterum rigatis? Ephoeb. 1. Liceat ô tecum mori!

≤page=126≥

Cr. Cum moritur insons unus hoc plusquam est satis.

≤line=1265≥ Valete fida pectora. Eph. 2. O durum vale!

At experire quos tibi fidos vocas,

Moriamur unà. Cri. Vestra sat nota est fides.

Iterum valete. Nostra sed per vos quoque

Dilecta nimium valeat, & vivat soror.

≤line=1270≥ Amet ipsa fratrem, semper, & nostri memor

Aliquando fiat, annulum hunc pignus mei

Amoris habeat. Eph. 1. Nos mori tecum jube.

Cri. Estote testes mortis, hoc, Famuli, est satis.

Praefecte, jam te non moror, Judex vale,

≤line=1275≥ Valete Cives, Roma, quae toties meo

Defensa ferro es, jam vale. Christe ô Deus,

Quem Virgo casto protulit mater sinu

Hominem Deumque, perditum cujus cruor

Redemit orbem, guttulam hic aliquam tuo

≤line=1280≥ Pro me cruoris esse misericors jube.

Negat triumphum Genitor, & mortem ingerit,

At in triumphum, Christe, me assumas tuum,

Ad te revertor innocens. Virgo Parens

Hominum advocata, certa spes mortalium,

≤line=1285≥ Adsis benignâ, quâ soles, castis manu.

Juva innocentem. Nunc sat est, Lictor, feri,

Submitto collum. Praef. Vincor, ô sortem asperam!

O Crispe, lachrymas Judicis feres tui.

O Crispe. Cris. JESU, suscipe, ô JESU, tuum.

≤line=1290≥ Eph. 1. Occubuit, heu!heu! Crispe, heu!heu! Crispe, heu!
heu!

Pr. Ne tolle corpus, Lictor, hoc jaceat loco,

Decernet ipse quod volet Caesar parens.

Aeternus ecce pulsat hoc pectus dolor.

≤page=127≥

# 30. SCENA SECUNDA.

Aulicus, Constantinus Imp. Ephoebi.

AULICUS.

LAtere magnum non potest unquam scelus,

≤line=1295≥ Detecta fraus est; fraude nam Crispus suae

Jacet Novercae, noluit Crispus torum

Violare Patris, ipse violatur nece

Insons iniquâ; indebitas poenas luit,

Quem nulla foedat culpa. Sic mulier furit

≤line=1300≥ Irata & impudica; sic Aulae premunt

Saepe innocentes, lenta cum nolunt pati

Judicia Reges. Ipse detrusit Parens

Natum in ruinam credulus. Qui ambas negat

Audire partes, semper injustus furit.

≤line=1305≥ Aperire Patri Crispus arcanum volens

Passus repulsam est, poenitet, serò tamen,

Et ingemiscit, & furit frustra parens.

Aurem negavit filio, & mortem gemit.

Horam negavit unicam, & multis suum

≤line=1310≥ Deflebit annis filium. Nunquam reo

Tempus negandum est, veritas constat morâ,

Spatiumque saepe cuncta manifestat breve.

En Caesar, ardet totus, atque impos sui est.

Const. Age curre, quid stas? siste mortem, si potes,

≤line=1315≥ Properate cuncti. Aul. Caesar hic sero sapis,

Frustra laboras, occidit. const. Crispus meus?

Meusne Crispus occidit? Aul. Testes vides

Famuli ecce Crispi. Co. Prô Tonans! prô prô Tonans!

≤page=128≥

O sol, diurnum merge perpetuis jubar

≤line=1320≥ Tandem tenebris, nulla lucescat dies.

Emitte fulmen, monte cur tantum tonas

Et innocente; verticem hunc, hoc hoc caput

Vibrata tangant fulmina, atque in me suos

Extinguat Aether ignis accensi globos.

≤line=1325≥ Ego, ego peremi filium, occidi parens.

Parens inniquus filium. Nempe hoc mihi

Praesagiebat frigus irrepens fibris,

Et ore pallor, & novo semper madens

Sub imbre vultus. Occidit Crispus meus!

≤line=1330≥ Dilectus iste Crispus, & Natus meus!

Potuine Caesar? istud hoc potui parens?

Infausta Fausta! dum tibi credo, meum

Occido Natum. Crispe! non possum amplius.

O Crispe! Patris ergo decreto cadis?

≤line=1335≥ O Crispe! Fili! Crispe! non possum amplius.

Ite ite lachrymae Eph. 1. Caesar hoc pignus tibi

Moriens remisit Natus, extremum cape

Signum hoc amoris. Const. Et memor Patris fuit?

Eph. 1. Moriens, parenti, dixit, ignosco meo.

≤line=1340≥ Et saepe Patrem morte vicinâ suum

Laetus vocavit. Const. Fortis an subijt necem?

Eph. 2. Nunquam triumphum laetior quisquam tulit,

Constans, & alto corde firmatus fuit.

Parco Novercae, dixit, & parco omnibus.

≤line=1345≥ Cum jam receptâ morte laxaret caput,

JESUM vocare coepit, & JESUM ultimo

Clamavit ore. Eph. 1. Lachrymis Lictor madens

Inflixit ictum, & ipse non potuit necem

≤page=129≥

Spectare Judex siccus; hunc suae annulum

≤line=1350≥ Misit sorori, fiat ut fratris memor.

Const. O sors! Eph. 2. Relictum corpus hoc jacet loco.

Const. Veniam, videbo; miles hic adsit; volo

Etiam triumphet mortuus Crispus meus.

Aul. Vos evocate milites, adsint citò.

# 31. SCENA III.

Constantinus, Aulicus,

CONSTANTINUS.

≤line=1355≥ STupet ecce sensus, haeret & mutus dolor,

Similisque Caesar mortuo, & totus feror

Exanguis. Aul. Istos Caesar accersit sibi

Praeceps dolores. Const. Ipsa decepit suum

Conjux maritum. Aul. Foeminae haud flenti fidem

≤line=1360≥ Adhibere oportet. Const. Credidi uxori meae.

Aul. Et uxor ista foemina est. Const. Ipsum poli est

Testata Numen. Aul. Quando testatur polum,

Et quando jurat foemina, in fraudes abit.

Const. Causam pudoris ipsa tractabat sui.

≤line=1365≥ Aul. Potius amoris; foemina est quando in suo

Decepta amore, saeva vindictam petit.

Et saepe laesum ficta mentitur decus

Oblita famae. Const. Fateor, in culpam irrui

Hac fraude factus credulus. Aul. Factus simul

≤line=1370≥ Agendo praeceps, lenta properasti nimis

Judicia Caesar. Const. Fateor hanc culpam quoque.

Reticere causam Natus optavit suam.

≤folio=I≥

≤page=130≥

Aul. Suo pepercit optimus Natus Patri,

Etiam Novercae; gloriae nullum tuae

≤line=1375≥ Dedecus inussit, cum suae infandum scelus

Tacuit Novercae. Scilicet castum pudor

Retinebat animum. Const. Sum nocens, per me jaces,

Dilecte Fili; poenitet, taedet, pudet.

Incutite coeli flammeos in me globos,

≤line=1380≥ Dehisce Tellus, Monstra me Crispi efferum

Lacerate Patrem; moriar & mortem gravem

Et mille mortes hauriam. Aul. Caesar sat est,

Modum dolori & lachrymis ponas tuis.

En miles omnis lachrymis Crispum rigat.

≤line=1385≥ Ut jam triumphet hic tuus Crispus, jube.

# 32. SCENA IV.



Constantinus, Artemius, Milites, Chorus.

CONSTANTINUS.

ET ille Crispus est meus? Art. Caesar, jacet

Dux ecce noster, hostium victor jacet,

Invictus armis, inclytus Princeps jacet,

Decus Qiritum grande praesidium tuae

≤line=1390≥ Romae, Domusque. Const. Crispe, Crispe sic jaces?

Tune illa species Patris, & sanguis meus?

Mea laus, voluptas sola, delitium meum?

Art. Tutela Romae perijt, & robur tuum.

Const. Miles cadaver tolle, decoretur novâ

≤line=1395≥ Exsangue lauro corpus, & partum sibi

Ducat triumphum, restat hoc tantum decus.

≤page=131≥

Sequar ipse lachrymans Genitor, & luctum dabo¬

Art. Age perge, miles, fer Ducem, plausus tibi

Sit ipse luctus, arma submitte & trahe.

≤line=1400≥ Mil. En ille terror hostium,

En ille domitor Gentium,

Crispus triumphat mortuus.

**Chorus. En regna qui tot inclytus**

Armis subegit Caesari,

≤line=1405≥ Crispus triumphat mortuus.

Mil. Heu! Crispe, heu! heu! Crispe heu!

Letho peremptus heu jaces,

Decus tuae clarum Domus,

Robur tuorum Militum,

≤line=1410≥ Columenque firmum Patriae,

**Chor. Heu! Crispe heu! heu! Crispe heu!**

Jacet en fato mersus acerbo

Virtute potens, inclytus armis,

Qui certa manu bella ferebat,

≤line=1415≥ Qui cunctos vincebat honore.

Mil. Heu! Crispe, heu! heu! Crispe heu!

Te flemus ecce milites,

Nostrum Ducem, nostrum Patrem.

Crispe ô triumpha mortue.

**≤line=1420≥ Chor. Heu! Crispe, heu! heu! Crispe heu!**

En te gemunt cives tui,

Columen suum, decus suum

Crispe ô triumpha mortue.

Omnes. Heu! Crispe, heu! heu! Crispe heu!



# Back



FINIS.

≤folio=I2≥

