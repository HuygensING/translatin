# Front

/

BVSTVM SODOMAE

ARGVMENTVM.

OFfensus Deus scelere Sodomitarum,

destinat ANGELOS ad ABRAHAMVM,

qui hospitio apud illum excepti & liberaliter

habiti, SODOMAE excidium denunciant. Inde

Sodomam diuertentes, & LOTI humani¬

tate refecti, Sodomitis stuprum & violen¬

tiam interminantibus, LOTVM cum suis,

vicinae stragis immunem statuunt, & porrò

SODOMA cum alijs opidis, loco & nequi¬

tiâ confinibus, sulfure, & incendio vasta¬

tur. Genes. 19.



# Main



PERSONARVM NOMINA.

NEMESIS DIVINA. LOTVS.

ABRAHAMVS. IPHILLA.

SARA. ANGELI.

**CHORVS.**

## ACTVS PRIMVS

DIVINA NEMESIS.

QVicumque scelerum monstra vipereo sinu,

Et nutrit hydros noxiam Inferni luem,

Criminibus vrget funera, & nunquam boni

Securus animi, lubrico passu labat.

≤line=5≥ Seu Phoebus altos lustrat in gyrum polos,

Seu Luna fratris aemulas promit faces,

Carpit diurnos, siue nocturnos miser,

Tractatque Manes, mortis & vitae anxius:

Nusquam quies post scelera: crudeles minae,

≤line=10≥ Laruae, tumultus, & catenatus pauor,

A tergo anhelant; nec sibi fidit satis,

Tam dirus agitat terror ancipitem fugae,

Et quâ citatos exuat latebrâ metus.

Sodoma! rebellis Sodoma: quid primum querar?

≤line=15≥ Incoesta! abominate! noxae dedita!

Quo te nemore, quâ valle, quo condes specu,

Vt tibi minantes fortè defendas rogos?

Damnata meretrix! si quis aut sontes ferit,

Aut pertinaces exigit noxas Deus,

≤line=20≥ Supplicia pendes; dira tum armabit meam

Fulgêtra dextrâm, & lapsa flagranti impetu

≤folio=B≥

≤page=2≥

Vastabo trepidos vndique à fundo lares.

Non me cadentûm gemitus & paßim obrutae

Lamenta turbae, nulla me vota aut preces,

≤line=25≥ Aut noxiae tunc lacrymae incoepto abstrahent,

Ibo per omnes, atque pernicie vagâ

Miscebo strages, funera, & flammam & Stygem.

Tunc, vt nefandae Veneris in gremio sedens

Turpis cinaedus hauriet praesens malum,

≤line=30≥ Laetâ abstinebit tibiâ, & citharae leues,

Tenore verso, lugubre exodium dabunt:

Tunc, vt Venerëus heluo repetet schyphos,

Vino sepultus, sulfur, vt nectar, bibet:

Tunc, vt recentes mane purpureo rosas,

≤line=35≥ Et quaeret vmbras, criminis testes sacri

Audax Iuuentus, fulmine obliquo cadet,

Et quos morantes spreuit, inueniet Deos.

Illa, illa, & illa Sodoma, non florens magis,

Opulenta, delicata, luxuriae scatens;

≤line=40≥ At sulfure atro sordida & stagnans palus,

Hauriet hiulco gurgite & merget reos.

Et te Gomorrha luridum inuoluet malum,

Teque Adama, teque Seböin flammae induent,

Vicina Sodomis opida & scelere & loco:

≤line=45≥ Tunc, vt remotis accubans in vallibus

Timidi magister pecoris adspiciet procul

Serpere fauillas, & grauem nebulâ diem,

Tonantis irae fulmina, horrendas faces,

≤page=3≥

Corripiet agilem tramite ambiguo fugam,

≤line=50≥ Nec flectet oculos: at prece & votis Deum

Pro se fatigans, Sodomam haud quaeret magis:

Tunc vt recuruâ Iardis in ripâ sedens

Piscator, hamo doctus & naßâ breui

Captare praedam, forte pinnigero gregi

≤line=55≥ Tendet periclum, non satis gnarus sui,

Flammam vndique & flammam vndique, vndantes rogos,

Et fulminantis Angeli gliscens malum

Spectabit amens, & breuem faciet moram.

Heu! quod timendos nemo tam nouit Deos,

≤line=60≥ Quàm, qui probauit! Sodoma luxuriae parens

Foeta peregrinae! Sodoma, non Sodoma magis!

Iam te meto, quid obstat? an gemitum dedit,

Aut imminentes lacrymis flexit Deos?

Ridet etiam, & bacchatur; hoc dêerat quoque,

≤line=65≥ Vt prouocaret Numinis lenti impetum.

Dehisce tellus, tuque Taenareae potens

Regnator aulae, sulfur & flammas age.

An fallor? anne sibilo rictu cauùm

Insonuit? anne signa mugitu dedit?

≤line=70≥ Agnosco, specto nebulam, & obscuro halitu

Fumare campos: qualis, vbi radit solum

Chaelydrus audax, ardet, ac signans viam

Rubente nebulâ, luridam caudam trahit.

Agnosco, diras facibus instructae manus

≤line=75≥ Eumenides adsunt; Sodoma! iam praegnans malum est,

≤folio=B2≥

≤page=4≥

Et quà pudendum flamma purgârit nefas,

Lethaea viui sulfuris stabunt vada,

Et olentis Erebi grande fumabit chaos.

**CHORVS.**

Heu! quod nulla voluptas,

≤line=80≥ Rebus nata secundis,

Froeno temperat aestum!.

Felix Sodoma, si non

Spurco lubrica lecto

Diuûm cogeret iras!

≤line=85≥ Tum prima. malo semita ducta est,

Cùm securi fertilis agri

Vbere, fluxit copia, cornu,

Et luxuries ponè secuta est,

Quot diuersis horrida formis,

≤line=90≥ Tot foeta malis; tunc exeso

Mollis arator vomere sedit,

Et purpurëi veris in vmbrâ

Longo segnes ordine lusus,

Longo choreas agmine duxit,

≤line=95≥ Et quos iuuenis riserat olim,

Horrida sparsus tempora canis

Fleuit amores: facilè externum

Marcida sugunt ocia virus,

Haustâque semel labe veneni

≤page=5≥

≤line=100≥ Animus caeco carpitur igni,

Et defixo saucius oestro

Flectere dociles nescit habenas.

Ocia tollas, periêre vagi

Semina luxus, & dirus Amor

≤line=105≥ Truncus geminis concidit alis;

Ocia tollas, viuet Sodomae

Nobile regnum.

Illa, illa Dei distincta manu

Gratia nemoris, Sodoma Tempe,

≤line=110≥ Ille, ille nitor puberis agri,

Qui Paradisi ruscula vincat,

Quamuis rigüi fontis in vmbrâ

Frugum saturos nutriat hortos,

Quamuis vitreae flumina lymphae

≤line=115≥ Tot diuersis digerat oris,

Quot mundus habet.

Dum mihi viridi crispulus vndâ

Iardes Genitor. temperet aestum,

Et vicinos impete facto

≤line=120≥ Diluat agros, non ego Nili

Ostia quaeram, vel quae tumidus

Ruperit Indus, vel qui Aßyrijs

Dominatur aquis, vel qui tygridis

More, citatas proripit vndas.

≤line=125≥ Extrà Sodomam nulla voluptas,

Tantùm vt calidâ temperet irâ,

≤folio=B3≥

≤page=6≥

Qui vaga torquens sidera, terret

Iracundo fulmine Gentes.

Et nunc librat mißile telum,

≤line=130≥ Et Taenareo sulfure coctum

Mandat liquidas ire per auras,

Mandat Sodomae vertere muros,

Mandat Sodomae vellere turres,

Sodomae foetos vrere campos,

≤line=135≥ Heu! heu! olidos lambere cineres,

Atque aeternum condere bustum!

Hîc, vbi laeto caespite ridet

Distinctorum gratia florum;

Hîc, vbi geminae margine ripae

≤line=140≥ Vernae semper rident violae;

Hîc, vbi plenos olim calathos

Legimus, isto margine & isto;

Hîc, vbi totas sedula noctes

Attis anhelat;

≤line=145≥ Hîc vbi viduus Coniugis, altùm

Deflet querulâ turtur ab vlmo;

Hîc, vbi patriae gremio silüae,

Quà propter aquas porrecta iacet,

Plurima nidos instruit ales,

≤line=150≥ Et secretos operit foetus!

Hîc, in riguâ valle, sub illâ

Rupe, sub istis montibus, eheu!

Ignea current flumina, & alto

≤page=7≥

Sulfure stagnans inamoena palus,

≤line=155≥ Latè cultos obruet agros.

Tunc, vt vastam viderit vrbem,

Si quis rapidos fugerit ignes,

Campis Sodomam quaeret in istis,

Et nulla videns signa, sepultam

≤line=160≥ Dicet, & atram spectans coelo

Serpere nebulam, Sodomae bustum

Indice prodet.

## ACTVS SECVNDVS

ABRAHAM, ANGELI.

EX quo reliqui patrios Hurae lares

Chaldaea latè iugera, Aßyrias opes,

≤line=165≥ Semper benignus sequitur à tergo Deus,

Et Chananaeis accolam terris beat.

Mecum inter alios Lotus imperium tulit,

Mecum aegra Coniunx legit auspicium Dei,

Annosa Saré, lassa connubij & fugae,

≤line=170≥ Cuius senectam miseror & curas graues,

Tot lustra passae taediosi temporis,

Tot noctium suspiria, & cassas preces,

Et heu! pudendam segnis inuidiam tori.

Et me illud olim conficit thalami probrum,

≤line=175≥ Fastidiumque; nempe dum nullus meam

≤page=8≥

Haeres flagellet aream, sanguis tuus

Saré, meusque, Gargara haec frustrà meto,

Frustrà vda quercus melle & ambrosiâ scatet,

Et rupe durâ balsami sudat latex.

≤line=180≥ Heu fida Coniunx! heu! quod amplexu meo,

Heu me! quod vteri vota non stringo tui!

Nullus paternos ducet in campum greges,

Blaesâque anhelans fistulâ, chorum reget

Laetos herilis inter armentarios,

≤line=185≥ Et coget agmen; Ismäel seruae est puer,

Et vultu & oculis barbaram Agaram refert.

Heu! ore toto Matris apparent notae,

Et non decorae plusculum impudentiae,

Nihil est Hebraeum, scilicet Abrâmi nihil,

≤line=190≥ Et tetricâ illâ fronte mentitur Patrem.

An ille stellas stemmate aequabit suo,

Oceani arenas, caeruli conchas sali?

Aut me ista fallit indoles, aut non erit

Generosus ille, femore nec dignus meo.

≤line=195≥ Heu stolida semper, vota, cum agnatam mihi

Iungeret Aramus Virginem, & non mobili

Connubiorum lege fecisset virum,

Sperabam amoeni flosculos consortij,

Vernantis vteri germina, agnomen Patris,

≤line=200≥ Natosque natorum & nepotes posthumos,

Examina ampli generis & stabilem domum.

Coniunx fefellit, nempe cui foetos sinus

≤page=9≥

Obstruxit ille, cuius arbitrio fluunt

Mortalis aeui spatia, & humanae vices,

≤line=205≥ Qui prole laetâ complet aut viduat torum,

Et nuptijs signauit hoc olim meis.

Nec abominamur Genitor, & sequimur tuum

Numen volentes: nempe sic visum est tibi,

Et forte tabulis scribis hoc olim tuis,

≤line=210≥ Quas nulla series temporum mutat loco,

Et condit aeuiternitas fixo situ.

Saré! ferendum est; nemo, qui pugnat Deo,

Palmam meretur: Manibus forsan meis

Hoc demet olim, taedio Coniunx tuo,

≤line=215≥ Qui post opaca nubila serenat diem,

Et fulminantem tergit à nimbo manum.

Sed lassat oculos interim somnus meos,

Hîc, vbi profusas dißipat latè comas

Mambraea quercus, pectoris curas domo.

≤line=220≥ An ludit oculos somnium? an visus stupet?

Speculor euntes; currite ô Vernae mei,

Properate, & illos sistite hîc nobis viros

Quos ista vertit semita, ambiguos viae.

Saluete Iuuenes, si placet vobis locus,

≤line=225≥ Mecum cubate, frondeo accubitu pares,

Prandere, bibite, media nunc vrit dies,

Et tempus hoc quiescere, & suadet torus.

ANGELUS. Quid stamus etiam? mandat hîc requiem Deus.

≤folio=C≥

≤page=10≥

**CHORVS.**

Turbatur intrò, Sara laetitiae vacat,

≤line=230≥ Iuxtà senex accumbit aequali toro,

Interque laetos hospites libat merum;

Quorum ille princeps entheo obtutu micat,

Et maius aliquid homine mortali sonat;

Sed floret alijs vultus, & florent genae,

≤line=235≥ Et nescio quid simile Coelicolis gerunt.

Foelix Abraham, qui pennigeros

Stringit Iuuenes hospite tecto!

Nec tantum istâ diuite mensâ,

Omnia puri vt nectaris irent,

≤line=240≥ Quantum niueo pectore, lactat

Olim aeterni saturos epuli,

Quod Diuino rorat gremio,

Et tot Genios implet hiantes:

Quisquis Superis ritè litatis,

≤line=245≥ Vitae innocuus transigit aeuum,

Coeli natos colligit hospes,

Et securo ludit thalamo:

Non ille auidos sentiet hydros,

Non mordacis virus echidnae,

≤line=250≥ Non tot miseros vndique Manes,

Semperque boni conscius animi

Mentem patrijs inseret astris.

≤page=11≥

Illic vigiles condet ocellos,

Et terrenis foecibus exstans,

≤line=255≥ Ignea penitus lumina figet

Et tu Abrâmi sedula Coniunx,

Chaldaeorum nobile germen,

Rides placidos inter Ephebos,

Et casta genis oscula libas,

≤line=260≥ Nunquam saturis ebria votis.

Quod tamen isto Spirat ab igni,

Non est Veneris murice tinctum.

Non est Superis grata libido.

Et vindicibus mergitur vndis,

≤line=265≥ Quicquid Cyprio sordet oleto.

Foelix Abraham, foelix Saré,

Si non sterili damnata toro

Plangeret orbae fata senectae,

Et ranciduli taedia lecti.

≤line=270≥ Saré infoelix! & tu Genitor

Grandaeue senex, qui Chaldaeis

Natus in oris, hîc tua condis

Moenia, nostris accola terris

Nuper trepidae vindex Sodomae,

≤line=275≥ Quandò vernas inter ouantes

Caesum spolijs exuis hostem,

Lotumque tuum compede soluis,

Quo nec spirat iustior alter,

Nec magis aequis carus Superis.

≤folio=C2≥

≤page=12≥

≤line=280≥ Eheu! Sodomae tutela meae,

Si fors Sodomis parcere vellent

Aemula prauae Numina Gentis.



## ACTVS TERTIVS.

SARA, ABRAHAM.

ERgóne iterum viuimus Abrâm,

Et connubij copula nostri

≤line=285≥ Solido Diûum munere vernat?

Quis mihi rugas expolit istas,

Atque exsuccos imbuit artus?

Fallor? an iterum redeunt calidae

Vota iuuentae, labemque vteri,

≤line=290≥ Natura parens florida, terget?

An quae roseae nunc lucis egens,

Pendet gelido marcida lecto,

Pronuba nobis taeda virescet?

Credite populi, credite Gentes.

≤line=295≥ Quid te ambiguo turbine versas

Semper fidei languida Saré?

O mihi similes semper veniant,

Si promissum fallere nolunt,

Qui nos tanto munere donant!

≤line=300≥ O quandò iterum pascimus istos?

≤page=13≥

Quandò amplexus inter amicos,

Stringimus aulae limine fessos?

Venient olim, venient, & tu

Condictum vteri pignus habebis,

≤line=305≥ Natumque tuo tolles gremio,

Qui te aeterno tempore clarat,

Tam conspicui nominis haeres,

Quàm perpetuae Gentis alumnus,

Quae stirpe bonâ sidera vincat.

≤line=310≥ O si ille meis rideat oculis,

Et materno ludat in ostro!

O si teneris nunc pressa genis

Oscula figam! nequeo Superi,

Nequeo tacitum condere votum,

≤line=315≥ Et mea rimas gaudia ducunt.

At nunc etiam ringitur Abrâm,

Et fronte iterum nubila ducit.

Quid sit, dubito; certè est aliquid,

Et nos iterum sauciat Até.

≤line=320≥ Heu! quod semper tristitia laetis

Miscet dubiâ callidus vrnâ,

Cuius nutum pronus adorat,

Quisquis Superos nouerit aequos,

Et cûique vicem promere iustos.

≤line=325≥ Quodcumque doles Abraham, cordis

Strictura mei est, quodcumque iubes

Plangere, reperis ecce vacantem.

≤folio=C3≥

≤page=14≥

Quicquid pateris, diuide mecum,

Vnà melius fortè feremus.

≤line=330≥ En solicitâ prodijt aulâ,

Et collectis paßibus haeret,

Maeret, dubitat, pallet, anhelat,

Lacrymat, vrget, supplicat, eheu!

Quaenam est Abrahae fortuna mei,

≤line=335≥ Aut cui curam digerit istam?

Salue Marite, cur tibi madent genae?

Cur ista frons tam nubila & rugas trahit?

Aut quam reliquit hospes offensam Deus?

ABRAH. Quid te fatigas mulier? aliunde est labor.

≤line=340≥ SARA. Sed prome curam, saepè se exonerat dolor

Fidas in aures: gliscit occultum malum,

Vt mole preßâ sedit introrsùm nimis.

ABRAH. Heu Sodoma! SARA. Cur deplangis? an Loto doles?

ABRAH. Heu Sodoma! SA. Quid turbaris? ABR. Heu Sodoma! SA. Quid est?

≤line=345≥ ABRAH. Sodoma peribit! SAR. Scilicet. ABRAH. Certum est
nimis.

SARA. Parcius Abrâme, forsan ignoscet Deus,

Veniae profusus. ABRAH. Sodoma non stabit magis.

SARA. Quis nunciauit? ABRAH. Angelus. SAR. Parce ô Deus!

Sodoma peribit? ABRAH. Sodoma! SAR. Quid Lotus meus?

≤line=350≥ Heu me! quid ille? seruat insontem Deus?

ABRAH. Non vapulabit iustus, & recti tenax,

Interque flammas medius atque inter faces

Tutum leuabit verticem, impauidus mali.

SARA. Heu! heu! sed illum liberet saltem Deus,

≤page=15≥

≤page=15≥

≤line=355≥ Interque auaros vendicet nobis rogos

O si ille viuat! ABRAH. Parce nunc isto metu.

SARA. Sed timeo, semper pendet infoelix timor.

ABRAH. Quicumque vitae purus obseruat Deum,

Seruabit illum promptus in laeuis Deus,

≤line=340≥ Tutanus ille, cuius auspicio, tuus

Lotus furentes ignium vincet globos.

SARA. An ergò fixum est? Sodoma supplicium dabit?

Ah! Sodoma in ignes? Lotus vt viuat precor.

Taedae perennes parcite! ô coelum! ò Deus!

≤line=345≥ Taenareus ille sulfuris viui liquor

Ah! ne perurat! viuat ô frater meus,

Bustoque superet! dignus est vitâ frui.

At, si quid vltrà liceat, atque aurem Deus

Inclinat istis, Sodoma ne tanto luat.

≤line=350≥ ABRAH. O misera! sic decreuit aeternùm Deus,

Et iam rubentem dexteram strinxit quoque,

Vt perdulles feriat, inuictum est malum;

Curare Lotum desine, immunis manet.

**CHORVS.**

Nemo tam Diuos habuit secundos,

≤line=355≥ Semper vt poßit sibi polliceri

Lenè currentis spatium iuuentae.

Laeta miscentur tragicis, & vdae,

Occupant risum, lacrymae, dolorque

≤page=16≥

Gaudio fidus comes, imminentes.

≤line=360≥ Ducit Erynnes.

Nulla tam pura est animi voluptas,

Vt nihil fellis tegat, aut laboris.

Semper in poenas aliquid recurrit,

Et flagris cinctae posuêre sedem in

≤line=365≥ Limine Dirae.

Cùm tibi nutum radio serenat

Laeta Fortunae facies, amicam

Stringe, nam cursum rapiet citatum,

Tetrica & semper facilis ruinae,

≤line=370≥ Et rotâ nunquam stabili quiescens.

Donec humanam patiêre sortem,

Corporis vinctus loculo tenaci,

Non bibes puri latices Olympi;

Fonte terreno generosa nullis

≤line=375≥ Vena distillat, vitiatur haustu,

Et stupet primis etiam labellis,

Ne se in humanis animus saginet,

At Deum gnauo repetat volatu,

Vnde primaeuos tulit exul ortus.

≤line=380≥ Hîc nihil pulchrum, quod amare poßis,

Nîl & intêgrum maculae videtur:

Talis in scitâ facie notatur

Naeuus & bellum minuit leporem:

Sic & in coelo speculum Dianae

≤line=385≥ Vernus infuscat vapor, & nitentes

≤page=17≥

Condit introrsum radios, silenti

Pallida in vmbrâ.

O mihi semper liceat tueri

Igneum coeli iubar! ah! nitentem

≤line=390≥ Aureo vultu Superûm Parentem,

Nulla quem labes violauit vnquam,

Cuius aeternam speciem, cadentes

Mille ter centum Genij salutant!

O si ibi purae laticem scatêbrae

≤line=395≥ Hauriam, & plenos calices, & vdum

Nectar, & rorem phialae meracum,

Quam Deus semper cupidis propinat,

Et tamen semper sitiunt bibentes.

Quicquid hîc specto, nihil est, & vno

≤line=400≥ Liquitur puncto; modò laeta duris

Temperant, laetis modo dura, miscent

Omnia Diui.

Sara florescens vtero, Marito

Gratulans, laetis animata votis,

≤line=405≥ Repperit curis grauibus sepultum,

Et pio luctu Sodomis dolentem.

Tunc vt in nostro gemuit perîclo

Flebilem vertit Sodomis Camoenam,

Es suo Loto miseram querelam.

≤line=410≥ Sodoma! infoelix Sodoma! ô tuorum

Ciuium quondam generosa Mater!

Sodoma! heu tanto peritura damno!

≤folio=D≥

≤page=18≥

Iam tuos specto cineres, & illud

Triste mirâclum Patriae cadentis,

≤line=415≥ Heu manum nimbo grauidam, tonantis

Dexterae fulmen. nimiùm coruscum,

Sulfur & flammas Erebi trisulcas,

Et graues quicquid Superi minantur!

Nempe non viues magis, & tuorum

≤line=420≥ Scena mutata est scelerum, perenni

Dedita noxae.

Et Gomorrhaeis venit hora fatis,

Impio nexu Sodomae iugalis

Ciuitas, tetro furiata luxu

≤line=425≥ Ibit in flammas, nec habet medelam

Vulnus infandae meretricis vllam.

Sentiet taedas Seböin, & illud

Adamae sacrum scelus expiabit

Dura laesorum Nemesis Deorum.

≤line=430≥ Quisquis adsueuit vitijs & Orco

Saepè damnauit caput impiatum,

Sentiet tandem Superos, & inter

Fulmina, atque inter tonitrus, & illud

Dexterae robur nimiùm rubentis

≤line=435≥ Anxiam torquens animam, cadensque

Induet tetrum chaos, & pudendo

Exitu fastos memores notabit.

Ludite ô stulti Iuuenes, & inter

Lilia & campi violas, cupitos

≤page=19≥

≤line=440≥ Stringite amplexus, tonuit seuerum

Numen, & caecas gradiens per vmbras

Coget Inferno scelera, & nocentes:

Quisquis insano studio secutus

Ocium, segnes lapidauit horas,

≤line=445≥ Cùm semel iustam subijt bilancem,

Taenaro vinctus sedet inquieto,

Heu! vbi longas vigilare noctes

Cogitur, saxo domitus, vel vrnâ,

Et nimis lentos satiare Diuos.

≤line=450≥ Ocio sentina fluit malorum,

Ocio ludit Venus & Cupido

Spiculum & nexos medicatur hamos:

Ocium & blandae saties Voluptae

Perdidit Vrbem.

## ACTVS QVARTVS.



LOTVS, ANGELI.

≤line=455≥ INcaesta semper Sodoma! quid primum querar?

Et quid deinde? mutus est omnis dolor,

Quicumque magno victus incubuit malo:

Et sic iuuat tacere; non possum tamen,

Et feruida indignatio luctum exprimit,

≤line=460≥ Bilem refundit: saepè lenimen fuit

≤folio=D2≥

≤page=20≥

Vulgare, quicquid pectoris claudit sinus.

Sentio mephitim, sentio; heu scelus! scelus!

Quò te pedes nefanda? quò rapit furor?

Gliscit voluptas, fraena non docilis pati,

≤line=465≥ Et non lupatos audit, vt sonuit flagro,

Quicumque nostrum mulcet arbitrium Deus.

O lenta semper Numina! at quàm suspicor

Ne forte celeri Sodoma momento cadat,

Seu mersa Ponto, siue flammarum globis,

≤line=470≥ Vt fortè iaculum strinxerit vindex Deus,

Quod ille trifidum vibrat, incoctum ignibus,

Et sulfure atro, sequitur immanis fragor,

Nubemque hiulcans, impetu certo ferit:

Grauis ira Superûm, lenta vindictae quidem,

≤line=475≥ Et tarda ad ignes, sed moram poenae, graui

Damno rependit, fulmine & flammis agens,

Quicquid tonanti dexterae, & pugnat polo.

Nec tu moueris Sodoma! quid celebras tuum

Vaesana crimen? caecus est omnis furor,

≤line=480≥ Quicumque Veneris saeuit in campo, magis

Quàm taurus actus stridula corno, magis

Quàm flamma, preßis abdita eluctans focis.

Furiosa Venus est, illa praesertim, sacros

Quae iungere, & foedare complexus docet,

≤line=485≥ Quam nulla satis incendia & flammae doment.

Vel vda Tethys mergat Oceano satis,

Flammis tamen perire, vel dignam salo.

≤page=21≥

Specto ruentem nubilo condi diem,

Totumque fusco syrmate induci polum,

≤line=490≥ Et inter ista, nescio, quid luridum

Absterret oculos, sulfuris cocti globos

Specto, & comantes sideris diri faces,

Et gelidus artus pallor incurrit meos:

Qualis, vbi Tyrij marmoris conchas legit

≤line=495≥ Piscator audax, stupuit vndosum cauo

Trepidare pontum litore hiberno leues

Gestire fulicas, spectat Halcyones fugam,

Fixos echinos breuibus aut scopulis notat;

Quod si reducat lumina, impendent quoque

≤line=500≥ Coelestia olli monstra, & horrificant magis,

Caeruleus imber, turbidum Cori gelu,

Et grauida nubes, candidum eripiens diem.

Tum verò litus celere remigio legit,

Spumasque torquens, caerula & pontum fugit.

≤line=505≥ Talis Gomorrhae pastor in conuallibus

Corniculam vlmo garrulam, aut mergos timet

Campo incubantes, aut tepentes naribus

Auras trahentem buculam, & tonitru cauo

Perculsus hyemem pallido vitat metu.

≤line=510≥ Et fugimus etiam Sodoma, quò fugimus tamen?

Aut quò familiam ducimus? durum est nimis

Fugere, manere taedium; ô Diuum Pater

Nutu labantem dirige, auxilio tege,

Atque eripe istis! taedet ah! Sodomae nimis,

≤folio=D3≥

≤page=22≥

≤line=515≥ Taedet meorum Ciuium, & perij quoque,

Dum metuo, ne cubile sordescat meum,

Et fortè labes aliqua commaculet torum,

Quem nulla, praeter Coniugem nouit Venus.

Vicina quandò tecta depascit lues,

≤line=520≥ Res agitur, & periculum incubuit meum.

An fallor? an me dubia caligo tenet?

An hebetat oculos vesper illunis meos?

Quis misit istos ô Deus Sodomae hospites?

Aetate vernâ floridos, vultu probos,

≤line=525≥ Facie nitentes? ô Deus! serua tuos.

Laßi appulistis, si mei rident lares,

Diuertite intrò, sera deuergit dies,

Et alta fumant, culmina à villis procul.

ANGELUS. Scio, hospitalis signat has Genius fores,

≤line=530≥ Comitemur, ille vultus hoc suadet Viri,

Et nota probitas, &, quod excellit, Deus.

**CHORVS.**

Audax Terrigenûm genus,

Seu cùm frugibus imminet,

Lectae frugibus arboris,

≤line=535≥ Nostro crimine nobilis;

Cùm serpens malè perfidus,

Seruans herbida pascua,

Euae credidit auribus

Primae vota superbiae,

≤page=23≥

≤line=540≥ Semper ludere callidus,

Semper laedere promptulus,

Virus fundere blaesulum,

Et nos prodere simplices,

Fidus Lucifero comes.

≤line=545≥ Nunc aluum quoque lubricat

Terrae faecibus, & Deo

Detestabilis vndique,

Prono pectore rasiles

Spiras implicuit solo.

≤line=550≥ Nos verò grauis exulî

Longa & longa neceßitas

A tergo sequitur reos,

Et nos destinat Inferis.

Nec sic corrigimur tamen,

≤line=555≥ Semper degeneres, malo

Procedente licentius,

Postquam obliuio Numinis

Ostendit sceleri viam.

Cain aemulus optimo

≤line=560≥ Fratri, non tenuit diu

Conceptam rabiem ferus

Verè ferreus, & vagus

Terris omnibus exulat.

Iam ferro hauserat ilia,

≤line=565≥ Tacto sanguine luridus,

Pastus liuida viscera,

≤page=24≥

Cùm coelo micat aureo,

Et miscet tonitru Deus

Verbis grande sonantibus:

≤line=570≥ Quò tu corripis hanc fugam,

Vel quò dirigis improbe?

Cur frater lateri tuo

Non haeret placidus comes?

Dic, quo lanigeros greges

≤line=575≥ Secreto silüae tegat;

Dic, quo sidat in arbuto,

Vel quo monte mihi litet

Mentis munere candidae,

Aut castas numeret preces;

≤line=580≥ Quâ valle, aut scopulo, refer

Curas fletibus expleat.

Quid te pallidus occulis?

Quid circumspicis? ah scelus!

Vidi, cùm trepido metu

≤line=585≥ Lassum traxit anhelitum,

Cùm pressus genibus tuis,

Campo procubuit miser,

Alto vulnere saucius,

Membris morte gelantibus!

≤line=590≥ Quo nunc supplicio cades?

Nec plura addere sustinet.

Ille obmutuit, anxius

Tanti criminis, & fugae.

≤page=25≥

Desperat tamen vndique,

≤line=595≥ Non dignus veniâ frui.

Restant omnia posteris,

Nec tantum quoque sanguinis

Vno vulnere liquitur,

Quanto progenies luit

≤line=600≥ Olim obnoxia funeri.

Sed non constitit hîc malum,

Creuit dira licentia,

Vel non conscia Numinis,

Vel contemnere pertinax

≤line=605≥ Torti spicula fulminis,

Et quicquid tegit ignea

Moles aethereo sinu.

Tantùm supplicijs Nöe

Placat Numinis impetum,

≤line=610≥ Nec placabilis est tamen,

Quem circùm feriunt latus,

Et circùm caput, impiae

Gentis mille piacula;

Tum putres Hyadas vocans,

≤line=615≥ Coeli turbida sidera,

Mandat soluere turbines,

Heu! foedas hyemes cauo in

Terram ducere nubilo;

His iungit comites Notum, et

≤line=620≥ Crebrum fluctibus Africum,

≤folio=E≥

≤page=26≥

Et foeto scelerum hispidos

Mundo destinat alites.

Illi peruolitant citò

Pennis vsque madentibus,

≤line=625≥ Et coelum vndique languidum

Densis impediunt aquis.

Tum facto simul impete

Tempestas sonat horrida,

Atque inter vaga fulmina

≤line=630≥ Terris omnibus incubat.

Tum paßim sata florida,

Et laetas segetes & ô

Quicquid purpureo Ceres,

Aut Tellus gremio fouet,

≤line=635≥ Inter caerula fluctuum

Pontum voluere cerneres.

Tum summâ haesit in arbore

Glauci squammigerum pecus,

Tunc inter capreas lupus

≤line=640≥ Fessam corripuit fugam;

Tunc luscinia perditum

Fleuit lugubris Itylum,

Et Terêo magis horridos

Vidit gliscere vortices,

≤line=645≥ Et Prognen gemitu vocans,

Clausit luctisonum vale.

Vix nubem grauidam Deus

≤page=27≥

Desiccauerat, & suo

Pontum litore strinxerat,

≤line=650≥ Vix collegerat impetum,

Cum nec dira minus patrat

Humani ceneris lues:

Nemrotthus scelerum artifex,

Iusti Numinis aemulus,

≤line=655≥ Nimborum & pelagi metu

Molitur stolidam Pharon,

Et stellis caput inserit.

At qui sidera vendicat,

Et coelum imperio suo,

≤line=660≥ Stricto fulmine, Barbarum

Ausis arcuit impijs,

Et ne luderet amplius,

Confundens operas simul,

Linguarum chaos intulit.

≤line=665≥ Pendent vndique & vndique

Ingentes operum minae,

Et plangunt humiles solum

Coeli haud scansilis hospites.

Sed peius Sodomâ nihil,

≤line=670≥ Nec vidit magis improbum,

Qui flammas simul, & simul

Spißi nubila gurgitis,

Torquet purpureo sinu,

Voluit caeruleo sinu;

≤folio=E2≥

≤page=28≥

≤line=675≥ Nec toto Oceano satis,

Nec purget satis ignibus

Nostri crimina saeculi.

Eheu! quis scelerum modus?

Heu! quàm dira catastrophe

≤line=680≥ Nostris imminet Vrbibus!

Heu! quantum Stygis & luis

In ceruicibus incubat.!

Venient olim tempora, & omnes

Vndique terras ignis habebit,

≤line=685≥ Cùm terrifico stridula cantu

Buccina clanget, caesimque ciens,

Nostra à tumulo busta vocabit.

O cùm miseros agmine denso

Coget trepidam lictor ad vrnam,

≤line=690≥ Et Taenareos soluet hiatus!

Cùm pennigeros inter Ephebos

Chlamydem roseo murice pictus,

Iudex variâ nube sedebit,

Et censuram diuidet aequam.

≤line=695≥ Tunc in pullo syrmate, nigris

Tincta fauillis Sodoma, planget

Nobile crimen, frustrà ingeminans

Desperatae vota querelae;

Nec se cupido differet Erebo,

≤line=700≥ Iustum arbitrium lassa tueri.

O si fisso monte liceret

≤page=29≥

Scindere latebram, quâ se penitus

Mergere posset!

Nusquam effugimus, cùm caeruleo

≤line=705≥ Directa volant fulmina nimbo:

Quocumque loco Diuina tenet

Dextera sontes.

Ah! parce, ô Deus, ô Pater!

Aut si te Sodomae nihil,

≤line=710≥ Aut Gentis miseret, tamen

Lotum subtrahe funeri,

Quem non commaculat probrum,

Probrum Gentis inhospitae,

Dignum fulmine, vel mari.

## ACTVS QVINTVS.

LOTVS, IPHILLA, ANGELI.

≤line=715≥ FEralis axe pallet Eöo dies,

Et lassa tepido sidera incumbunt salo,

Et tu peribis Sodoma! quid rides meos

Vaesana questus? Sodoma! non ludes magis.

Quid ringeris furiosa? non stabis super

≤line=720≥ Ah! quid minaris? tota non ibit dies,

Et tu cineribus condita, ô bustum! ô dolor!

Immanis irae sulfur & flammam indues,

Tot decora Gentis lurido inuoluens situ,

≤folio=E3≥

≤page=30≥

Regumque turres; nempe maturum est malum,

≤line=725≥ Et sentio atrum fulmen, & mistum putri

Sulfure bitumen, naribus capto meis.

Vae Sodoma! quid turbaris? an sonuit Deus?

An fulminauit? anne mugitum dedit?

An fallor? an nunc icta fulmineâ manu

≤line=730≥ Sodoma dehiscit? Sodoma non superat magis?

Quid loquor? & ibi sum? Fallor? an viuo quoque

An somnium oculos mersit, aut lethum meos?

Sed recipe mentem Lote, quid stupes miser?

Quodcumque statuit Numine aeterno Deus,

≤line=735≥ Certè ferendum est; Sodoma vindictam luat,

Sat lenta venit; quid mihi rursum imperas

Anime? dolorem tegere non possum meum.

Iterum calentes lacrymas voluunt sinus,

Et temperare nescio, iterum plangimus

≤line=740≥ Sodoma, rubentem dexteram strinxit Deus,

Et tu perîsti; lacrymis saltem meis

Lenire possem incendia & Manes tuos!

Non possum, & ipsum lacrymas vincit malum.

Sodoma, bidental! si quid exstabit tamen,

≤line=745≥ Vbi illa fati signa scribantur tui,

Damnata meretrix! non erit Sodomae locus,

Non erit, & alto sulfure obducet palus

Vicina latè iugera, hoc tantùm, hoc erit.

Quò tu malorum conscia? IPHILLA. O Lote! LOT. O Deus!

≤line=750≥ IPHILLA. O Deus LOT. Iphilla! IPH. Lote! LOT. Nîl superat
magis,

≤page=31≥

Sodoma dehiscet! IPH. Saucias iterum. LOT. Hoc erit.

IPHILLA. Abominari liceat. LOT. Hoc erit tamen.

IPHILLA. Ploremus oculi, Sodoma non viuet super!

Heu Sodoma! florens opibus & florens viris,

≤line=755≥ Regina magnarum Vrbium! hei violae! hei rosae!

Et quicquid olim floruit campis tuis

Formosa regio! LOT. Sodoma nunc lamias alet,

Et quicquid opicas maeret inter alites.

Heu! illa culti picta luxuries soli

≤line=760≥ Lentum bitumen voluet, & si quid rogo

Erit superstes; vndique horrendum chaos

Incumbet istis, sulfure & nebulâ tumens.

ANGELUS. Quid statis etiam languidi? impendet malum.

Properate, rapite, trahite, nunc ferio. IPH. Deus!

≤line=765≥ LOT. Parce, ô Deorum quisquis es. ANG. Rapite fugam.

Quid te fatigas Lote? nequicquam facis.

Laxabo grauidam sulfure & nimbo manum,

Et stabit ignis Sodoma, si stabit tamen.

LOT. Quò fugere mandas? ANG. Montis exeso specu

≤line=770≥ Arce perîclum. LOT. Timeo spelaeo nimis.

Si fortè nostri placuit hospitij focus,

Concede Segor. ANG. Accipe, intactam dabo.

At cùm sonantes flamma deuoluet rogos,

Oculos tenete, mandat hoc vobis Deus.

≤line=775≥ Heu! fugite manibus fulmen exilijt meis,

Et tota diram Sodoma concepit facem.



# Back



FINIS.

