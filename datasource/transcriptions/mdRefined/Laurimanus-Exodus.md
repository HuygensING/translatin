# Front

/

EXODVS SIVE TRANSITVS MARIS RVBRI. COMOEDIA TRAGICA. Autore Cornelio
Laurimano Vltraiectino.

LOVANII, Impensis antonii Bergagne, qui per Hieronymum van Effen ibidem
distrahi curat. Cum Gratia & Priuilegio Regio.

CAutum est Regiae Maiest. Priuilegio, ne quis tri¬

bus proximis annis, praeter Antonium Bergagne,

imprimat Exodum, siue Transitum maris rubri,

Autore Cornelio Laurimano Vltraiectino: Sub poena in pri

uilegio contenta.

Datum Bruxellae anno 1562. 4. Maij.

Subsig. Boudewyns.

CORNELIVS LAVRI¬

MANUS VLTRAIECTINVS

viro modestißimo Balduino Hadriano

à Creensteyn Iselstadio

suo S. D.

NVPER in postremo nostro

colloquio modestè tu quidem,

Balduine humaniss. mecum de

emittenda Exodo nostra, quam

fortè apud me latere iam tum au¬

dieras, agebas, causamque quam¬

obrem id facere recusarem pro

tua modestia efflagitabas: ego

verò, quantum memoria repetere possum, eam im¬

maturam esse, & nondum etiam satis recoctam

verecundè respondebam, imò exactiorem limam

desiderare, tutioremque fore in nostris scrinijs, quàm

si in publicum exponatur. Quod tibi adeò non pla¬

cuit, vt magis etiam instare visus fueris, ac multò

mihi plura tribuere, quàm in me ex literatis grega¬

rius quiuis comperire possit, etiamsi me vel ad assem

totum expendat. An nescis, mi Balduine, & pueros

rhinocerotis habere nares, vt metuam ronchos?

Quanquam non video quid meum scriptum habeat,

quo magnoperè alios delectare possit, vt istud aut

legant, aut pro animi generositate vnquam repre¬

hendere velint: Non tamen defuturos auguror, qui

nostros conatus si viderint, sinistrè interpretabuntur,

quod ab nostra professione alienum quid aggressi

in eam descendisse arenam videamur, vnde profe¬

ctò abstinuisse multò mihi praesertim satius sit. Pu¬

tabunt enim me vel insanire vel morbo quodam

regio rursum teneri, qui aliena & ab instituto vitae

genere abhorrentia sectari maluerim, vt de me spissae

risum tollant impunè coronae, quemadmodum sci¬

tissimè ait quidam, quàm quae meo modulo vtcumque

metiri ac tutum securumque intra meos lares conti¬

nere. Siquidem quid familiarius hoc seculo plus satis

exulcerato, quid vberius ac facilius habemus, quàm

aliorum dicta factave calumniari? Cùm ipsi aut inertia

aut certè inscitia nihil in Reip. commodum, Chri¬

stianaeque religionis salutem adferre vtiliter possu¬

mus, alijs impedire & vt idem faciant, quod nos,

nempe γνάθού τε δοῦλοι νηδύος θ’ ἡσσημένοι (Deum

enim immortalem quanto suauius hoc?) manibus

pedibusque obnixè hortari studemus. Quid hoc? si ne

id quidem eo modo perficere possumus, Acheronta

mouemus, illincque huc calumniae monstrum multa

superstitione euocamus. Nunc iuuenilem illam ver¬

borum luxuriem resecandam magno supercilio cen¬

semus: In verbis etiam tenuis rebusque serendis dice¬

tur, si quis parcè deducta vocabula ac rem ipsam

breuiter prosequatur: Nunc inde obscuritatem, ali¬

quando & perspicuitatem nimis dilucidam, quasi

rem istam aliquanto obscuriùs dictam oportuerit,

causamur. Hoc lene, illud asperum. Hi versus malè

tornati incedunt, illi nimis praecipites fluunt, proinde

pressiùs eant oportet. In his nulla oeconomia aut

partium συμμετρία obseruata est: in illis autem nulla

decori habita ratio. Hîc remissè omnia ac negligen¬

ter praescripta sunt: illic curiosa diligentia contem¬

ptum parit. Hoc vt durum, obsoletum, affectatum,

seuerum & tragicum nimis: illud verò vt puerile,

ineptum, absurdum, inusitatum, inuenustum ac fri¬

≤page=2≥

uolum languidumque culpatur. His tanquam incomptis

atrum signum allinunt calamo transuerso: alia obe¬

lis, asteriscis, cęterisque notulis tantum non onerant,

iugulant ac miserrime conficiunt. Atqui toleranda

haec aliquo modo sint, nisi & subinde ad tertium

quodque verbum pallescerent, vultu graui & serio

inclamarent identidem: τοῦτο τὸ ἀρετικὸν ἀκούει: Pu¬

dendus hic error cum suis scriptis hominem confi¬

ciet prorsus: indignus est, quem in manus sumant pij

ac religiosi, adeoque hinc procul arcendi pueri cereum

genus in vitia flecti. Denique nihil relinquitur, quod

scriptori infamiam, aduersarijs risum concitare pos¬

sit. Memini esse, qui nihil grauius ferant, putentque

haud iniuria vix tribus Anticyris purgandum, quod

iam quisque ferè professionis suae limites impudenter

transiliat: cuius equidem temeritatis ne aliquando

me traducant hi, quibus illud familiare est, summo¬

perè vereor. Tametsi verò qui rem recta via secum

deputauerit, facilè is comperiet Christianis homi¬

nibus nihil magis indignum esse, quàm aliorum la¬

bores seu iure, siue etiam iniuria suggillare: cùm ea

vniuscuiusque professio sit, vt prosit plurimis, obsit

autem nemini. Ad quam functionem Deus quemque

vocârit, quóve munere donauerit, planè obscurum

nobis est. Et fieri potest, vt ex ore infantium ac la¬

ctentium sibi laudem subinde perfici velit. ad quod

item non omnino absurdè adduxeris illud vulgo

iactatum prouerbium: πολλάκι καὶ κήπωρος ἀνὴρ

μάλα καίριον εἴπεν. Quemadmodum in ea domo,

quae cùm instructissima sit, omnibus suis partibus

non tantùm ad necessitatem, sed ad voluptatem etiam

absoluta, infinitam penè diuersorum generum su¬

pellectilem complectitur, vt ex his nihil sit quod vel

cupiat vel possit aliud esse citra architecti aut pos¬

sessoris voluntatem: Ita in ecclesia, in familia ac do¬

mo Christi, cui perpetuò praeest spiritus Domini, di¬

uersa diuersorum sunt munia, vt alij sint parietes,

vestibula, limina, serae, atria, alij fenestrae, laquearia,

coenacula, cellaria, culinae, cubicula: alij scalae, con¬

tignationes, pauimenta, thermae: alij denique aliud:

ipsum autem ostium Christus. quae omnia vnam ali¬

quam optima harmonia basilicam extruunt, in qua

& potentia Dei celebretur, & admirabile eius numen

diuersarum vocum concentu extollatur. Huc illud

adiungo, non vnius generis animalia in arcam Noe

ingressa fuisse, verùm ex vniuerso genere speciatim

quaelibet: neque inter ipsa abiectissimum quodque mi¬

nori curae fuisse reparatori illi generis humani, quam

quod nobilissimum ac generosissimum censebatur.

Vult enim Deus illud semper intelligi, ecclesiam suam

velut ex diuersis constare partibus, in qua tanquam opti¬

mè constituta Repub. alij aliud munus exerceant,

ita tamen, vt ad communem salutem sua conferant

omnia. Quin si non aliunde id sciri potest, vel ex D.

Paulo manifestissimè constabit, quemadmodum omnes

quasi multarum partium ac membrorum in vnum corpus

in Christo capite sumus coagmentati: nimirum eo mo¬

do vt idem Deus sit, idemque spiritus efficiens omnia in

omnibus. Vnicuique verò, inquit, datur manifestatio

spiritus ad id quod expedit. Non igitur facilè pro

pietate Christiana alij alijs dotes suas inuidebimus,

dicta factáve aliorum inhumanissimè conuelle¬

mus, aut omnino aliter de alijs existimabimus, ac

de nobis aliquando fieri ipsi vicissim optemus. Di¬

uisiones, inquit Paulus, donorum sunt, sed idem

spiritus. Hoc est, variè quidem impartitur sua mu¬

≤page=3≥

nera Dominus, verum eodem ipsa conseruat spiri¬

tu amoris, spiritu concordiae ac dulcedinis, ne huc

aliquando contumeliae lutum, tumoris phlegma,

calumniae coenum, iracundiae bilis, pus rancoris &

inuidiae, sanies obtrectationis subrepant: sed omnia

in vna vnius Domini voluntate, in tranquillissima

pace conquiescant. Enimuerò hoc illud est, quod de

sponsa sua sorore, amica sua, columba sua ardentis¬

simo ille animo semel iterumque decantat: Fauus di¬

stillans labia tua, mel & lac sub lingua tua & odor

vestimentorum tuorum sicut odor thuris. Nullam

duritiem, nullam virulentiam, nullam διαβολὴν, ni¬

hil denique caninum huius sponsae labia habere o¬

portet, sed lacte ac melle, hoc est, suauiloquentia tum

pueros, tum grandiores in sana doctrina ac religio¬

ne formare, educare & continere. Hoc sepimentum

charitatis inter nos plerique iam corruptissimo hoc

seculo sic ensibus perfodiunt, sic sceleratè perrum¬

punt, vt credibibe sit eos nihil minus cogitare, quam

illo vineam Domini circumseptam esse. Non habet

profectò Christiana religio munimentum aut prae¬

sidium quicquam aduersus hostium insultus chari¬

tate ipsa fortius accommodatiusque. Hic murus fue¬

rit ahenius, si in ea omnes amicabili illo vinculo vinci¬

untur. Hac panoplia aduersarij adeò deterrentur, vt

ne eminus quidem contendere nobiscum ausint. adeoque id

solùm student, quibus artibus illud sepimentum sub¬

uertant, rati viam se tum optimam fecisse ad reliqua fidei

propugnacula demolienda, vt vniuersum Christi reg¬

num aut prorsus excindant, aut ex maxima parte caedibus

dissidijs ac foedissimis schismatibus corruptum in sum¬

mum discrimen adducant. Atque haud scio, an ideo ad illam

charitatem hominumque societatem, qui inter ipsos est, euertendam

adiungant etiam literarum contemptum, optimarum artium ac

disciplinarum quandam obliuionem, quum tamen

apertissimè constet Deum ab orbe condito semper

in sua ecclesia & literas & literatos omnes mirificè

conseruasse & magnis honoribus insuper exornasse.

Vbi mihi non modò in coniunctionem vitae grauis¬

simè peccare videntur, sed & maximè in ipsum vni¬

uersi autorem, eiusque sempiternam voluntatem.

Nunquam enim Deus humano generi adeò infestus

fuit, vt si non diuinam, saltem humanam sapientiam

huic ostenderit. Cuius rei testes tot nobis scriptores

hactenus extiterunt, vt pro insano ferè explodatur,

qui secùs arbitretur. Quid enim est rerum coelestium,

hoc est, earum quae in coelo nobis conspicuae sunt,

quaeque in aere & gignuntur & ad nostrum siue aspe¬

ctum siue auditum quodam impetu feruntur? Quid,

inquam, est horum omnium, quae in nostro orbe

infra lunae globum assiduò fiunt, cuius non aliqua

ratio apud homines inueniatur? Sagacissimum certè

illud animal homo abstrusa inuestigare, recondita

perscrutari nunquam desinit. Intelligit nimirùm ideò

se natum & in tantam rerum diuersitatem inductum

esse, vt singula complectatur & his se interim oble¬

ctet, ne cùm hinc reuocabitur, inanis & ociosus dis¬

cedat. Sed hoc beneficium ille non aliunde se acce¬

pisse videt, nisi ab isto rerum omnium opifice Deo,

cuius ea est bonitas, vt velit mortales hac sapientia

perpetuò donare. Vnde mihi tot artes & inuentae,

& ad summum perductae videntur, vt propè nihil sit,

quod mens humana partim non attigerit, partim

etiam attingere non laborauerit. Quin non ad coelos

modò, sed & per tot geniorum myriadas ad ipsum

Deum subuolare ac penetrare ausa non destitit.

≤page=4≥

Proinde in his omnibus neminem maledictis pro¬

uocabimus, neminem calumniabimur, nemini quo¬

uis modo inuidebimus, nullius nomen apud alios

impiè proscindemus, ne videamur impedimento

fuisse, quo minus ille dotes sibi à patre luminum (vt

Iacobi verbo vtar) benignè concessas exerceat, &

communi bono nos ex ea re malignè obsistamus.

Huius certè animus laudabilis est, qui alijs suo la¬

bore conatur prodesse, vtcunque ceciderit euentus,

nec quicquam efficere potuerit, quod animo respon¬

deat. Ad me autem quod attinet, non video quomo¬

do deprehendendus sim, quasi praeter professionem

fecerim, quod in Comoedijs scribendis operam col¬

locauerim: quum is labor & honestus sit & in sum¬

mis Theologis, eruditissimisque hominibus haudquaquam

improbatus. Sed quod hîc mihi dixerint (liberè apud

te loquor mi Balduine) facilè video: hoc scripti ge¬

nus aut vires ingenij nostri superare, aut ad nos mi¬

nimè pertinere, qui erudiendis pueris occupamur,

& optimum quemque quiduis malle suscipere, quàm

deserere vllam officij partem. Equidem dum viri¬

culas meas expendo, nihil magis ineptum re ipsa com

perio: nisi quod vnum hoc me rursum soletur, quae¬

cunque hac in parte aggredior, me bono & iuuandi

quidem animo facere omnia. Iam verò quis mihi ne¬

gauerit Comoediarum tractationem non potius ad

ludimagistros quàm ad alios attinere, cum in illis

vitae exempla quae pueri imitentur, proponuntur,

cumque an instituendam pietatem & ad bene beateque

viuendum praecepta luculenter illic praescribuntur?

Atqui in omni bono ac prudenti magistro, duo po¬

tissimum requiruntur: formatio linguae, ac fidelis

morum institutio, quam posteriorem adeò non con¬

temnimus, vt ipsam iure priorem arbitremur. Neque

enim disertos solùm homines, sed viros etiam bo¬

nos è scholis prodire volumus. Danda opera est

optimo cuique praeceptori, vt rudis illa & imperita

aetas ad veram pietatem assuescatur, vt existimet Dei

timorem vel cum primis literarum rudimentis con¬

iungendum esse, alioqui omnem laborem, qui vel in

vita vel in studijs suscipitur, inanem & inutilem fo¬

re, imò infelicem & perniciosum. Praeclarè monet

grauissimus autor Sophocles:

ὡς τ’ ἄλλα πάντα δεύτερ’ ἡγεῖται πατὴρ

Ζεὺς. ἡ γὰρ ἑυσέβεια συνθνῃσκει βροτοῖς,

Κἄν ζῶσι, κἄν θάνωσιν, οὐκ ἀπόλλυται.

Vt itaque pro ratione officij, quos semel in nostram

disciplinam admiserim, rectè ac fideliter instituantur:

duxi necessarium fore, vt cum literarum studio pie¬

tatem etiam coniungerem, ne nostra iuuentus his pe¬

riculosis temporibus à pura religione desciscat. Illud

enim futurum esse facilè prospicio, inter hos pueros

Reipub.semina conseruari, quorum consilijs atque ope il¬

la olim administrabitur. Et omninò nisi stupidi ac caeci

sumus, satis animaduertimus Reipub. salutem versari

potissimum in tribus hominum ordinibus, videli¬

cet in principibus & magistratibus qui illorum vi¬

ces gerunt, in episcopis atque horum vicarijs sacerdo¬

tibus, & in ijs denique, qui primam illam aetatem ru¬

dem adhuc & ad omnia sequacem instituunt. Quare

mihi praeter professionem haudquaquam fecisse videor, si

non tam verbis (quanquam nec illud sanè negligitur) quam

exemplis ex sacrarum literarum fontibus religiosissimè

desumptis ad pietatem ac Dei timorem pueros nostrae

fidei commissos admonuerim. Nulla autem res id potest

efficaciùs perficere, quam Tragoediarum aut Comoediarum

≤page=5≥

actio, quod ea sic puerorum animis inhaereat, vt cum ipsis

quoque coalescat, & cum prouectiores illi fuerint, eius

aliquam speciem etiam tum de se praebeant. Hac ratione nos

quidem, mi Balduine, hanc Exodum conscribendam sumpsi¬

mus, vt vel hinc pueri mei exempla habeant, quae ipsi

imitentur, & quibus admoniti vitam ac mores suos chri¬

stianè ad puram religionem componant. Nam in illa (nisi me

animus fallit) habebunt, vnde potentiam Dei eiusque for¬

tissimum numen admirentur, suspiciant ac vereantur, vt

discant in spe ac timore cum silentio ad aeternam illam fęli¬

citatem aspirare. Videbunt quis vitae finis sit eorum qui Deo

ac suis ministris obstinatè repugnant, qui praefracto animo

Verbum Dei contemnunt. Videbunt quae & quanta interim

hîc veris Abrahami filijs sufferenda sint, donec sub

Pharone in Aegypto, hoc est, in hac vita sub mundi

huius principe peregrinamur. Videbunt denique quomodo

per fidem B. Moses renuit vocari filius Pharaonis filiae,

potius eligens simul malis affici cum populo dei, quam tem¬

porarijs peccati commodis frui, maiores arbitratur di¬

uicias (vt Paulus ait) probrum Christi quam Aegyptiorum the¬

sauros. Praeterea haud omninò parergôs, neque oculis con

niuentibus illud in ea obseruabunt, quomodo in verissima

ecclesia concordes ac tranquillè viuant, quomodo ipse Deus

in medio suorum semper versetur ac benedicat cetui suo:

quomodo angeli protectores & ministri sanctae congregationis

magna frequentia summaque reuerentia pios tutentur:

quomodo mirificè Dominus suam ecclesiam contra hostium assultus

perpetuò conseruet. In summa hinc discet iuuentus, qua

felicitatis spe fruuntur, qui non in haereticorum atrijs ni¬

dulantur, at in speciosis catholicae ecclesiae tabernaculis

toti conquescunt. Quanquam enim hi foris videntur alijs atque a¬

lijs armis oppugnari, intus tamen contrà atque hostes &

haeretici veram animi quietem possident, quòd dominus

EPISTOLA

virtutum sit, qui pugnet pro ijs. Alij interim cruci¬

antur varijs plagis, alijs post alias: hoc est, in turpis¬

simis suis tabernaculis à veris foedissimè conuulsis

atque abruptis torquentur nunc his opinionibus op¬

pidò quàm insulsis, interdum illis etiam flagitijs, er¬

roribus ac schismaticis paradoxis, vt quocunque se

vertant, nidum tranquillum non inueniant. Aedifi¬

cant enim exemplo nostri Pharaonis inuito Do¬

mino exercituum immemores istius cantici: Nisi do¬

minus aedificauerit domum, in vanum laborauerunt

qui aedificant eam. Certè quilibet hinc admirabitur,

quàm amabilia sint tabernacula domini virtutum,

quàm bonus Deus Israel sit his, qui recto sunt cor¬

de, vt siue ethnicus, siue Iudaeus, siue etiam haereti¬

cus sit, conspectis catholicae atque orthodoxae Ec¬

clesiae tabernaculis cogatur nolit velit cum Balaamo

propheta licet impio exclamare: Quàm pulchra ta¬

bernacula tua Iacob, & tentoria tua Israel. Nam in

his nullae dissentiones, nullae contentiones, nullae

prodigiosae opinationes piorum animos inquietant,

sed vt fratres in vnum habitant, nec se extra quae¬

runt, aut supra humanum captum sapere volunt,

quemadmodum in haereticorum conuenticulis fi¬

eri videmus. Vbi aliquando vt & ipsi cautiores ac

proinde foeliciores euadant Pharaonis & impiorum

exemplo, itemque pertinacia Ioannis & Mambris opta¬

mus, si horum infoelicem successum penitus in ani¬

mos immiserint. Qui scrutator est (inquit Solomon)

maiestatis, opprimetur à gloria. De quibus item ait

Esaias: Qui dat secretorum scrutatores, quasi non sint.

Caeterùm quod in eadem Exodo nostra pro neces¬

sitate historiae frequenter legitur Deum Pharaonis

animum indurasse, ne quis ipsum mali autorem arbi¬

≤page=6≥

tretur: non enim duxi operae precium esse rem per

se spinosam & parum vtilem atque alioqui satis ab

alijs excussam aggredi, ne brassicam recoctam repe¬

tere videamur. Restat igitur, mi humanissime Bal¬

duine, vt in hanc Exodum nostram, quae de filiorum

Israelis egressu ex Aegypto non tam Comicè, hoc est,

artificiosè, quam iuxta historiae fidem agit, sic animum

veri amici induas, vt citra nominis nostri iacturam

in lucem prodire possit. Id autem tum maximè fieri

poterit, quum illam seuerissimè tuo iudicio exer¬

cueris: tametsi sciam te pro innata illa tua modestia

semper arbitrari id abs te quam alienissimum esse. Verum

eam ego vim atque naturalem exacti iudicij notionem

animo tuo inscitam animaduerti, vt te iudicem ha¬

bere scriptorum meorum minimè refugiam. Hanc

itaque Exodum tibi tuisque liberis optimis ac studio¬

sissimis adolescentibus dicatam consecratamque per¬

petuò habeas, ita tamen, vt pro tuo iudicio ad ex¬

actam discussionem aut stet aut cadat. Vale.

Ex VItraiecto. 15. Calend. Iunij,

Anno 1562.



# Main



## 1. Actorum nomina.

Moses Pharo Aegyptiorum rex.

Aaron Hebraeorum duces. Symbulus à Consiliis Pharoni.

Iudas Zoroastres

Simeon Iamnes

Henochus Principes Israelis. Mambres Magi 3. Maria soror Mosis.
Demarchus

Eliabus Israelita. Desmophylax Exactores populi Israelis.

Pua Amalechus

Siphira obstetrices hebraeor. Dromo

Aminadabus Israelita. Thodopis

Siphra altera ex Hebraeis. Spudaea pedissequa.

Elohim Deus siue genius. Droma famula

Populus Israelis. Hydrophila

**Chorus ex filiis Israelis Polyhydria ancillae**

## 3. Epilogus. Populus Aegyptius. Demus.

≤page=7≥

Perioche seu Argumentum in

Exodum.

T errae Aegypti inquilinos gnatos Israhel

R ex seruitute premit Pharo: timens ne nimis

A ugescerent, in partu masculos iubet

N ecari, atque inde in profluentem mittier.

S ub tempus idem & Moses nascitur. hunc clàm diu

I ocobela celatum mittit in aquam, extrahit

T hermuthis, pro suo educat. Vbi euasit in

V irum, fugit in Madian. Hîc quom pasceret oues

S oceri, videt eminus ardenti ex rubo Elohim.

M ittitur in Aegyptum Israelem vt liberet.

A t Pharo negare, Moses signa ostendere,

R ex durus insuper populum premere. inde pòst

I dentidem recusans plagis caeditur.

S ed his magis indurescit. Elohim docet

R itum caedendi agni, & moritur primogenitus.

V erubus assum hinc comestur Phase, ac cum suis

B onis migrat ex Aegypto Israel per mare

R ubrum: hos Pharo insequens mox vnda mergitur.

I srael laetus canticum Domino canit.

## 4. PROLOGVS.

Iamb. Trimetri.

MIrantur aliqui (vt audio) quae causa sit,

Cur hactenus ex nostris nemo processerit

In hoc proscenium, viri integerrimi

Iidemque spectatores candidissimi.

≤line=5≥ Nam iam ferè annus est, nisi fallor, aut eo

Plus, quod nos ludiones nemo hinc viderit,

**COMOEDIA**

Nemo hinc spectârit aliquam à nobis fabulam.

Id cur factum siet, si operam mihi dabitis

Primùm eloquar, deinde nunc quid venerim

≤line=10≥ Paucis dicam, quod in rem erit vestram omnium,

Si vultis auribus aequis animaduortere.

Cùm primùm noster autor Comicus animum

Ad fabulas scribendas appulisset id

Sibi putauit facilè impetrari ab omnibus

≤line=15≥ Vt quod scriberet, interpretentur candidè

Omnes, nec maleuoli in partem rapiant malam.

Id nunc multò aliter euenire intelligit.

Fuere enim quidam scioli atque aliquot leues

ΚρIτικὸι, qui in Esthera, quam nuper egimus

≤line=20≥ Calumniantur nescio quid, quasi prius

Ab alio facta sit, quasi noster simia

Cuiuspiam alterius fuerit didascalus.

In hoc iam disputant, factumque vituperant.

Verùm itáne sit, illi vt autumant, aduertite.

≤line=25≥ Extat quidem in superiori Germania

Hamanus ab Naogeorgo scripta Tragicè,

Quam qui cum nostra Esthera conferat satis

Comperiet, herclè has non mage conuenire, quàm

Δίς δὶα πασῶν. adeò sunt disimili stilo

≤line=30≥ Oratione item dissimili prorsus, &

Quod praecipuum est, adeò argumento dißident

Toto, vt fatebitur qui vtranque nouerit.

Taceo illam Tragoediam & hanc nostram Comoediam

Esse, vt discrimen hoc defendat nos satis.

≤line=35≥ Iam & noster hic sanctè iurare poßiet

Se nunquam Hamanum vidisse vspiam anteà.

Imò sciße se aliquod scriptum extare huiusmodi,

≤page=8≥

Si est fortè qui dicat, constanter pernegat.

Agè demus scisse. quid autem? suggillauerit

≤line=40≥ Quando illo neminem nec isthunc alterum

In aliquo voluerit reprehendere. neque enim

Istuc vnquam in animum induxit suum. Putat

Licere id sibi, quod fecere alij plurimi,

Quorum multae de eadem re Comoediae

≤line=45≥ Paßim extant, & lubentes nos admittimus.

Sua cuique laus, meritaque existimatio

Relinquitur: siquidem & olim palma posita est

Omnibus in medio, qui artem tractant musicam.

Nunc igitur hîc vos noster fecit iudices,

≤line=50≥ Arbitrium vestrum, vestra existimatio

Porrò valebit, si quod isti maleuoli

Vitio vortant, apud bonos habeat locum.

Habetis optimi viri, quur hactenus

Vobis nihil exhibuimus. Nunc quid adferam

≤line=55≥ Denuò, si graue non est, porrò cognoscite.

Apportamus vobis è Biblijs sacris

In hoc theatron Exodum, quam vt fabulam

Non fabulam acturi nos sumus hodie ita enim

Voluit choragus & imperator histricus,

≤line=60≥ Qui orationem hanc scripsit. Nec verò ampliùs

Quid alij de se dictitant, curauerit:

Quando neque Terentius neque Plautus Zoilis

Careant suis, ad quos nihil hîc se comparat.

Nam certò iam multis ab hinc annis sibi

≤line=65≥ Obseruauit rebus praeclaris defore

Nunquam suas pestes, & optimis viris

Suas satanas. Ecce igitur denuò nouam

Hanc Exodum suam exhibendam tradidit

B

**COMOEDIA**

Ciuis cliensque vester Laurimanus, vt

≤line=70≥ Vostris vbique commodis inseruiat.

Nouam inquio, qua si qui rem considerant

Nulla est antiquior. eam nunc fecit nouam,

Vt qui velint, habeant veterem simul & nouam.

Nec hinc vicißim aliud petit, nisi vt animo

≤line=75≥ Aequo adsitis, detis potestatem, vt modò

Eam agere nobis liceat per silentium.

Non putat operaeprecium esse vt hîc exponerem

Vobis argumentum, quòd adeò sit Exodi

Notum vocabulum, vt vel partem maximam

≤line=80≥ Vestrum inde rem ipsam scire satis existumet.

Quis enim nescit Deum olim per Mosen suos

Ex Aegypto Israelitas duxisse per

Mare Rubrum, ac liberasse de tyrannidè

Pharaonis? quis non nôrit ceu digitos suos

≤line=85≥ Signa isthaec ac prodigia, fecit quae Elohim

Prius, Pharo Israelem quàm dimitteret?

Haec omnia hic nunc vobis exhibebimus,

Et hinc hodie agemus Tragicocomoediam hanc.

Nam vt fieret Comoedia, per ista non licet

≤line=90≥ Prodigia, nec aliter fieri voluit Pharo,

Aut Elohim omnium horum iustus arbiter.

Nihil verò autor hic me iußit proloqui,

Cur dißita loca & interualla temporum

Coegerit in vnam ferè scenam & in idem

≤line=95≥ Proscenium, nisi quod bonorum exemplum habet,

Quo exemplo sibi licere omninò existimat

Quod illi fecere: in quo numero & Plautus est.

Quapropter arbitratur aequiores vos sibi

Fore, qui eam sic fecit vobis. Proinde si

≤page=9≥

≤line=100≥ Quid fors per imprudentiam erratum siet

Ab ludijs, in re difficili ignoscite.

Spectate, adeste quilibet, iuuate nos

Vestro silentio, & actiones scenicas

Nunc pergite pro virili amare seriò.

≤line=105≥ Ita fiet, vt nos alacriores deintegro

Simus daturi alias, quas facimus fabulas:

Et vestra aequanimitas augebit plurimùm

Dehinc aliorum etiam ad scribendum industriam.

Sed ne quid praetereà addam, quaeso aduortite,

≤line=110≥ Vt pernoscatis quam Deus mirabilis

Sit & potens in omnibus operibus suis.

**FINIS PROLOGI.**

## 8. Actus primi Scena prima.

Eliabus solus. Trimetri Iamb.

VT dura res est, proh fidem Dei, modò

Seruom dici pro libero: sic obrui

≤line=115≥ Heu, seruitute peßima, ab re vt ocij

Detur nihil. Necesse enim est (nisi mortui

Prorsus velimus esse) in fundo Aegyptio aut

Arare, aut fodere, aut ferre semper aliquid, aut

Etiam in coquendis lateribus in luto nimis

≤line=120≥ Miserè vitam exercere. Denique temporis

Nihil remittitur, quod ab labore sit

Vacuum, vt mori praestaret, quàm sic viuere.

Nae ille haud norit quantas in vita poßidet

Opes, cui contigit libertas aurea,

≤line=125≥ Cui, vt lubet, quae volt facere, impunè licet.

Ad hoc malum accedit etiam illud: incidi

In herum, qui non humanitùs, & vt captus est

Bonorum, nos habet, sed vti mulos: neque

Quid aequum vel iniquum sit prorsus cogitat.

≤line=130≥ Modò non desit, quod in pistrino perfici

Dignum putat, nihil ille pensi quicquam habet.

Heri in figlinam vt fortè venit, laterculos

Videt subalbidos & adhuc cineraceos.

Ibi coepit homo insanire adeò, vt crudos quasi

≤line=135≥ Minusque percoctos plus quingentos mihi in

Caput fregerit, ac totum tuber fecerit.

Hem, itan’ (inquit) negligens tu, vt non aliter tibi

Sit curae fornax? non tu istuc debebas mihi

Praecauisse, vt ne quid damni persentiscerem?

≤line=140≥ Ad ocia omnes estis plus quam strennui,

Nati fruges consumere: ad negocia

Manus habetis non nisi papyraceas.

Mox hinc me extrudit ad meos conseruulos,

Vt visam, si fortè officia faciant sua.

≤line=145≥ Deus bone, quam ibi miseriam vidi? piget

Meminisse. illinc postquam reuertor, ilicò

Citra moram ceu per ferias fossas iubet

Tergerier, fodi hortum, expinsi far, simulque [^1]

Runcari spinas & virgas vincirier.

≤line=150≥ Ad alias inde operas me mittit, inde item

Ad alias, rursus in fodinas: hîc opu’st

Argillam luteam bene elaboratam

Conficere, vt optimae informentur ollulae,

Quas denuo in me primus ipse experiar, ac

≤line=155≥ Meo me conficiam gladio, si quippiam

≤page=10≥

Per imprudentiam fors erratum siet.

Breuiter, non hora est vlla, quam non vrgeat

Suus labor. quid posteà autem? quantulus

Labor est, si non cutis liueret verbere?

≤line=160≥ Vtcunque feceris omnia quàm scitißimè,

Nihil egeris, si non contusae sint magis

Scapulae, quàm piscis qui baculo tundi solet.

Iam & vix datur nostrum demensum, vt viuere

Foeliciùs dicas in regno Cerberi,

≤line=165≥ Quàm nos sub hoc Parhone miseri viuimus.

O si nunc noster ille Iosephus adsiet,

Non sic pateretur nos premi, non vilia

Vt mancipia haberent nos nostri Aegyptij.

Sed frustrà ego has rationes mecum deputo.

≤line=170≥ Ferendum est, quod aliter mutari non potest:

Quandoquidem nil temerè Deus faciat, feras.

Scitum est, vti in medijs malis animo bono, &

Partem malorum adimere nobis maxumam.

Sed quas matronas video huc ire mihi obuiam?

≤line=175≥ Hebraae sunt, quid adferant, herclè audiam.

Scena 2a. Senarii.

Pua, Siphra obstetrices. Eliabus.

Ain’tu? Siph. sic est. Pu incredibilia sunt mihi

Quae narras. tantúmne facinus? ne audiueram

Quidem. Sip. imò, quò tu credas magis, sanctißimè

Dedimus fidem, atque ex nostris nemo est, quae secus

≤line=180≥ Facere ausit. Pu. obsecro, nemo ausit? Sip. ab Pua,

Vin’ tu cum Dijs pugnare? vide, ne feceris

Tibi iratum Iouem. Pu. dicas potius Apin. [^2]

Sed dic sodes cur non? Sip. interminatus est

Nobis noster seu Iuppiter, siue hic Apis.

≤line=185≥ Pu. Regem putas. Sip. ita est. Hic nos ad se vocat:

Acceßimus: semoti alij: nos foeminae

Solae: incipit: Vos huc iußi accersirier

Ad me obstetrices Hebraeae: dicam tribus

Verbis quid vos velim. Expectamus quid dicat. [^3]

≤line=190≥ Nouistis arbitror in quo regno aut oppido

Hic viuitis, inquit: ego sum Pharo, volo mihi

Quod iussero ratum seruari, quando ita

Lubet. Vocate ergo ad grauidas Hebraeas, vt [^4]

His parturientibus adsitis, videbitis

≤line=195≥ Vbi partum illae approperant, foetúsne masculus

Sit: & si ita sit, in ipso partu non mora

Vos hunc necabitis. parcetis nemini.

Nolo mihi gentem hanc luxuriare amplius.

Abundè enim populosa est, praeter caeteras.

≤line=200≥ Proinde ita facite, nî poenas contemnitis

Prorsus, quas alioqui certò sperabitis.

Id visus dicere est, abite ac vos citò

Suspendite. an cuiquam homini tanta ferocitas

Innata sit? Pu. vel hoc quis regium dicat?[^5]

≤line=205≥ Ah Siphra. tun’ putas aliquem esse qui ita semel

Omnem exuit hominem, vt nihil humani, neque

Iuris, neque aequi quicquam in hoc sit relliquum?

Elia. Aufert omnia ventus, nec quid hae garriant

Audire commodè satis queo: attamen

≤line=210≥ Si quam coniecturam facere liceat mihi

Ex gestibus, non omnino vanum est, quod inter [^6]

Se versant adeò sollicitae. adibo, alloquar.

≤page=11≥

Saluebitis vos matronae quantum datur.

Siph. Eadem opera tu vmbras & fumos hîc mihi

≤line=215≥ Vendas. El. quid ita quaeso? Sip. precaris quo frui

Nunquam licet. apage, tu nobis hîc somnias

Salutem, quae datur nulli. El. quid? salueas

Tamen quantum datur. Siph. id quidem nihil est bone

Vir, & tu itidem salue, si modò perire vis.

≤line=220≥ Elia. Id dixeris verè nobis Hebraeis. Pu. nos [^7]

Vides Hebraeas, quod quidem nobis malè

Vortitur. El. existumem sanè clementiùs

Apud Proserpinam manes tractarier,

Quàm hîc nos habent Aegyptij, si Dijs placet,

≤line=225≥ Nostri domini. Pu. hoc tu verè dixti. voluimus

Omnes idem saxum. El. miseria miseriam, &

Labor laborem vt vnda vndam aßiduè trahit:

Ita cathenatim succedunt sibi mutuò.

Vt hae manus & hi pedes satis indicant,

≤line=230≥ Quae plus quàm callum aprugnum iam callent mihi.

Siph. Nisi in Deo nostro spes aliqua sit, nihil

Video salutis. El. quae tandem salus potest

Sperari sine libertatis spe aut gratia?

Pu. Est seruitus onus graue & miserum. Deus

≤line=235≥ Ipse voluit nos omnes nasci liberos.

Elia. Quid nos igitur seruimus? Pu. fecit iniquitas

Hominum, quae multa saepè consulit praua. [^8]

Elia. Sed qui sermo vobis dudum fuit? videbam

Enim adueniens nescio qua de re vos loqui.

≤line=240≥ Siph. Rogas? quasi alius esse poßit, ac is, in

Quem venimus modò. Vulgo fit, quod quis malum

Perfert, vt id ore saepé verset: nam iuuat

Animum interdum miserias cum aliquo identidem

Conferre. El. ita res est, vt dicis. solatij

≤line=245≥ Genus est habere cuius in sinum tuam

Subin aegritudinem euomas sed hinc domum

Concessero, ne fustis me post ianuam

Expectet, qui insigne mihi lumbifragium duit.

Pu. Forti feras animo, quae dura perferes,

≤line=250≥ Aderit Deus nobis vbi non putabimus.

Elia. Ita faxit. Sip. indigna patimur. ò factum bene

Quod nihil huic dixti de necandis foetibus.

Pu. Dicto haud opus erat, ne miseris Siphra ad malum

Hoc etiam. Sip. nos tacitae feramus. Pu. obsecro

≤line=255≥ Mea tu feramus? Vin’ tu facere quod iubet

Rex: Sip. tu non? Pu. nulláne misericordia, nulláne

Te pietas commouet? Sip. quid autem, si mouet?

Regi obluctari inscitia est. Pu. non id nego.

Sed nil Deum tu cogitas? non feceris,

≤line=260≥ Quod hic non viderit, & consultum est hunc magis

Vereri, quam regem. Siph. siquidem ille adhuc viuit. [^9]

PPu. Au Siphra, istud nunquam animum induxeris tuum.

Viuit, breuique nos illum videbimus.

Quod hactenus opem & se nobis substraxerit,

≤line=265≥ Factum aliundè putato: nos nos culpabiles

Sumus, nostra omnium id meruere crimina.

Siph. Certè facis, vt nolim scelus committere.

Nunc demum intelligo quid conetur rex, timet

Sibi, ne aliquando nostri Pharios opprimant,

≤line=270≥ Et ea nunc gratia sobolem omnem masculam

Interficit. Pu. rectè putas. & ne sibi

Desint mancipia, quibus pro iure proque iniuria

Aegyptij vtantur, seruabit filias, [^10]

Vt est audacia. Verùm noster nos Deus

≤page=12≥

≤line=275≥ Magis nunc stimulet, quàm impia iussa Principis.

Si quid resiscat hîc, poterimus ilicò

Quid comminisci, aut suggeret facilè Deus

Quod respondebimus. Nil tam est difficile, quod

Narrando non facile reddi queat. Siph. scio.

≤line=280≥ Causabimur nostras ad partum quemlibet

Procliuiores foeminis Aegyptijs.

Ac in pariundo adeò esse faciles, vt prius

Exierit foetus, quam illas nos accedimus.

Pu. Placet commentum. tu istuc optumè Siphra

≤line=285≥ Dixisti, quòd non omnibus sit foeminis

Eadem natura: alijs aliter successerit.

Haec vel citra dolorem laxat inguina,

Sibique ipsa obstetricatur: illa vix potest

Euadere, vt hactenus quidem expertae sumus.

≤line=290≥ Sed hinc domum iam concedamus. Sip. Vt lubet.

Scena 3a. Septenarii cum quibusdam octon.

Pharo, Zoroastres magus.

HAEc natio mihi fit indies numerosior:

Ne quicquam ego iußi de suffocandis masculis

In partu. Adeon’ contemnor? obstetrices singulas

Ad me vocaui, causam praetexunt hae nescio

≤line=295≥ Quam. proinde tu dic si vlla id ratione fieri queat.

Zor. Rex causam loquere vt audiam, & tibi respondero.

Pha. Vt depraehendi filios viuos seruarier,

Rem sciscitatus sum acrius, cur aut qua gratia

Fecissent, dicut non Hebraeas esse vt caeterae

≤line=300≥ Sunt foeminae, sed vegetas & ad partum quemlibet

B ν COMOEDIA

Faciles, vt pariant prius, ad eas quàm accedat obstetrix.

At mihi verisimile non fit, tu quomodo haec ratio tibi

Constet, dispice. putásne id ita posse fieri? Zor. puto

Equidem posse: nec enim natura est omnibus

≤line=305≥ Eadem. id quod in nostris cuiuis facilè est videre. non

Lucina fert ex aequo opem quibuslibet, sed huic

Citius, illi tardius: alij autem vel nuquam, prout

Vocata abesse etiam volt. Ph. memini quidem.

Zor. Vidésne quibus ostia naturae sunt restricta, vel nimis

≤line=310≥ Arctata, his esse rarò partum sine periculo?

Pha. Audiui. Zor. contra quibus sunt ampla, plana, patentia,

Vt vel citra negocium pariant? Agè hoc tibi

Lucidius atque tam clarum, quàm hic sol est fecero.

Aßimulato vterum foeminae cuiuis vasculo.

≤line=315≥ Pha. Probè. Zor. hoc si adductum, obliquum et angulosum tibi
siet

Distortum, anfractuosum & implicatum plurimis

Inuolucris, vt quam massulam infuderis tibi. [^11]

(Quae in hoc sensim coalescat in modum coaguli)

Post id locorum tu non facilè extraxeris, neque citra

≤line=320≥ Iacturam vasculi exierit. rem sic putato, si

Sint in vtero anfractus, obices, aut quae infantem foras

Nitentem impediunt, haec partum diu morarier.

Pha. Dicis verisimilia. Zo. imò sic verisimilia, vt his verius

Nihil sit. quid enim non faciant meatus si nimis fuant

≤line=325≥ Astricti? Atque haud scio, nec ausim verè dicere

An vel ideò illud inter ἀδύνατα vulgatum siet:

Locusta si Lucam bouem pariet. tu quid velim

Satis tenes. Ph. probißimé. Zor. iam nec adeò rudis

Es, aut rerum imperitus, vt non facilè intelligas

≤line=330≥ Quid sit, puellam parere, quantumuis adsit male viro.

Ph. Intelligo, et adducis me vt tibi credam. Zor. certé non hac via

≤page=13≥

Quicquam promoueris, aliâ istud tentandum est tibi.

Pha. Zorastre, non patiar hanc multitudinem magis

Augerier, etiamsi omnes homines mihi. [^12]

≤line=335≥ Inimicos capiundos sciam. Zor. Nae tu si semina

Naturae obstipas, omninò verendum est, ne tibi

Contingat quasi cum Coryco quodam luctarier.

Phar. Habeo aliud, quod tu facilè probabis optimum.

Zor. Quod istud est? Ph. Statui prorsus recutitos hos semel

≤line=340≥ Delere, ne quod nominis Hebraei vestigium

Relinquatur residuum. Pharo ego sum. solùm meos

Fouebo Pharios, donec haec sceptra administrabo mea.

Zor. Aequum dicis, nec hîc tecum pugnauero. Pha. proin

Edictum promulgabo omni populo, omnem vt masculam

≤line=345≥ Prolem à partu mittant in profluentem sine mora:

Sed omnem foeminam sibi permittant viuere.

Zor. Prouinciam duram iubebis. at aequum erit exequi.

Phar. Siue aequum, siue iniquum, susque deque habeò, mihi

Quando sic lubitum est. contra me si vixero, pedem

≤line=350≥ Nullus mouebit. Sed tu istud curabis. Zor. optumen.



Scena 4a Trimetri.

Maria. Iocobela.

BOno animo sis mater: Deus fraterculum

Meum seruauit, lamentari desine.

Iocob. Hei miserae mihi, itan, perijt, quod fuit charissimum?

Ah mi filiole, deliciae meae vnicae:

≤line=355≥ O gnate gnate mi, quem vtero tuli meo,

Quem multis peperi miserijs, quem clam Parhone

Occului menseis tres. ô si liceat adhuc

**COMOEDIA**

Te occultum habere. Nunc autem quid me, imò puer

Miselle quid te fiet, quem iam viuere

≤line=360≥ Non arbitror? Deus te mi dulcißime

Fili seruaßit. Ma. mater mitte lacrumas.

Ego tibi tuum gnatum seruatum nuncio.

Sola es, quam diligit Deus. Ioc. quid tu mihi

Misera loqueris? Ma.te & filium tuum saluum. [^13]

≤line=365≥ Bono animo es. Ioc. scio, vti tu me soleris. Ma. bono

Animo es inquam. Vidi eductum de flumine.

Iocob. Obsecro num ludis me? Ma. mater tene ego?

Ne viuam, si quid falsi dixerim tibi.

Vt obseruabam quo secundo flumine

≤line=370≥ Tuus iste laberetur infans, commodùm

Huc mox descendit propter amnem filia

Regis, videt cistellam, extrahi iubet.

Ego statim ad te prosilui. atque eccam. viden

Quid portet? abi tu intro, ego te illi mater nutricem

≤line=375≥ Adduxero: ne vbi opus erit in mora sies.

Scena 5a. Eiusdem generis cum superiorib.

Thermuthis, Palaestra, locobela, Maria.

PEr pol scitus est puer Palaestra, commodè

Nos lotum abiuimus. Pal. Hera inspiciebam procul

E littore rectà ad nos cistellam appellere.

Ther. Ah puer ah, ne lacruma. Palaestra vide obsecro

≤line=380≥ Vt scitulè membra omnia sunt? vt formosula,

Vt pinguiuscula? heu tenelli digituli,

Labella heu rosea, infantule heu puposule,

Quis in te adeò ferus fuit, vt sic mitteret

≤page=14≥

Te in profluentem aquam? Palaestra non mihi

≤line=385≥ Fit dubium, quin sit ex Hebraeis masculis.

Palae. Ita pol facilè credo. Ther. ab pater, quid misera dicam?

Hoccine tibi est humanum factum? aut hoccine

Est officium & inceptum regis? quid tibi

Fecere hi paruuli, quos pro certo scio

≤line=390≥ Esse extra omnem culpae aleam? quem miselluli

Huius non commiserescat? hunc quis perduit?

Pal. Hera inspice quaeso hanc arculam, miraberis

Artificium. Ther. ex arundine est. Sed dic bona

Fide, nihil hîc vidisti conclusum magis?

≤line=395≥ Nullan’ crepundia, aut signa aliqua, quae solent

Matres piae addere, vt si fors extracti ex aqua

Viuant, expertes non sint liberi patris sui [^14]

Bonorum? Pal quid me hera istuc rogitas, tute quom

De flumine excepisti? aecastor nil ego

≤line=400≥ Vidi nisi arculam hanc, quam nunc manibus tenes

Bitumine & pice oblitam ita vti nunc habes,

Et hunc miserum puellum ad ripam fluminis

Sic in carecto expositum. Ther. pol minimè hic siet

Misericors, quisquis hos miseros sic abijcit.

≤line=405≥ Indigna matris nomine est, quae non suum

Lactat foetum: quanquam istuc inuitae modò

Faciant matres Hebraeae. non illa impia

Prorsus fuit, quae sic compegit in arculam

Infantem hunc, quae simulare mortem maluit

≤line=410≥ Verbis & ipsa re aliquam vitae spem dare,

Quam simul animum maternum negligere ac statim

Aliquo modo interimere, quales olim apud

Seclum prius fuere, quales nunc quoque

Nostra videt aetas. Pal. quid hera mea hîc te maceras?.

**COMOEDIA**

≤line=415≥ Ther. Palaestra discrucior animo, qui regibus

Ex omnibus vnicè vnus perhibetur probus,

Eum nunc improbi viri officio vtier.

Pal. Au, malè dicis patri. Ther. quòd hic iniurias

His atque huiusmodi innocentibus facit

≤line=420≥ Immeritò, Palaestra me vitae modò \* poenitet.[^15]

Vtinam Dij faxint vt aliquando ad se miser

Redeat. Pal. facient, quiesce tu. Th. Est in principe

Difficile, qui plerumque quod alij suadent, [^16]

Nimis facilè credunt, atque in sententias

≤line=425≥ Horum subinde iurant, qui neque ius, neque

Bonum aut aequum sciunt: qui siue melius seu [^17]

Peius, prosit an obsit, nihil quicquam vident,

Nisi quod lubet. Pal. maecastor sic est. attamen

Quid faciemus puero? Ther. at etiam mea tu rogas?

≤line=430≥ Tollam. Pal. quid ais? Th. tollam, inquam, & habebo pro meo.

Pal. Tantillum puerum? Ther. Adeon’ me inhumanam putas,

Adeò ignauam, vt quem sors animo obiecit meo,

Quem sustuli semel, non porrò alam? Pal. licet

Hera. Mar. salue domina mea, puerne hic est tuus?

≤line=435≥ Ther. Quid autem? Mar. quia te habere video. Ther. pro meo

Posthac habebitur, qualem qualem vides,

Mar. Elegans est. sed vin’ huc adducam nutricem tibi [^18]

Quae lactet ipsum? Ther. prorsus, ex nutricibus

Hebraeis. atque etiam puellula tempus est,

≤line=440≥ Abi, voca hinc ex proximo mihi quam optimam.

Mar. Eo. Ther. non possum quin fleam, vbi intuor

Hos molliculos lacertos, hoc corpusculum

Tenellum sic abiectum. tace, tace obsecro

Infantule, meus eris, tace ne lachruma.

≤line=445≥ Ioco. vin verò eductum fratrem, quem sustulit

≤page=15≥

Thermuthis filia Pharaonis? Ma.eminus

Quod vidi. atque illud mater sperabam fore.

Ioco. Et quaerere nutricem? Mar. hac causa ad te missa sum.

Iocob. Dij gnatae regis optata omnia offerant.

≤line=450≥ Vbi ea est? Mar. eccam tibi. Iocob. salus tibi regia

Filia, men’ vis? Ther. te bona mulier, quod vtrique Dij

Vortant bene. Hunc vides infantem paruolum?

Iocob. Video recentem à partu, ab quasi biduanus est.

Ther. Hunc ego tuae mando fidei, vti non secus

≤line=455≥ Lactes, habeasque, quàm si ex te natus siet.

Iocob. Equidem dabo operam, ne in me officium sedulae

Nutricis defuisse vnquam dicas, Ther. curato sic, [^19]

Quasi tu mater sis, & quasi hîc sit filius

Tuus: impensas ac mercedem auferes tibi

≤line=460≥ A me. Iocob. benignè dicis, habeo gratiam.

Ther. Habebis me parentem huius, nec tu secus

Opinabere. Iocob. cuius cuius sit filius,

Id prorsus nil refert mea, huic ego faciam

Quod aequom est, ac reddam tibi eductum, vt quidem

≤line=465≥ Teque & tuis dignum est. Ther. ita pol faxint Dij.

Adultum autem vocabis apto nomine

Mosen, quòd ipsum ex flumine sic extraxerim.

Iocob. Et id curabo maximè. Ther. Dij dent vt in

Virum euadat opera tua, quando puer

≤line=470≥ Forma est sat liberali. Ioc. id aedepol fore

Speramus: à me non erit periculi

Quicquam puero. hac parte velim vti secura sis.

Ther. Panniculos, linteola. tenues subuculas,

Et fasciolas, quibus ipsum fasciabis: haec

≤line=475≥ Omnia petes à me, ac dabuntur ilicò.

Postideà tuniculas, interulam, caligulas,

**COMOEDIA**

Calceolos, bullas aureas, crepundia,

Et quibus haec prima aetas sese oblectat, tibi

Vltro suppeditabo, atque horum omnium nihil

≤line=480≥ Desiderabis. Ioc. dicis optumè. Ther. proin

Arrae loco hunc à me accipe aureum, vide

Vt huius curam gnauiter habeas: bene

Tecum fuisse actum dices. Ioc. non deseram

In educando officium nutricis bonae.

≤line=485≥ Ther. Vale ergo mea nutrix, vale dulcis pusio.

Iocob. Vale Domina. Ther. atque audin’? Iocob. quid est? Ther. caue
dixeris

Cuiquam, ne ad patrem aliquâ permánet, ac mihi

Irritatus siet. Ioc. nemo ex me nouerit.

Ther. Palaestra puerum esse mihi ab Hebraeis; ne pater

≤line=490≥ Resiscat, cautio est. Pal. rectè spero aedepol.

Clàm quoi pietas adest, meretur propalàm.

Ther. Haec ipsa abundè praemium sibi duit.

Sed intrò nos, ne cui oriatur suspectio.

Scena 6a. Trimetri vt superiores.

Demarchus, Eliabus.

HEm cessator, triuenefice, viden’ in manu

≤line=495≥ Fustem? hunc mox in caput tuum librauero.

Hoccine ages, an non? Nequeon’ te ego verbis meis

Semel audientem facere? quin mihi ocyus

Laboras? El. Ego verò laboro mi here. Dem. Vide

Vt os putidum sibi distorsit carnufex.

≤line=500≥ Quid ita istuc facis? eho, vin’ hîc cerebro tuo

Vias dispergier? propudium hominis, scelus

≤page=16≥

Vt stat, quasi filo consutas habeat manus.

Eliab. Identidem hoc iam saepius feci, inspice

Quaeso an gleba haec tibi sic satis subacta sit.

≤line=505≥ Dem. Sceleste, sic tibi, sic tibi subacta sit.

Men’ istuc tu roges? El. hoi, hei, vt durus es

Mihi praeter aequum, qui caedis me ob verbulum.

Dem. Quid murmurat scelestus, odiosè sin’

Tu vt res tibi sese habeat? caue quicquam hîc mutias

≤line=510≥ Hodie, ne si libuerit, continuo tibi

Hic pugnus in mala haereat. Quid nunc? eho,

Quò nunc abis trifurcifer? heus tu plumbee,

Fugitiue, malè conciliate, an te poenitet

Quantum hîc sit operis? hem, dico, edico tibi,

≤line=515≥ Si quid cessare te hodie depraehendero,

Continuò te tam mollem faxo fustibus,

Quàm vllus cynaedus est. El. hei, nostri te Deus

Aliquando misereat. Dem. scelus quid murmurat

Adhuc? El. mori malim, quàm vt hoc pacto diu

≤line=520≥ Apud te seruiam. Dem. morere, morere miser

Et vapula. El. nam cur me iam verberas? Dem. tibi

Ego rationem reddam stimulorum seges?

Vt sis miser, teque enecem: opera tua

Mihi est, non oratio conducta. denique

≤line=525≥ Te seruom hominem esse cogita, me liberum:

Te viuere alieni iuris & iniuriae,

Me autem facere, quodcunque collubitum est semel.

Proin tace ac labora, ne totum caput

Tibi fißile faxo, neve hos lapides sanguine

≤line=530≥ Tuo mox bellè purpurißitos feras.

Vos alij sultis isthaec intrò auferte. dein

Hos lateres in metas simul componite.

C

**COMOEDIA**

Curate plostra, in vicis ac pomerijs

Fimum legite, columbinum stercus mih

≤line=535≥ In segetem adferte, aut si non poterit, bubulum.

Postremò facite isthaec simul omnia, ne domum

Quom ego reuertor post vberes virgidemias

In pistrinum dedam vos discipulos cruci.

Elia. Deum immortalem, quae haec est miseria? hoccine

≤line=540≥ Est esse seruom, hoccine seruire liberis?

Malim herclè in Aegypto canis quàm seruolus

Dici, adeò nos indignis exercent modis,

Qui coria nostra pro incude sibi ferrea

Habent, quibus nusquam alibi sunt manus, nisi

≤line=545≥ Ad verbera: quibus aedepol quantò aequius

Foret, si meminerit miseris nobis dare

Demensum, vt quot Calendis nos petimus quidem.

Hîc fraudant, flagris indulgent nimis: famem

Et fustes qui esse poßit, lautè hîc vixerit.

≤line=550≥ Sed ô Deus, an iusta haec patimur? nunquam in te

Nos miseri velut è machina videbimus?

Nascere semel ô salus, surge in medijs malis,

Tuosque liberali assere causa manu,

Ne vsque in carnificinis his consenescamus. [^20]

≤line=555≥ Sed haec mei tergi loquor fiducia,

Quòd interim in labore proficio parum.

**Chorus I. Ex pueris & puellis Israelitarum**

Iambici Dimetri omnes.

Nil seruitute est durius,

Plagasque heriles perpeti:

Potißimùm qui libero

≤line=560≥ Natus parente huc cogitur.

≤page=17≥

Primi parentes liberi

Fuere, ducti non quidem

In tantali, Hesperiosve, sed

In hortulos Paradiseos.

≤line=565≥ Hîc quod libebat pro suo

Licebat arbitrio: Deus

Hos liberos voluit datis

Bonis fruisci perpetim.

Mox negligentes iussuum

≤line=570≥ Dei rebelles incidunt

In seruitutem, quam suis

Item dedere posteris

Quicunque perfractarius

Sequitur rebellionem Adae,

≤line=575≥ Hic sentiet quod in suo

Expertus ille est corpore.

Fit culpa cuique seruitus,

Seruire virtus non potest.

Laxata cunctis vinculis

≤line=580≥ Vagatur huc & huc frequens.

Hic seruus est, qui crimini

Obnoxius foedo iacet:

Qui seruit vnicè Deo

Hic praeter alios liber est.

≤line=585≥ Non peior vlla est seruitus,

Seruire quàm vel daemoni,

Vel carnis illecebras suae

Vltrò sequi per omnia.

Iam quisque in Aegypto duci

≤line=590≥ Seruit Pharhoni, cum suis

Humeris miser non excutit

Peccati onus miserabile.

## 14. Actus secundi Scena prima.

Moses solus. Trimetri.

EQuidem hodie per desertum compendij

Feci parum, postquam huc & huc soceri mei

≤line=595≥ Oues sollicitus cogo, vt cùm venerit hesperus

Pastae domum redeant. de monte autem hoc sinam

Eas pendere, nec porrò procedere.

Hîc ego viridi in vmbra quiescam, & quod pecus

Nostrum facit, interim (meminisse quoad potis

≤line=600≥ Sum) ruminabo anteactam vitam, quae vt fuit

Varia, varijs obnixa semper casibus,

Non possum quin variè animum cruciem meum.

Istuc esse sapere aiunt, ad praecedentia

Vitae subin respicere, atque ex his regulam

≤line=605≥ Habere, ad quam mentem ac mores formes tuos,

Quò velut ad Cynosuram tuus limet oculus.

Proinde à puero quantam miseriam pertuli?

Sept. Sum in ipsa natus, perditione media, vbi quom multos quidem

Iam annos patres nostros Pharao durißimè

≤line=610≥ Exercuisset foetus masculos iubet

In profluentem mittier: hîc matercula

Mea Iocobela miserta aetatulae meae,

Vt animus suasit maternus, me clàm domi

Menseis treis nutrit, inde item exponit metu

≤line=615≥ Pharaonis in fiscella vndique pice oblita,

Expositum tollit regis filia, pro suo

Habet, curandumque instituendum rectissumè

In disciplinis omnibus ac scitis Aegyptijs. [^21]

Hîc non ignauam nauaui operam, vt siue in literis

≤page=18≥

≤line=620≥ Vulgarioribus, siue in hieroglyphicis

Periculum faciant, solertem me duint.

Postidea quadraginta annos natus venit

In mentem Israelitas cognatos meos

Visere. quò postquam veni, ex his vidi ilicò

≤line=625≥ Iniuria quendam affici. id nimio aegrae tuli,

Illum haud humanitùs tractari: Aegyptium

Percußi ratus illum esse me, per quem Deus

Salutem Israeli daturus aliquando siet. [^22]

Ibi postero die in certantes incido

≤line=630≥ Alios duos, quos vt verbis lenissumis

Studebam conciliare, fratres esse eos,

Nec aequum vt alter alterum laedat: statim

Iniurius ille maledicta ingerit omnia,

Quis me sibi Principem statuisset, quis me item

≤line=635≥ Illis fecisset iudicem: velimne perimere

Ipsum, velut hesterno die illum Aegyptum.

Vt sensi caedem manifestam, nec amplius

Celari posse: ego illinc fugere in Madianitidem, [^23]

Peregrinari vsque, donec Sephoram mihi

≤line=640≥ Det filiam suam nuptum Ietro meus.

Ex hac mihi nati filij duo. Quamlibet

Peregrinum interim fuisse sit graue,

Multò mihi grauißimum est sic Isaaci

Nepotes, germen hoc Deo lectißimum

≤line=645≥ Laboribus macerari, flagris confici,

Vt mortuos eos quàm viuos dixeris

Potius. quibus tamen ille ad Abrahamum patrem

Nostrum praedixit, fore quidem hos in terra non sua [^24]

Peregrinos, pressos iri atque afflictos graui

≤line=650≥ Miseraque seruitute, & id annos perpetim

Quadringentos, olim tamen fore liberos.

Enimuerò gentem hanc, cui seruient, inquit Deus, [^25]

Ego puniam, exibuntque laeti posteà.

Nunc qui annorum numerum exactè vocauerit

≤line=655≥ Ad calculos, comperiet is breui adfore

Quom liberabimur ex Aegyptia manu.

Quod vt fiat, per has te lacrumas Deus Abrahae,

Deus Isaci, Deus Israelis oro, cui

Miserere proprium est, miserisque opitularier.

≤line=660≥ Papae, quid illic eminus? quid intuor?

Rubúsne ista est? an flamma? flamma certè. [^26]

Sed & rubus. flagrátne? sed quo fomite?

Profectò flagrat maximè. quid? non potest.

Nam nil rubus consumitur. integra en adhuc

≤line=665≥ Prorsus manet. tamen & flammam video, rei

Quid sit? miror si non prodigium aliquod siet.

Illuc concessero, vt visam cur non rubus

Comburatur. stupenda res, quam non queo

Mente assequi, nisi quid praesidij sit magis

≤line=670≥ In oculis, rem quibus explorabo veriùs.

## 15. Scena 2. Septenarii & Octonarii.

Elohim. Moses.

Moses, Moses. hem, cuia vox? Eccum me adsum. El. caue

Accesseris propius nî tibi soccos prius detraxeris:

Locus enim, in quo tu stas, sacer est. En ego Deus patris tui,

Deus Abraham, deus Isaac, deus Iacob. Mos. atat.

≤line=675≥ Vereor recto atque aperto obtuta contuerier

Deum meum. El. vidi, vidi, inquam, in Aegypto mei

≤page=19≥

Populi miserias & seruitutes non ferendas: [^27]

Audiui eorum gemitus, eiulatus vsque ad me graues

Ob exactores quos habent: quòd item dolores [^28]

≤line=680≥ Horum mecum tacitus notauerim ac norim probè.

Descendi itaque ipsus huc, vt eos ex carnificina liberem

Aegyptiorum, ducamque hos illinc ex Pharaonis manu

Ad terram aliam bonam, amplam, spatiosam, ad terram (inquio)

Fluentem lacte & melle: nimirùum ad fines, vbi

≤line=685≥ Cananaei, Hitthaei, Amorrhaei, Pheresaei nunc habent

Cum Hiuaeis ac Iebusaeis. animum aduortito.

Hinc ergo ad me Israelis gnatorum improbus

Clamor ijt coelo, quamque duriter atque immaniter hos premant

Aegyptij, vidi. Qua gratia tu nunc mihi

≤line=690≥ Eris ad Pharaonem delegatus, vt populum meum

Aegypto educas. Mos. Ecquis ego Domine vt Parhonem [^29]

Adire ausim, populumque tuum Israelem educere?

Eloh. Moses, vocaris ad ardua: Verum me vide. Ego tibi comes

Semper adero. atque istuc esto tibi argumento te fuisse

≤line=695≥ A me legatum: Vbi ex Aegypto illos eduxeris,

Mihi hoc in monte seruietis. I quò te vocat

Deus. nihil verere: abundè sat erit tibi mea

Autoritas. Deus cui adest, hic praestat multis millibus.

Mos. En haec si sic subiero, & illi ex me rogauerint

≤line=700≥ Vicissatim nomen tuum, quod esse dixero?

Elo. Sum qui sum. imò sic dixeris: Sum me ad vos misit, aut

Potius: Deus patrum vestrorum, Deus Abraham, Deus

Isaac, Deus Israel me misit huc. Hoc est enim

Nomen meum perenne & hoc memoraculum meum

≤line=705≥ In secula, quo omnibus in aeuum velim innotescere.

Quid autem cunctaris? agè ito saltem ac senioribus

Isacidis ad te conuocatis, missum te esse dicito

A me: quemadmodum hinc ex dumo apparuerim tibi,

Quemadmodum item decreuerim ipsos tandem respicere ac semel

≤line=710≥ Omnibus istis miserijs liberare, quibus Aegyptii

Eos vsque opprimunt, atque auehere hinc in fertilem

Terram aliam, abundantem lacte & melle, ita vt dixi modò.

Hi vbi te audiuerint (enimuerò libenter audient)

Adibitis simul omnes regem Aegypti. hunc admonebitis,

≤line=715≥ Vobis fuisse visum Hebraeorum Deum, [^30]

Orare igitur vt vos sinat proficiscier.

Triduanum iter per desertum vt vestro Deo

Illic sacruficetis. Scio profectò maximè

Non illum permissurum, ne coactum vi quidem.

≤line=720≥ Ego verò ob id miris modis Aegyptun afflixero,

Vt victus his tandem vos rex missos faxit lubens.

Quin hoc audi, non prorsus vacui illinc exibitis.

Nam conciliabo vos in gratiam cum Aegyptijs,

Efficiamque vt vestrae egressurae foeminae, & hospites

≤line=725≥ Et vicinas exorent vasa aurea & argentea

Vestemque in vsum sacrificij, quibus corrasis vndique

Per liberos vestros cuncta exportabitis,

Totamque Aegyptum fraude compilabitis. [^31]

Mos. At enim non mihi credent, negabunt te visum mihi.

≤line=730≥ Eloh. Eho tu, nam quid istud est, quod tibi gestas manu?

Mos. Virga est. El. humi istanc abijce abs te. Mos. hem. El. sic. quid
nunc, quid est?

Mos. Perij domine, serpens mihi. Elo. ne fugito quò pedem

Retrahis? manum exere, ac praehende caudam. quid? Viden’

Rursum tibi virgam, vt fuisse me credant visum tibi?

≤line=735≥ Agè nunc secundò tu mihi signo quopiam instruendus es.

Insere manum in sinum tuum. Mos. hem. El. iam educito. viden’

Albam adeò lepra quam nix est? Mos. video & paueo miser.

≤page=20≥

Elob. Reduc manum in sinum. Mos. licet. El. educ denuò. Mos. Licet.

Eloh. Viden, esse tam glabram quam corpus caeterum? Proin

≤line=740≥ Si non priori signo adducier poterunt, tibi vt

Credant: certè altero. Sin ne duobus his quidem,

Sumes aquam de flumine, quam si in terram fuderis,

In sanguinem tibi extemplò mutabitur. [^32]

Mos. Obsecro te mi domine. nam vt nec anteà, ita ne nunc quidem

≤line=745≥ Post colloquium tuum quicquam poßum à facundia:

Quid praepeditus lingua multos offendo titubantia.

Eloh. Nam quis dedit homini os? aut quis mutum et surdum facit?

Ecquis videntem aut caecum? an non is ego I modò, [^33]

Ego tibi adero, vt linguae tuae organa dirigam, ac tibi quae sies

≤line=750≥ Dicturus vltrò suggeram. Mos sodes Pomine, alium

Mitte idoneum magis. Elo. enimuerò multùm odiosus es.

An non tibi est frater leuita Aharon? hic sat scio

Disertè loquitur. atque adeò ipsus obuiam tibi

Procedet, ac viso te penitus ex animo laetabitur.

≤line=755≥ Tu illi fac sis verba isthaec dixeris sic, vt loquar tibi:

Ego in tuo atque illius ore insidebo, & quid vobis siet

Facto opus vtrique suggeram. illic ad populum tuo

Nomine verba faciet, tibique erit paßim loco

Oris: sed contrà tu illi eris vice cuiusdam Dei.

≤line=760≥ Cape in manum virgam hanc, qua edes portenta isthaec tibi.

Moses abi sanè. Mos. facesso Domine, quando ita

Vis: quando me illum esse in animum induxti prorsus tuum.

Inscitia quidem est obstipo capitè cum Deo luctarier,

Nec velle, quod vti volumus, non cauere possumus.

≤line=765≥ Ietron adibo socerum meum, qui conueniendus est mihi,

Vt cum pace illius liceat in Aegyptum proficiscier.

Scena 3a Trimetri Iambici.

Demarchus exactor solus.

IAm ego istuc mox ad vos reuertar pessumi,

Nequissumique plagipatidae, ac faxo vos

Ex seruulis boues mihi clitellarios.

≤line=770≥ Facite sultis quod imperaui, ne domum

Reuersus ostendam imparata esse omnia.

Volo mihi in officinis perpetuò operae

Caleant, nisi voltis corium vestrum magis

Rigere fustibus, quàm est vllum bubulum.

≤line=775≥ Non aedepol vos ociosos vsque alam.

Nimio mihi estis empti, nimio per Iouem,

Quàm vt in opere faciundo non sumptus supra

Decimam partem vsque exerceatis hîc mihi.

Nemo huc in Aegyptum seruos adducitur,

≤line=780≥ Vt conchas sibi vel vmbelicos de mari

Legat, & manus vsque ad laborem contrahat.

Faceßite omnem ignauiam, faceßite.

Vah, quid opus est verbis? nimium vobis loquor.

Nisi seu fodinae seu officinae mihi domum

≤line=785≥ Reuerso desudauerint laboribus,

Ornabo lumbifragio dignißumè.

Nec mihi manus deesse ipsa re experiemini.

Ibo ad forum, vt visam illhic si quid publicae

Cessent operae: ego sarta tecta esse omnia

≤line=790≥ Volo, ne quid nostram deturpet Rempublicam.

Causabor omnium inertiam, si quid oculis

Doleat meis. atque hi quidem Hebraei viderint

≤line=21≥ Lubentius cacodaemonem, quàm me:. adeò eos TRAGICA.

Vt cimex mordacißimus è nidis suis

≤line=795≥ Noctu ad labores excitabo. Quis ferat

Ex mancipijs hisce nihili & frugiperditis

Quemquam ocio, inertiaque consenescere?

## 16. Scena 4. Scazontes.

Moses solus.

VErbum profectò hoc verum est, quod ferunt vulgo:

Deum vel vltrò bona largirier saepè

≤line=800≥ Mortalibus, tametsi intelligant ipsi

Nihil. Vt enim ille est vnicum & bonum summum,

Extra quem qui quaerat aliud bonum tota

Errat via, capitque pro bono saepè

Malum: ita eius bonitas arenam maris longè

≤line=805≥ Superat. sexcenta sunt exempla, si id vellem

Hac luce clarius docere. Si summè

Bonus est, nihil nisi bonum de bono gigni

Potest. Sed nunc Deus bone, quid boni porto?

O foelices Hebraei bona si sua norint.

≤line=810≥ Nam delegatus huc eo, vt Israelitas

Meos educam ex seruitute, quae totos

Iam penè quadringentos annos infoelicem

Populum exercet, laniat, prorsusque discerpit.

Non magnus ille Zoroastres Aegypto

≤line=815≥ Tantum boni attulit, quantum modò Israel

Ex me audiet. At quem nam virum? quem Aegyptij tanti [^34]

Faciunt, cuius prudentia atque ope infoelix

Alitur Aegyptus. Vah quanto satius foret [^35]

**COMOEDIA**

Si notitiam veram veri Dei seruet.

≤line=820≥ Nae tum mihi sapientißima videretur:

In qua fuere tot annos inquilini

Nostri patres, vt sapere veriùs vel tum

Potuisset quàm facillimè, & Dijs falsis

Nullum exhibere cultum. Frustrà ego id mecum

≤line=825≥ Deputo. quid si hoc ita voluit Deus noster?

Quid si vel ideo mittat me ille in Aegyptum, haec

Quòd perseueret in idolis suis. quantoque

Diutius hîc agit Israel, magis tanto

Quòd in suis erroribus senescat. Quis

≤line=830≥ Osiris, quis Serapis, Apis aut Memphis?

Quis item est Annubis? quos omnes Deos caeci

Aegyptij colunt, postquam vnicum numen

Sit supra infraque lunarem globum, curat

Regitque quod omnia, quod agnoscit Israel

≤line=835≥ Solus. sapientes sunt Aegyptij, verùm

Vana est illa sapientia, quae Deumnescit.

Nunc porró in Aegyptum redeo haud bonis (volgò

Quod dicunt) auibus, sed Deo auspice ac duce.

Quando is qui me pridem necare conatus

≤line=840≥ Fuit, diem modò obijt, ac Pharo regnet

Alter. Fratrem moror, quem nunc mihi dixit

Fore obuium Deus. atque eccum ipse adest inter

Vepres. Deus vsque verus est. mihi hunc sumam

Itineris comitem, & fidum interpretem linguae.

Scena 5a Iamb. Senarii.

Aaron. Moses.

≤line=845≥ NIsi me animus fallit, fratrem hîc iam adesse, qui

Me praestoletur, praedixit dudum Deus.

TRAGICA.

Mos. Adest tibi frater. pax. Aa. nostrum vtrique pax.

In sancto hoc osculo laetißimus mihi

Tuus est aduentus. Mos. & te ego frater gaudeo

≤line=850≥ Venisse mihi obuiam. Aa sic me huc vocat Deus,

Vt in hunc tibi desertum eam obuius. proin

Venisti solus? adestne vxor cum liberis?

Mos. Adest. sed audi quid nobis in itinere.

Aar. Quid? Mercuriale aliquod? Mos. non Mercuriale nos

≤line=855≥ Vllum afficit: est aliud quod tu mirabere.

Aar. Narra istuc quid sit. Mos. fortè in diuersorium

Vt veni cum meis, ecce Dominus mihi

Adest, mecumque ille grauiter luctatus est,

Adeò vt me interemisset. Aa. quid? interemisset? Mos. ac

≤line=860≥ Fecisset, nî Vxor. Aa.hem, quid Vxor? Mos. Sephora

Mea arrepto silice acuto gnati mei

Praeputium praecidit, applicuitque ante hos meos

Pedes. Heus, inquit, tu mihi sponsus sanguinis.

Aar. Quid ille? Mos. destitit. Aa. nae indignum feceras.

≤line=865≥ Mos. Quidum? Aa. non tu aspernabere, quae Deus dedit

In signamortalibus. an excidit animo

Tandem tuo, quod ille foedus cum patre

Nostro Abrahamo percußit, atque in foederis

Signum voluit circuncîdi omnes masculos?

≤line=870≥ Mos. Memini frater. Aa. res nulla adeò animum Dei

Perstringit, ac si sacra videat negligi,

Et se prophanari. Sed nunc quid venimus,

Loquamur. Mos. visus mihi Deus est. Aa. & visus est

Mihi. Mos. ex rubeto ad me eminus locutus est.

≤line=875≥ Et vox eius meis intonuit auribus.

Aar. Videlicet descendit, vt iam liberet

Israel. Mos. & videlicet per me ducem,

**COMOEDIA**

Et te mihi ad Pharonem linguae interpretem

Aar. Vt nunquam deserit suos. Abyssus est

≤line=880≥ Miserantis animi Deus. Mos. en hunc baculum mihi

Dedit in manum. Aa. vt illo nos illinc ducas. Mos. imò

Portenta vt edam. Aa. quî (malum) portenta? Mos. quae

Populum moueant, vt si verbis tuis minus

Credant, signis huc compellantur. Aar. optimè

≤line=885≥ Dicis. Nam dantur signa non credentibus.

Mos. Et haec tametsi viderit Pharo, nihil

Credet. Aar. quid ita verò? Mos. Sic dominus ad me ait:

Reuersus in Aegyptum, videsis omnia

Pharaoni prodigia facias, quae tibi in manum

≤line=890≥ Dedi: Ego verò tum indurabo animum illius ac

Retinebo, ne quò dimittat populum meum.

Tu itaque frater sic ad Pharonem dicito:

Sic inquit Dominus: Israel est filius

Mihi primigenus. Equidem ad te dixi, vt mitteres

≤line=895≥ Hunc filium, vt mihi seruiat: quem quia negas

Dimittere, ecce ego occidam tibi filium

Omnem primigenum. Aar. duram cepimus viam.

Sed hac ducit nos Deus: ἔπου frater θεῷ,

Et denique clauam Pharaoni aegrè extorseris.

≤line=900≥ Mos. Quid restat, vt eamus? Aar. frater nihil, nisi

Vt conuocemυs ex Israel optimos

Ac seniores, quibus haec narremus ordine.

Mos. Rectè mones. siquidem hinc quicquid tandem boni

Est gaudij aut salutis, ad hos defertur. hi

≤line=905≥ Soli sunt quos Deus iam noster respicit.

≤page=23≥

**Chorus 2. hexastrophos filiorum Israelis.**

Ex Psalmo 113.

Dimetri.

Poterisne ferre diutius

In seruitute nos Deus?

Aut qui tuos sic verberant,

Flagrisque caedunt duriter?

≤line=910≥ Nam & exprobrant nomen tuum,

Dum quaeritant: qui sit Deus.

Deus sed ille noster est,

Coelos supremus qui tenet.

Hinc ille quicquid fecerit,

≤line=915≥ Perficiet arbitrio suo.

Et expoliuit omnia

Quae totus orbis continet.

Simulachra verò gentium

Quae vos & ipsa extollitis:

≤line=920≥ Imagines sunt aureae,

Aut plumbeae atque argenteae,

Humana quas industria

Effingit atque perficit.

Illis figuram viuide

≤line=925≥ Insculpitoris artifex:

Sed oris vsum negligit,

Nam non potest hunc addere.

Hinc fit, tacentes perpetim

Vt non queant vel hiscere.

≤line=930≥ Caelator illis addidit

Oculos, quibus nihil vident.

Aures habent, nec audiunt:

Nares habent, sed his nihil

**COMOEDIA**

Odoris ipsae sentiunt

≤line=935≥ Sint perforatae quamlibet.

Sic exhibent manus suas,

Verùm quibus nil palpitant.

Pedes habent, nec ambulant.

Et stant aperto gutture,

≤line=940≥ Vocem sed illo neutiquam,

Sonumue possunt edere.

His conferatur, qui facit

Tales imagines sibi.

Et differunt ab his nihil,

≤line=945≥ Simulachra quotquot factitant,

In ista qui vel impij

Omnem locant fiduciam.

Israel in Deo tuo

Tu spem fidemque colloca.

≤line=950≥ Solus is opem tibi feret,

Et liberabit his malis.

Confide: nam te proteget

Scuto suae potentiae.



## 21. Actus 3. Scena 1a Senarii.

Moses. Aaron.

CErtò Israelitis iam nostris persuasimus

≤line=955≥ Deum nobis fuisse visum, & supplices

Credunt, natio alioqui dura atque incredula.

Aar. Nisi manifesta hîc adsit gratia numinis

Vt sic velit fieri, nae tu frater mihi

Laterem laueris, & quod iam illis persuaseris,

≤page=24≥

≤line=960≥ Ne sic persuaseris quidem. Mos. Mirabilis

Dei bonitas, mirabilis in factis suis.

Tantúmne ignaris gratiam addi? itan malis

Populo heu duris oppresso vltrò opitularier?

Hem illuc vide frater, fortis vt à forti [^36]

≤line=965≥ Praedam auferet, qui multò illo sit fortior.

Aar. Et nunc mihi in mentem venit, quod ad Abraham

Olim Deus percusso foedere dixit: En

Ego sum El Schadai, te gentes in plurimas

Patrem dedi, ex te sceptra posteritas tua

≤line=970≥ Mirabitur, tibique & semini tuo

Ero Deus. Me autore poßidebitis

Terram hanc, in qua tu modò peregrinus & aduena es.

Mos. Quae verba dixti, sint cuiusmodi, tenes.

Sed eius esse vterque nouimus, suos

≤line=975≥ Qui amat semper, qui verbo fallit neminem.

Citius hic sol neget diem, aut coelum ruat,

Quàm non promißis ille maneat suis.

Aar. Verus Deus est. proinde confidentiùs

Parhonem adeamus. Mos. adeamus, & quam sumus

≤line=980≥ Nacti spartam, exornemus sedulò ac piè.

Aderit Deus suis ministris, nec (licet

Pharo aduersabitur) dubito, quin prouinciam

Coeptam secundabit. Aar. quid ais frater? quasi

Non iam sumus certi, quid ille dixerit

≤line=985≥ Nobis. imò amplius spero, amplius scio

Praestabit, quam dixit, qui in verbis fidus est.

Hic fabulae totius erit choragus optimus, [^37]

Et ludiones nos suos non adiuuet?

Nos delegati mittimur, an non memor erit

≤line=990≥ Nostri qui misit? cuius agitur causa, num

D

**COMOEDIA**

Hanc ille deserat? Et quis est, qui sic iubet,

Nos ire qui compellit, qui prouidentia

Sua tyrannidem regis pertaesus, hinc

Liberat Israelem? an non is Deus est patrum

≤line=995≥ Nostrorum? Proin duce qui proficiscitur Deo,

Non infoeliciter ire hunc censeo, nec malè

Rem constabiliuit suam. Mos. verißima

Frater loqueris. En commodum huc sese ingerunt

Nobis Iudas ac Simeon, hósne adducimus

≤line=1000≥ Vna ad Pharonem, vt dictorum testes sient

Ac factorum? Aa. ah, minimè frater non est opus.

Ne si fors durius is nobis respondeat,

Illi interim desperent, & animos statim

Mutent. Est nanque genus nostrum irritabile,

≤line=1005≥ Durae ceruicis, nisi quid aliud seruitus

Communis omnium haec docuit: quàm languida

Autem spes ista sit, vides. Natura non

Facilè cedit, sicubi iam insederit semel.

Et seruitute mores plerumque in malum

≤line=1010≥ Mutantur. caeterùm illi abeant ad sua. Mos. probe

Dicis. Aar. pro certo scimus ex monitu Dei,

Quàm Pharo grauatim nos feret, quamque audiet

Inuito animo nos sollicitare vt liberum

Permittat ire Israelem. Mos. sic est. tamen

≤line=1015≥ Permittet, licet inuitus. tandem sentiet

Tyrannus, viuátne alius se potentior.

Nunc ad fores palatij propè adsumus:

Tu pulsa grauiter, vt in Dei Israelis nomine [^38]

Nostrum emittamus arietem. machaera

≤line=1020≥ Pharoni est, & nobis esse in nostro Deo

Verninam intelliget. agè pulsa liberè.



≤page=25≥

Scena 2a Trimetri.

Aaron. Dromo. Moses. Pharo.

Demarchus. Desmophylax.

APerite nobis aliquis. Dro heus, quis impete

Tam vasto ambas fores conuolsit cardine

Toto? quae vos (malum) intemperiae exercitant,

≤line=1025≥ Vt sic perfingeretis has fores? Mos frater [^39]

Videlicet bona hic dat principia. Aa tui

Nos nil quicquam perfregimus, sed quaerimus

Regem, si fors queamus conuenire eum.

Dro. Itáne eum vos? Aar. nos, siquidem licet. Est graue

≤line=1030≥ Negocium, quod hîc communicabimus.

Et regis interest, si ad illum admittimur.

Mos. Ne saeui tantopere, nos regem quaerimus.

Dro. Nempè scio. arcem facietis è cloaca apud

Regem. Aa res indicabit. Dro. hîc moramini,

≤line=1035≥ Visam an regi vacat. Aar. Vise obsecro. Superbum

An petulans hoc genus hominum est, nisi quis sciat

His commodè loqui, sunt portae ferreae.

Mos. Hoc tu dixti verè frater sed interim

Memineris nunc tuum esse ad regem expromere

≤line=1040≥ Verbum Dei nostri, verbum quod in meo

Tuoque ille ore dudum statuit, ne mea

Titubantia ipsum offendam: post istuc tamen

Ego succenturiatus adero tibi quoque.

Dro. Vbi estis vos? ehodum intrate, accedite huc

≤line=1045≥ In atrio sedet Pharo. Aar. tibi Pharao

Rex salua omnia faxit Deus. Mos & sapienter vt

Tuos regas rex Pharo. Pha. quid adfertis noui?

Men’ voltis vos? cedo quid causae est, vt sciam?

Aar. Nos huc legati venimus iussu Dei

≤line=1050≥ Israelis: ne suspicare quid mali.

Non adferimus bellum, nec quod regnum tuum

In aliquo labefactet, si modo vis pius

Huic acquiescere. Misit porrò orare te

Dominus Deus Israelis vt populum suum

≤line=1055≥ Patienter hinc dimittas, vt festum diem

In deserto celebrent sibi: pius annue.

Phar. Quid ais impurè? hem credo quis est ille Dominus

Vt ego audiam eius vocem & illi debeam

Israelem? Simpliciter tibi

≤line=1060≥ Pro illo nunc respondeo: Dominum ego nescio

Vllum, nec Israelem aliquo hinc dimisero.

Aar. Ab ne putes venisse nos nostra ipsius

Sponte, aut hoc quicquid est tandem negocij

Sic perfici ex composito: longè aliter est.

≤line=1065≥ Vocauit enim nos huc ille Hebraeorum Deus:

Huius iam nos ad te ministros hîc vides.

Eia sodes, quaeso vt pace liceat tua,

Vt eamus inquam hinc ad trium dierum iter,

Nec verò amplius, & sacruficemus dein Deo

≤line=1070≥ Domino nostro in deserto, ne fors ingruat

Nobis aliqua pestis, ferrumve hostile, quo

Serui tui spreto Domino miserè cadant.

Phar. Vin’ tibi paucis iam denuò respondeam?

Ne aliquam vobis camerinam istis moueas vide,

≤line=1075≥ Aut excitaßis crabrones si sic loqui

Pergis Mos. quàm vereor, ne imprudens isthaec sibi

Dixerit. O Pharo, quae hic tibi narrant vera sunt.

Eia dimitte igitur. ita enim iubet Deus,

Cui tu obluctari si velis, inscitia est,

≤page=26≥

≤line=1080≥ Et iuxtà rem tibi hoc modo promoueris,

Ac si aduorsum stimulum sciens calcaueris.

Phar. Pròh Iuppiter, hi me adigent ad aliquam insaniam.

O quanta, quanta in voltu confidentia est?

Num cogitant quid dicant?num pudet viros

≤line=1085≥ Triobolares haec ad me gerris Siculis

Vaniora adferre serio? apagite sultis hinc

Apinas vestras, has ego tricas parui aestumo.

Mos. Quid autem ò rex Pharo? Ph. rogitas etiam? Quia

Tu Moses & Aaron, cur ab operibus suis

≤line=1090≥ Populum abstrahitis? eho consultiùs mihi

Feceritis, ite ad vestra etiam, ite opera ilico,

Et vos aliquid laboris hîc faceßite.

Quid desit interim vobis, pulchrè scio,

Torpetis ocio omnes. Aar. au, ne istuc Pharo

≤line=1095≥ Falsò de nobis arbitrere. Ph scilicet

Falsò: vide quàm falsò. Est terrae huius frequens

Populus, & vos vestris nugis nunc facitis vt

Cessent paßim ab oneribus suis. [^40]

Nulla adeò ex re istuc fit, nisi ex nimio ocio.

≤line=1100≥ Mos. Si me audias tandem Pharo, non rectè accipis.

Pha. Ego audiam? quid ego audiam? non audio.

Quin efficiam fortunae vestrae quo loco

Fuerint hactenus intelligatis, quando sic

Boni ocij vos satias ceperit semel.

≤line=1105≥ Hem nunc cornutam vos petijstis bestiam,

Vbi me vestro differre studuistis Deo.

Nunc videro, quis illhic & quantus siet.

Qui gratiam nescit ferre, offensam ferat.

Aar. Rex obsecro bona verba. Mos. mitius agito.

≤line=1110≥ Ne tu Deum faxis tibi iratum. Ph. tibi

Iratus sit. Credin’ me dictis proteles tuis? [^41]

Agite huc Demarchum, Desmophylacem & caeteros

Exactores populi, vt quid mandem in posterum

Sciant; illi quod volo, probè curauerint.

≤line=1115≥ Dem. Nos adsumus Pharao rex illustrißime.

Phar. Videtis has aues? Desm. videmus maximè.

Phar. Occasionem fugiendi hae captant sibi,

Quae si data est semel, satis est: nam nunquam eas

Post illa poßis prendere. Dem. narras optimè.

≤line=1120≥ Phar. Proin has ego in caueam dabo, singularias

Illis cathenas demite, & actutum indite

Maiores, vt mihi asseruentur sedulò.

Pertaesus ocij Israel duras dabit,

Huic posthac nullas paleas suppeditabitis

≤line=1125≥ Ferundis lateribus velut hactenus quidem

Fecistis: ipsi eant, paleasque colligant sibi. [^42]

Nihilo tamen minus perficiant pristinum.

Demensum laterum, aut certe amplius imponite,

Neque hinc quicquam minuite: torpent ocio.

≤line=1130≥ Adeoque nunc clamant: Ibimus hinc & Deo

Nostro sacruficabimus. At porrò seruitus

Illis apud nos est iusta ac clemens nimis.

Aequom est hanc aggrauarier vt sit his labor

Labore laboriosior, ne ad res vanas suos [^43]

≤line=1135≥ Adiungant animos. Desm. aedepol isthuc bellè habet.

Dem. Hanc regis nostri aequissumam sententiam

Et alijs indicabimus collegis, vt seruent ratam.

Hi quid adimant suis laboribus, ilicò

Contundam fustibus, ac vapulabunt durius.

≤line=1140≥ Aar. Huic mandes, si quid rectè curatum velis.

Agè tu instiga, si non hic insanit satis.

≤page=27≥

Phar. Curate sic. in eam partem si quid siet

Peccatum, ignoscitur. Mos. Pharo non aequom facis.

Pha. Abundas ocio Moses penuriam

≤line=1145≥ Melius feretis quàm saturitatem. Mos. Itan’ ais?

Nos iudicet Dominus. Pha. abite & dicite

Haec nunc iam Domino vestro, vt quantus sit Pharo

Ex vobis norit & quantae potentiae.

Mos. Hoc illud est frater quod dudum inquit mihi

≤line=1150≥ Dominus, induruisse cor Pharonis, &

Nunquam fore vt dimittat hunc populum lubens.

Vereor tamen ne ex hoc odio Israel statim

Mutet animos, nolitque nos audire, si

Negantur paleae, id quod futurum iam scio.

≤line=1155≥ Aar. Curae id Deo sit: Ille animum dat & adimit.

Videndum quid iam nobis dicturus siet.

## 23. Scena tertia Senarii.

Iudas, Simeon, Henochus, Moses, Aaron, Pharo.

EHeu, tuam fidem Domine. Sim. proh, prò Deum

≤line=1160≥ Immortalem. He. ò Iehonah, noster ò Deus.

Iud. Vah carnificinam, sceleratam tyrannidem.

Mos. Quis clamor hic? quis eiulatus? Aar scilicet

Hi principes sunt Israelis, fortè iam

De paleis audiuere, id illis nunc dolet.

≤line=1165≥ Iud. Quis vnquam audiuit contumeliosiùs

Factam cuiquam iniuriam? Sim. dira patimur,

Crudelia sunt, quae rex iubet tyrannus. Hen. ò

Saeuitiam hominis, ò mala quae toleramus impia.

Hoccine seruire est? hoccine esse liberum?

≤line=1170≥ Mos. Frater cedamus hinc, videamus, quónam eant.

Hen. Quanto melius esset, si apertis ensibus

Inuadant nos, & frustulatim dissecent?

Sim. An non satis erat perpetuis laboribus

Cruciari, noctesque diesque obnixè agere omnia,

≤line=1175≥ Nisi insuper paleae negentur, heu, quibus

Vitam sustentemus miseram? Iud. durißimum

Telum fames. Ad haec quis sufferat miser

Tot verbera, tot fustes? ò iras plumbeas.

Sed recta nos petamus aulam. hanc supplices

≤line=1180≥ Expostulemus cum Parhone iniuriam.

Heno. Sanè vero. haeccine indigna fieri? ò fidem

Dei Israelis, quid commeruerunt tui?

Imò fac meruisse, satin haec dura seruitus

Pro supplicio graui? satin verberarier,

≤line=1185≥ In latomijs pendentes virgis plectier

Et indignis vsque exercerier modis?

Ah pro paleis sibi ipsis stipulas colligunt,

Quibus in opere faciundo non magae percitur,

Quàm si in manibus lupos habeant. Frustra haec ego.

≤line=1190≥ Tu Iuda nihil time, nihil aut verere, rem

Nostram Parhoni apertè ita vt est exponito.

En prodit ipsus, accedamus alacriter.

Aar. Adeunt regem. hem oportunè ipsus exijt.

Iud. Viuat rex Pharao. Ph. quid acturi venistis huc?

≤line=1195≥ Aut quibus de causis me acceditis? effare. [^44]

Iud. Miramur equidem quid regi in mentem modò

Venire potuerit, vt ita faciat suis

Seruis. Pha. quas tu (malùm) ambages mihi occipis?

Nil circuitione opus est, rem ipsam mihi

≤line=28≥ 1200 Loquere. Iud. rex Pharao, non datur palea seruis tuis
TRAGICA.

Nec interim quicquam licet cessare ob operibus [^45]

Quin aßiduè dicunt: hem ducite lateres,

Ducite. super his fustes & verbera ingerunt.

Flagris iuxtà ac fame conficimur serui tui.

≤line=1205≥ Phar. Odiosi, an vos quantum hîc fit operis poenitet?

Vacatis ocio, vacatis ocio

Inquam vos & ob id dicitis modò: Ibimus

Ac sacruficabimus Domino. Sim. nil dicimus.

Phar. Hanc vestri vobis impetrarunt gratiam

≤line=1210≥ Legati. his similes, si sint, alios mittite.

Proinde vos ite & operamini: nihil

Agitis, palea vobis non dabitur vt solet.

Nihilominus tamen demensum reddite

Lateritium, secùs meritò vapulabitis.

≤line=1215≥ Heno. Ah Iuda mortuus quàm viuos sim, malim. [^46]

Itan’ semel in nos toto Erinnys impetu

Fuerit? quae dirae hanc nobis excitant Tragoediam? [^47]

Sim. Quid nunc ais Iuda? aut quid demum cogitas?

Sunt hae promißiones illae splendidae,

≤line=1220≥ Quas fecit olim patri nostro Abraham Deus?

Quid est, nisi montes pollicerier aureos?

Aar. Nimirum frater hi peccant grauiter Deo.

Succurre, ne patiare sic vulgus rude

Et imperitum errare. Iud. Verùm Henoche quid

≤line=1225≥ Moses, quid Aaron? vbi sunt? ob iam. Aa visus es.

Iud. Vah egregium verò columen populi Dei.

Heno. Vah peßimi duces. Sim. impostores nequam.

Itáne lepidum atque gloriosum ducitis

Hiantem coruum miserè adeò deludere?

≤line=1230≥ Mos. Ne tam quidem fratres animus commotus esto:

Compescite iram, animos regite atque audite me.

D ν

**COMOEDIA**

Iud. Ten’ verò nos? Hen. Viden’ nos consilijs tuis

Miseros esse impeditos? Mos. iam expediet Deus.

Iud. Expediet? nempè vt modò. Mos.imò Spero illius. Sim. ob,

≤line=1235≥ Tibi vt credamus? hem quo nos freti sumus?

Tu nos hodie ex re tranquillißima probè

Coniecisti in miseriam multò pessumam.

Pro vita mortem commutauimus opera

Tua. Aar. eia, non rectè putatis filij

≤line=1240≥ Heno. Videat Dominus super vos atque iudicet,

Foetere qui fecistis odorem Israelis

Coram Parhone & illius ministris, [^48]

Quom his in manus gladium dedistis, quo indies

Nos iugulent ac miserè trucident. pergite

≤line=1245≥ Et rem impeditam restituite scilicet.

Mose. Tu frater abi, sed nusquam longius. Deum

Ego conuenero, si quid spei duit.

Aar. Amabo te, ita faxis frater. vale. Mos. vale.

Scena 4a Octonarii Iambici.

Moses. Elohim. Aminadabus. Populus Israelis. DEus Araham, Deus Isaac,
Deus Israel. Deus patrum

≤line=1250≥ Nostrorum, ò mi domine, quod in istas me miserias conijcis

Frustra? quid peccaui aut commerui, quod in his me implicas malis?

Ego audiens dicto acceßi Pharonem nomine in tuo

Ac cur tam iniquè agis tuo cum populo? quae tibi sedet

Sententia? nam cur me misisti?num verò me vt perderes?

≤line=1255≥ Ex illo enim tempore, quo adij Pharonem ac sum locutus, en

Populum magis magisque afflixit, nec sua à tyrannide

Cessauit, nec tu quoque populum tuum hinc eripuisti mihi.

≤page=29≥

Eloh. Heus Moses, Moses heus. Mos. domine quid vis? adsum tibi. El. modò
Videbis quod facturus sum Pharoni: per validam manum

≤line=1260≥ Eos dimittet, atque per manum robustam eijciet è

Terra sua. credin’ tu isthaec? Mos. noui domine quod sis bonus,

Nec si velis, poßis, nec si poßis, velis quicquam mali

Facere. Eloh. haec si sic putas, agè, me vide, ego dominus ero tuus.

Apparui Abrahamo, Isaaco atque Iacobo in deo [^49]

≤line=1265≥ Schadai, & in nomine meo Iehoua non sum factus notior

Illis. huc illud etiam accedit, quod foedus statui meum

Cum ijsdem, vt traderem his terram Chanaan, terram nimirum eam,

In qua ipsi peregrini fuere & incolae. [^50]

Nunc verò filiorum Israel lacrumas & planctus graues

≤line=1270≥ Inaudij, quos seruitute Aegyptij modò premunt,

Venitque in mentem foederis mei mihi. Itaque dicito

Sic filijs Israelis: Ego Pominus, vosque eduxero

Ex oneribus istis Aegypti, atque ex seruitute extraxero,

Vos liberali vt asseram causa manu.

≤line=1275≥ Vos mihi populus, vicißatim ero vester Deus: nec clam siet

Vobis, quin ego dominus deus vester sim, qui vos libero

De oneribus hisce Aegyptijs. Denique (fidant modo mihi)

Inducam vos in eam terram, olim cuius gratia manum

Meam leuaui, vt Abrahe, Isaac, Iaacob darem: & dabo hanc

≤line=1280≥ Vobis vt poßideatis. Ego enim dominus. Nunc igitur citò

Te confer hinc ad Israelem, & non mora isthaec dicito.

Mos. Abeo domine iam rursus, visam quid modò profecero.

Sed ecce oportune ad laborem accinctus obuiam venit

Israel, compellabo viros: verum timeo nimis malè

≤line=1285≥ Pop. Me vt audiant faciam tamen. Fratres viri quò pergitis?

Ad opera, nos quibus exemistis scilicet. Am sed heus vbi

Nunc Moses ille, qui erat tibi in falso ore plurimus deus?

Mos. Audi Israel, vobis loquatur per me dominus vester. Pop. hem

**COMOEDIA**

Nósne audiamus adhuc? Mos. parumper sistite, sic ait Deus

≤line=1290≥ Vester: se Dominum esse, educturum de Aegyptijs vos
oneribus,

Vt vos manu Pharonis mißi, sitis populus illius,

Se item fore Dominum Deum vestrum & malorum vindicem.

Sic credite, nec animum aliter induxeritis: me videte, si

Falsus sit ille, quem non scio posse quenquam fallere.

≤line=1295≥ Popul. Vah, nos credamus? hem nunquam nobis tam dices
commodè.

Vt terga nostra iterum tuam in fidem committamus. Am. vide

Sodes quid postules, vt si volumus tibi acquiescere,

Vna pro seruitute geminam nobis confestim pares.

Proinde Moses alios quaere, quos illudas, nos face

≤line=1300≥ Missos. Mos. ah mi Domine, siccine contemnor? quis videor
modò?

Hem, repudiatus repetor. Adeon’ hominem quempiam [^51]

Esse inuenustam, aut infoelicem vt ego sum? spretus quò petam?

Eloh. Moses. Mo.eccum me Domine Eloh. ingredere denuò ad Pharonem. [^52]

Vt filios meos Israëlis permittat è sua

≤line=1305≥ Terra exire aliò. Mos. quid ais Domine? En filij Israel
nihil

Iam me audiunt, quidum Pharo me patienter audiat obsecro?

Cùm sim labijs quoque incircuncisus? Elo. Aaron adest tibi,

Respice. quin me vide modò: te iamdudum constitui Deum

Parhoni: & hic frater tuus Aaron, propheta erit tuus.

≤line=1310≥ Tu cuncta loqueris, quae ego tibi praecipio: Aaron frater
tuus

Loquetur ad Parhonem, Israelem vt dimittat è sua

Terra. Interim ego animum Parhonis egregiè indurabo, nec

Volet signis ac portentis sibi editis auditis vos.

Enimuerò multis modis manum extendam meam super

≤line=1315≥ Aegyptum, & educam populum meum Israel validissima

Vi, vt quom istuc fecero, me Dominum certò norint Aegyptij.

Mose. Facesso domine denuò, quando ita vis. ius postulas tuum.

Eloh. Si sibi portentum aliquod Pharo volet per vos ostendier,

≤page=30≥

Dices tuo fratri, vt tuum baculum sustolllat ac statim

≤line=1320≥ Serpens fiat, si abiecerit coram Pharone, Mose. nempè sic

Curabimus. nunquid aliud vis Domine? Elo. nihil abi modo.

Scena 5a Trimetri.

Moses. Aaron.

QVid restat vt eamus frater, quò mittimur?

Aar. Vbi vis, in me nulla erit mora. non ego

Patiar vllum in me commodum tibi claudier,

≤line=1325≥ Vt prosim Israelitis nostris. Mos. quid? Deum

Non nos sequamur? Aar. ducem sequitur Deum

Non cespitat, non, si in tenebris versabitur

Plusquam cimmerijs. Sed putásne eduxerit

Aegypto Israelem? Mos. certè non fit mihi

≤line=1330≥ Dubium nam qui secùs autumant, neque hi satis

Norunt Deum, neque ille hos semper respicit

Frater: quod ibi fit, vbi non verè viuitur.

Aar. Tamen si Pharao. Mos ah, quid? fremat iratus licet,

Volet tandem inuitus populum dimittere.

≤line=1335≥ Ponunt feroces animos tigres, quom velit

Deus: subitò ima summis mutare hic valet.

Dominatur tumidus, spiritus altos gerat:

Sequitur superbos victor à tergo Deus.

Memini vidisse, quo quidem sum iniquior

≤line=1340≥ Parboni, duros animos nullis flectier

Potuisse precibus, nullis portentis Dei:

Quin arctiùs spumabant ore feruidi

Ignem, bellumque vltrò ciebant efferi.

Aar. Quid? maneátne similis Pharonem hunc exitus?

≤line=1345≥ Mos. Quis vitae finis sit futurus nescio,

**COMOEDIA**

Apparet hunc conari sedulò, dies

Noctésque laborare, omnem denique

Lapidem mouere, qui nos non dimittat hinc.

Et quantum ego eius animum perspexi satis,

≤line=1350≥ Non faciet: experietur extrema omnia

Potius, quàm deserat populum sic est homo,

Cum placas: aduorsatur sedulò, nihil

Vt impetres cum gratia. Aar. Videre tu

Mihi frater prospicere, quae futura sunt.

≤line=1355≥ Ain’ tot motus, tot nobis perîcula

Etiamnum restare? Mos. hoc illud videlicet

Est, quod animum indurauit Pharaonis Deus,

Ne quò patiatur hinc sibi populum abripi.

Deus per ardua volet innotescere

≤line=1360≥ Suis, ne vnquam leuis sequatur gratia,

Statimque id animis excidat, quod ceu minus

Difficile factum est, quid difficile tamen Deo?

Ac sic sunt mortales ferè omnes, vt quibus

Quid benefacias, sit pluma leuior gratia.

≤line=1365≥ Aar. O quàm libenter audio te frater, nisi

Aliud praesens modò vrgeret negocium.

Scena 6a Eiusdem farinae versus.

Pharo. Symbulus. Aaron. Moses. Magi 3.

3. Zoroast. Iamnes & Mambres.

≤line=1370≥ SEcutus consilium tuum Symbule, non

Omnino ineptè mihi pol fecisse videor,

Vt me noster Osiris bene amet. Sym. nam tu Pharo

Nisi omnem funem sic praesecuisses semel,

Machaeramque hoc tibi retorsisses ariete,

≤page=31≥

≤line=1375≥ Iamdudum ad te scio redijssent. Pha. commodùm

Mihi in mentem suggesseras, & laudo te.

Symb. Si tibi quid feci aut facio, quod placet Pharo, &

Id gratum aduorsum te fuisse gaudeo.

Phar. Fex hominum méne cogeret? Sym. quid? cogeret?

≤line=1380≥ Malum malo adde potius: si non sufficit

Simplex malum, pepererint mox sibi geminum.

Nae viceris. oderint, dum metuant. quid tua?

Si quod habes, seruas: si potiris interim

Voto tuo, ne aliquis aduersus te queat

≤line=1385≥ Vel ausit hiscere. Thar. aedepol idem arbitror.

Aar. Hem Moses ante aulam tibi noster Pharo.

Mos. Profectò is est, nunc accedundi tempus est.

Tu loquere, orationi ego subseruiam.

Aar. Salus tibi Pharo. Pha. vah, vósne ad me homines nequam?

≤line=1390≥ Quam nunc mihi adfertis technam? Aar. Dominus Deus

Nos denuò ad te misit (pace quod tua

Liceat nobis) vt proficiscamur ac sacra

Faciamus in deserto: sic enim iubet

Deus ille Israelis, veluti antè diximus.

≤line=1395≥ Phar. Hem nugas Siculas. Dij vobis malum duint.

Sym. Tantine fit vobis vestra salus, vt fuit

Quae iam semel periclitata, redire nondum

Etiam pudeat? Ph. Symbule quid tu existimas?

Egóne vt saepius de eadem re audiam?

≤line=1400≥ Sym. Non audias. Mos. at rex Pharo quid agas, vide.

Dominus est qui mittit: sapienter feceris,

Si cum illo verbum nullum commutaueris.

Phar. Vide temeritas quò ducat homines malè

Prouidos: insanit qui nequit hanc compescere.

≤line=1405≥ Dixi, & quoties dicam? nusquam dimisero.

**COMOEDIA**

Sym. Illhaec res est. proin potius amolimini

Vos hinc. insania est sequi pericula.

Aar. Insania est Deo obluctarier & manum

Conserere cum potentiori. postulat

≤line=1410≥ Dominus suum ius, nemini negaueris.

Missum face Israelem rex Pharo. Ph. quis est

Dominus, vt rursus iam idem interrogem? Aa. Deus

Ille Israel, qui vtrique nostrum visus est.

Pha. Gerrae germanae. Sym. nugae, somnia, fabulae.

≤line=1415≥ Pha. Symbule sic est. Vah, men’ sycophanticis

Sutelis posse capi? Mos. arbitrare nos Pharo

Tibi sycophantas, id non est. Pha. non? qui mihi

Studetis per fallaciam imponere, meos

Seruos inuito me hinc longè alio abducere?

≤line=1420≥ Sed ne me inhumanum putetis, aut qui non velim [^53]

Ratione vobiscum vtier, sic fecero.

Si vos dominus aliquis misit, si visus est

Idem vobis, agitè portenta aliqua edite

Vt credam, dictis facite mihi compendium.

≤line=1425≥ Mose. Si signis, monstris aut rerum miraculis

Docendus es, licet his nihil moueberis,

Agè sis Aaron proijce baculum ad pedes

Huius, sanè proijce. Aar. baculum hem tibi. Ph. perij.

Video serpentem. Sym. quid (malùm) extimescis? hei

≤line=1430≥ Iocularia sunt. hic fascinator est nequam. [^54]

Sic fascinat oculos, vt esse rem putes.

Mos. O nugamentum hominis. Ph. quid? fascinator hic

Siet? iube vocari actutum ad me magos

Nostros, si & ipsi praestare queant artibus

≤line=1435≥ Suis. & virgas secum singuli ferant.

Mose. Crede Pharo id Deum facere praestigijs

≤page=32≥

Nullis, neque enim huic opu’st, virtute cuius in

Formam redibit pristinam, si prenderit

Caudam. Pha. videre istud cupiam. Aar. Hem tibi Pharo.

≤line=1440≥ Symb. Adsunt magi, vt specimen artis faciant suae.

Zoroast. Viuat Rex Pharao nos iußi aduolamus huc:

Loquere, si nostra ars tibi aliquid efficere queat.

Phar. Si rem citra dolum facitis, aut adeò si

Fallacia nulla subest, idem iam denuò

≤line=1445≥ Coram his tentate, vt quis Deus vester siet,

Intelligam. Mos. tu Aaron abijce baculum in

Dei Israëlis nomine. Pha quid? videtis hunc

Colubrum, quantus sit? Iamn. Phy, quàm difficile hoc? quasi

Idem & nos incantare non nouerimus.

≤line=1450≥ Ita illi hunc baculum veneficis suis tibi

Tantum alligarunt. Mamb. astant hi tibi Pharo

Magicis dolis: nos si vis te in simili quoque

Deludemus. Non fur furem magis, aut lupus

Lupum, quàm nosmet norimus inter nos. Ph. probè.

≤line=1455≥ Sed vos proijcite baculos. Sym. proijcite verò.

En rex Pharo, totidemne colubri? Ph. per Deos

Totidem. at at, quid video? huius illic omnes deuorat. [^55]

Nil iam vides noui. incantamentis sibi [^56]

Ista omnia faciunt, & nobis facile factu est. [^57]

≤line=1460≥ Zor. Eadem opera tibi baculos istos citò

Curaßint in taurum, asinum, ceruum vel suem

Abire si velis: & nos poterimus quidem.

Sym. Proinde quantum audio, cauendum ab his tibi

Erit Pharo rex, ne te si pergis auscultare, mox [^58]

≤line=1465≥ Magicis susurris hinc aliquo insigni multent malo.

Nam pariter incantant homini vesaniam,

Pariter etiam excantant omnem prudentiam.

E COMOEDIA

Mamb. Cauendum tibi erit rex Pharo. Ph. fit sedule.

Abite hinc vos plani, impostores pessumi,

≤line=1470≥ Auferte nugas istas sycophanticas.

Hercle posthac si vos hic sed non est opus

Verbis. eamus intrò, vbi nugabimur

Magis super his nebulonibus. Iamn. Rex Pharo licet.

## 28. Scena 7. Scazontes.

Moses. Elohim.

PRò summe Deus tuam fidem obsecro: tandem

≤line=1475≥ aut muta odium Pharonis, aut tuam cernat

Potentiam: tametsi nil tuis verbis

Omnino diffidam. nos liberabis de

Manu Aegypti, atque vt stipulam sole perfringes

Excoctam nostros aduersarios. Elo. Moses.

≤line=1480≥ Grauatus est animus Parhonis, & durus

Negat dimittere populum. ecce vesper iam

Adest, sed ito cras diluculo summo

Ad hunc Parhonem, qui egredietur ad amnem: tu

Illi obuiam stabis prope fluminis ripam,

≤line=1485≥ Et sumes in manum virgam tibi versam

In colubrum, atque ita confidenter effare:

Dominus ille Hebraeorum Deus tibi rursus

Me misit hisce mandatis: Feras tandem

Aequo animo, vt eat populus ac seruiat longè

≤line=1490≥ In deserto mihi. & hactenus quidem durus

Renuisti audire, quamobrem Dominus haec dicit:

In eo cognosce quod Dominus siem solus.

En ego feriam vndas fluminis, & mihi extemplò

≤page=33≥

Omnes abibunt in cruorem, vt hinc pisces

≤line=1495≥ Moriantur: atque ex putrido flumine Aegyptus

Defessa non bibet, vna sitis premet totam.

Sic Moses dixeris statim ac redibit lux

Crastina. Mos. sic dixero, me vt seruet tuum numen.

## 29. Scena 8. Trochaici Trimetri.

Eliabus. Siphra altera.

≤line=1500≥ QVàm laboriosa res est seruitus, cui

Liber est animus, pudicè & honestè eductus.

Quod quidem in me vno, vt mittam interim alios nostros

Conseruos, acerbè satis experior, multos

Quom iam annos hîc seruio: nec quot mihi sint

≤line=1505≥ Domini, scire possum. vnus quod imperat, mox

Prohibet alter, vt quid inceptem primùm, herclè

Nesciam: sic prorsus inter sacrum & saxum stans

Plector vsque vtrinque. Siph. Eliabe. iustus ille

Est dolor, nec frustrà conqueri potestis.

≤line=1510≥ Sed sic est ratio mea, vt Deum istud ipsum

Autumem voluisse, aerumnam hanc exequi nos.

Nam quod & paleae negantur, seruitute

Ipsa est durius. Eli. fateor. Siph. quamobrem decet nos

Haec pati animo aequo. quod si Eliabe faciemus,

≤line=1515≥ Hic labos leuior erit. cogitabis nos

Vel peccasse, vel Deum conari quod non

Quimus assequi, iuuat malis in rebus

Si bono vtare animo. Eli credo te dixisse

Vera. Sed quàm indignè nos habent? quot demum

≤line=1520≥ Heu, contemnimur modis? Siph. indigna digna

Sunt habenda, quae facit herus, certò crede:

Hisce vinculis nos aliquando eximemur.

Quas gestamus compedes semel exuemus.

Et iuuabit meminiße olim, quos labores

≤line=1525≥ Exantlauimus. Eli. Malum ad malum si accedit,

Homini misero fit furor. spero certè idem

Confore, vt non semper seruiamus: verùm.

Spes dilata affligit pectus aerumnosum.

Siph. Vera isthaec res est. At quod ferunt de Mose,

≤line=1530≥ Tene nil solatur? Eli nostri aiunt solamen

Istud languidum esse. Siph quîdum amábo? constans

Fama est, iam Parhonem meditari nescio quid.

Elia. Nostri inimici non ferunt ita famam, vt nata est.

Tum autem metuo, ne sit auxilium post hellum.

≤line=1535≥ Siph. Quid Eliabe multa ego tibi misera dicam?

Aerumnas forti feramus animo: nunquam

Dominus noster obliuiscitur suorum.

Eliab. Faxo vt libeat mihi, quod est necesse. Sip. spera

In Deo nostro, melius curas fortè habebis.

Scena 9a Iambici Trimetri.

≤line=1540≥ Thodopis. Spudaea. Droma.

ITame Dij nostri ament, Spudaea, quantum ego

Vidi Pharonem, nonnihil timeo misera,

Ne quam ille insanus regno turbam faciat, aut

Vim Israelitis his. Spu quid ita verò mea tu? Tho. quia

≤line=1545≥ Postquam iste Moses dux Israel semel

Iterumque aduenit, Pharaonem rogat, vt sibi

Populum dimitti iubeat: ille continuò TRAGICA.

Huic irasci & negare pertinaciter,

Velle retinere, & onera augere plurimùm.

≤line=1550≥ Spud. Quid iste Moses? Tho. abijt tristis, nescio

Quid secum murmurans. portenta etiam audio

Fuisse visa: quae si sunt, vt arbitror

Duras etiam nos dabimus. Sp. Dij isthaec prohibeant.

Thodopis ominare melius. Th. quid ego aliud

≤line=1555≥ Tibi dicam nescio. Pharo crudelis est,

Durus, seuerus atque inexorabilis,

Pol Israeli iniurius multis modis:

Qui sic pergit, vti coepit, illum iam mihi.

Diem videre videor, quo grandi malo

≤line=1560≥ Huiusce olim conficiemur tyrannide.

Spud. Dij dent vt vana sint, quae loqueris. Th. vana sint.

Sed nisi mens laeua sit, quae illhic facit, vides.

Spud. Video, & me Israelis miseret pigetque [^59]

Thod. Aecastor lenta est ira Deorum: sed tamen

≤line=1565≥ Grauitate supplicij compensant tarditatem.

Spud. Ita est. lento gradu vindicta Deûm suas

Poscit poenas, & grauiores possit quidem.

at quid properans accurrit Droma? Th. quid, hem? Droma?

Spud. Ellam, tibi adest. Dro. parumper hera ad me respice.

≤line=1570≥ Thod. Sodes Droma quid adfers? Dro. aduesperascit, &

Pharo iam dudum coenat intus cum suis,

Viso, an velis venire. Th. hui, coenat tam citò?

Drom. Rectè hera, videlicet cras summo diluculo

Exibit, quò sanè nescio. Tho.iam iam Droma

≤line=1575≥ Istic adero, cura parentur singula.

Dro. Vt aiunt mea hera, iam dudum sunt parata, te

Solam expectant, & coena si cessas diu,

Corrumpitur. Th. tune. quid hic sollicita sis.

Veniam statim. concinnabis lectum mihi,

≤line=1580≥ Vt si fors non vocauerit me Pharo, cubem in

Nostro cubili. Dr. hera curauero. Tho. Spudaea, non

Potest, quin isthaec regis pertinacia,

Qua sic repellit Israelem, & sic premit,

Aliquando in neruum ibit. Spu. fieri certè potest.

**Chorus tertius. Ex Psalmo 105.**

Iamb. acatal. & cat.

≤line=1585≥ Extollite Israel Deum,

Celebrate Iouem vestrum. ˂Iovam

Huius sonoris vocibus

Vocate nomen sacrum:

Vt nouerint & audiant

≤line=1590≥ Hunc exteri popelli,

Ab orbe nostro condito

Quae fecit ille nobis.

Hunc canite voce blandula,

Hunc canite & vsque & vsque.

≤line=1595≥ In cymbalis aut nablijs

Hic audiatur vnus.

Quàm multa sint, exponite,

Quae fecit Israeli.

Vt praedicentur posteris

≤line=1600≥ Sunt digna quae patrauit.

In nomine illius sacro

Iam gratulamini omnes,

Cuius potiti numine

Hunc millies probastis.

≤page=35≥

≤line=1605≥ Gaudete toto pectore,

Laetetur animus vester:

Gaudete vos qui quaeritis

Deo placere semper.

Hunc quaerite, hinc vobis opem

≤line=1610≥ Roburque postulate.

Huius fauorem perpetim

Vobis studete habere.

Portenta quanta fecerit

Memineritis per aeuum,

≤line=1615≥ Quàm vera sint, quae dixerit

Vnquam ad suos fideles.

Coluere perpetim Deum

Hunc Abrahae nepotes.

Elegit ipse filios

≤line=1620≥ Vt seruiant Iacob.

Hic noster est dominus Deus,

Qui iudicat tyrannos,

Et vniuersos dirigit

Terrae, polique tractus.

## 31. Actus 4. Scena I. Senarii Iamb.

Polyhydria. Hydrophila. Demus.

≤line=1625≥ QVò fers situlam mea tu? Hyd. sanán’, quid me id roges?

Hem, quò soleo? nempe hauriam meis aquam.

Poly. Domum redi, non hauries. Hyd. prohibueris

Tu? Poly. ego verò. non semper fert fluuius tibi

Secures. Hyd. nescio quid istuc aenigmatis

≤line=1630≥ Sit. loquere apertè, vt quid velis, intelligam.

Polyph. Nempè hoc vis? hem, Hydrophila talem haurito tibia aquam.

Hyd. Papae. Quid? sanguinémne? Poly. sanguinem vides:

Aliam si quaeris aquam, inuenies nusquam. Hyd. an tibi

Digna videor, vt me tuis ludas dolis?

≤line=1635≥ Polyh. Neque te ludo, neque quos dicis dolus, scio.

Credin’ mihi? faxint Dij vana sim modò,

Et quod loquor tibi, non verum sit magis,

Quàm nunc ego has hydrias manibus gesto meis.

Hydr. At omne etiam tentasti flumen? Poly. nulla vix

≤line=1640≥ Ripa est, quam non acceßi: nullus puteus aut

Lacus, in quem non immiserim hydrias meas:

Verùm quid postea? non aquam, sed sanguinem

Hausi, vt vides. nec sola ego, sed & alij

Toto manè, vt qui armenta, gregesque de more [^60]

≤line=1645≥ Adaquarent. Hydr. siquidem vera sunt quae praedicas,

Perijmus. Poly. vera sunt. pol iratos Deos

Nobis habemus: quid aliud sit, non queo

Conijcere aut suspicari Dem ò ciues, ò viri

Aegyptij & populares nostri, quid sumus

≤line=1650≥ Miseri? quae haec est calamitas? tantum mali

Nox vna secum attulit? vt pereamus siti?

Polyph. Audin’ tu Hydrophila? Hyd. vtinam vel surda sim,

Vel istud audiam nunquam. Dem: non est aqua,

Non est aqua vsquam gentium, non est aqua.

≤line=1655≥ Flumen putet, cruore inundant omnia,

Pisces moriuntur: nos miseros sitis enecat.

Hydr. Ah Deme, quis nos euertit genius malus?

Dem. Puella, pus, tabum, saniem atque sanguinem

Dat flumen: non habet Aegyptus aquam. Magi

≤page=56≥

≤line=1660≥ Aliquot veneficique versibus suis

Incantant vndas, & genus hoc hominum latet

Heu, inter hos Israelitas. nos domi

Luporum alimus catulos. Sed isthaec deferam

Ad regem. visam si quod huic malo queat

≤line=1665≥ Tandem inuenire remedium. Poly. ego me conferam

Rectà domum cruentis cum hydrijs meis.

Hydr. Domum ego reuorti sic sine aqua vix audeo.

## 32. Scena 2. Trochaici Senarii.

Pharo. Symbulus. Moses. Aaron.

Demus cum populo Aegyptio. Magi 3.

AEDepol Symbule, nescio quid illo

≤line=1670≥ Cum populo iam agam. Sym. Tun’? quod boni est. Ph sic
prorsus

Animum obfirmaui meum, vt nusquam hos dimittam.

Symb. Rectè nam quis quod meum est, mihi auferat? quin

Si iam dimißi fugam capeßant, an non

Diminuta sit Respub? Ph, optimè istud.

≤line=1675≥ Non faciam, vt me seruoli cogant, nec horum

Arbitrio quiescam vrgere ac detinere

Ociosos, non faciam. sit vnda sanguis,

Sit flumen cruentum, non hac parte quicquam

Me Pharonem mouerint. Sym sapis Pharo rex.

≤line=1680≥ Mos. Rex Pharo. Ph. hem vos denuò? Mos. Sic dominus inquit:

Sine, hinc abeat populus meus, vt mihi seruiat. [^61]

Phar. Non sino. Mos. quid? si recusas, omnes ecce

Feriam Aegypti fines ranis: flumen ipsas

Vltrò ebulliet, paßimque ita his scatebit.

≤line=1685≥ Vt sint prorepturae in omnium aedeis vestras,

In cubilia, in lectos, furnos & mactras,

Nec locus erit vllus, quem non hae penetrabunt.

Symb. Magicum quiddam videbis. Ph. hinc vos sultis

Ociùs iam nunc amolimini, nihil me

≤line=1690≥ Mordebunt ranae. sequere me intrò Symbule.

Aar. Heu, flocci facit minas domini. Mos. quid ergo?

Agè tu iussu domini protende huc, protende

Virgam in flumina, in lacus, in stagna, paßim

Vt ranae hinc emergant, & tegant Aegyptum

≤line=1695≥ Totam: perferat malum, qui flecti nescit.

Aar. In Dei Schadai nomine hem, protendo.

Sed ranarum quanta copia? Mos. his accedent,

Quas magi incantabunt. non enim hoc omittet,

Indurescat vt magis. sed nos eamus.

≤line=1700≥ Dem. Proh Deum atque hominum fidem, quid hoc mali est? quis

Fascinator improbus nostris succeßit

Sedibus? pus, fex, sanguis, putredo, foetor

Impetu vno concurrunt & obsident hoc

Regnum. turpes insuper ranae coaxant,

≤line=1705≥ Nullus est locus, quo non irrepant illae

Pop. Non herclè quisquam hîc quidem durare poßit,

Si sic fit. ranae foris, ranae intus, ranae

In cubilibus, & vbi non? ò Dij penates,

Quae haec est miseria? Ph. Equidem vidi & vos potesse,

≤line=1710≥ Quae impostores faciunt Israelitae. Zoro. Rex

Possumus: fortè & multò nos plura, quàm putares. [^62]

Phar. Foetor enecat me, ac foedè in mensa turpis

Rana coaxat, quod minimè potis sum ferre:

Huc me item exciuit clarior populi proinde

≤line=1715≥ Vos faceßite vt hae recedant. Mamb. non rectè istud

≤page=37≥

Rex Pharo. consulo, vt curaßit ille Moses.

Hunc voca, ac iubè praestigias auferat istas.

Aut quiesce, fors recedent vltrò, sanguis

Vt post septimum diem esse desijt. nam

≤line=1720≥ Et aqua tandem in formam pristinam resedit.

Tu nihilo minus tuam rem promouebis,

Detinebis omnes, nec quoquam permittes

Hos abire. Ph. quin vos arte vestra ranas

Abigitis? procliuiùs quod extat pessum

≤line=1725≥ Ibit opera vestra, quam quod nusquam est vllam

In formam excitare. Zoro. me herclé sic est. verùm

Nos aliud mouet, quod non ita facile quimus

Verbis tibi declarare. Pha. tamen vtcunque est. non

Possum diutius coenosas istas ranas,

≤line=1730≥ Garrulum genus & luteum. heus satelles, Mosen

Huc accerse. Sym. Vin’ dicam quod in tuam rem

Plurimùm siet? Pha. sanè percupio. Sym. quando

Moses & Aaron quod petis negabunt, nî tu

Dimittas populum isthunc, finge vultum, multa

≤line=1735≥ Callidus promitte, quae post non seruabis:

Heus, nepam hîc imitare, retrouorsum cede ad

Parietem tuae sententiae ahaeneum vsque.

Phar. Non ab hac lubens discessero, si necessum

Non sit prorsus: pessumùm me habent hae ranae.

≤line=1740≥ Mos. Salue rex Pharo. Pha. saluere eatenus omnes

Nos oportet, quatenus Dij permittunt.

Caeterùm quid vos vocauerim huc, audite:

Non ego arbitrabar Domini vestri verbum

Tam efficax dudum fore, vbi repellebam vos,

≤line=1745≥ Quàm nunc ipsa res me istuc liquidò reduxit.

Deturpant Aegyptum & cuncta inficiunt ranae,

**COMOEDIA**

Quas in me exciuistis. Quamobrem vterque Moses

Deprecamini dominum, vt ranas depellat

A me, & à populo meo, vobis dimittam

≤line=1750≥ Israelem, vt sacra domino faciant. Mos. Vah, nunc

Me praestantior fis, gloriare de me.

Aar. Sufficit frater. fac hunc, sciat dominum esse.

Mos. At diem mihi praescribe, quando pro te,

Ac tuis, populoque me velis precari,

≤line=1755≥ Ranae vt propulsentur abs te omnes, tuisque

A domibus, ac tantùm in flumine relinquantur. [^63]

Pha. Quin in crastinum. Mos. iuxta verbum tuum sic

Fiet, vt scias non esse aliquem Deum, qui

Comparandus ad nostrum siet. Facessent

≤line=1760≥ A te domibusque tuis ranae, vt restent tantum

Solito in flumine. Ph. agè ita sanè fiat. Aar. fiet.

Mamb. Rex, hoc si fit, pulchrè hodie procedimus. nam

Nil tu ea causa minueris haec, quae facis nunc

Cum populo: nec hîc est quod tuam inde mutes

≤line=1765≥ Sententiam. Symb. idem ego semper arbitratus sum. [^64]

Phar. Concedamus intrò. quid facient, docebit

Exitus. Zor. rectè istud habes. Iamn. dixti herclè verùm.

Nam cuiuis facilè fidem abhibere, minus tutum est.

## 34. Scena 3. Trimetri Iambici.

Populus Aegyp. Demarchus. Desmophylax.

≤line=1770≥ DIis nostris magnam habemus gratiam: adeò enim

Repentè ranas à nostris hi finibus

Abegere: quotus quisque autem putasset id

Ita futurum? Dem. hoc dirum genus receßit. Desm. hem

≤page=38≥

Demarche quid tudicis? Dem. hoc quod est. Desm. tibi

≤line=1775≥ Propulsas arbitrare ranas? Dem. arbitror.

Moriuntur. Pop. en, moriuntur. Dem. isthaec. istaec iam lues

Euanuit? Desm. vis tibi dicam vt iam euanuit?

Dem. Dic quaeso te. Desm. vt putem nos ire de fumo

Ad flammam. Demeho, quid istud est paroemiae:

≤line=1780≥ Desm. Intellige quid loquar. moriuntur (vt vides)

Ranae, & miraris aceruos: sed quid posteà?

Abeunt relicto (vt aiunt) foetore pessumo.

Corrupto hinc aere aedepol maior lues

Sequetur, quae priore peior sit. Dem. malum

≤line=1785≥ Praesagis. Desm auguror fortaßis quod velim

Fieri nunquam. at quoiusmodi ille foetor? Dem. &,

Ita dij me seruent, nares offendit meas.

Atqui quicquid tandem est mali, ab Hebraeis reor

In nos deriuari. Desm. infortunium ferant.

≤line=1790≥ Dem. Meministin’ vt ante octiduum neque flumen, neque

Lacus, neque cisterna vlla habuit aquam? Desm. quid ni?

Dem. In sanguine vt natabant pisces? Desm. optuma

Tum mihi pars piscium interijt. Dem. horum omnium

Autores sunt Hebraei illi. Des. hercle. odio nimis

≤line=1795≥ Digni sunt. Dem. fascinum habent, quo illhaec cuncta
alligant.

Desm. Ain’? Dem sanos sensus magicis auertere

Norunt sacris, lunam coelo deducere,

Sistere pluuiam, & ciere tonitrua grandini

Mista graui. Desm. papae, tantáne in his potentia?

≤line=1800≥ Dem. Potißimum in duobus, qui huius disciplinae

Magistri sunt & artifices probi. Desm. putas

Eos, quos astare Pharaoni vidimus.

Dem. Ipsißimos. Desm. sed aliam nobis tradidit

Rex disciplinam, cuius nos quidem sumus

**COMOEDIA**

≤line=1805≥ Praefecti. Dem. vt his negociosis maximum

Mox fustuarium numeremus. Desm. nempe ita

Vt dicis. Dem. agè igitur illuc nos eamus, vt

Functi officio à Pharone ineamus gratiam.

## 36. Scena 4. Septenarii.

Moses. Aaron. Populus Aegypt. Pharo. Symbulus.

Magi 3.

VIden’ frater quam Pharo obstinatè operam dat, vt sibi

≤line=1810≥ Populum seruaßit? Aar. Regem dici magnum esse autumant

Sapientiae condimentum, constantiae bonae

Fideique promptuarium: hinc quantum ille abest, licet

Quoiquam animum aduortere. Mos. Dixin’ hoc monitu dei fore?

Vel Polypum vel Chamaeleontem hunc censeas: sic condijt

≤line=1815≥ In melle linguam, si qui quid danunt, quo gaudeat:

Sed cor situm est in felle, in acerbo aceto, si sui

Fit voti compos. Mos. Est cor regis in Domini manu:

Hic quom volt flectit, quom non volt indurat. Aar. ehò, facit

Quod vulgus nequam solet atque improbum: nam donicum

≤line=1820≥ Verbera sentit, resipiscit: post illa redit ad [^65]

Ingenium. Mos. perge Aaron imperium Domini exequi,

Virgam capesse, percute puluerem, mutetur in

Pediculos, & abeant in pecudes pariter & homines.

Vim sentiat, bonis qui non volt acquiescere.

≤line=1825≥ Aar. Hem, ferio, vt agnoscant manu domini. Mos. mirabilis

Deus est in operibus suis. habent sibi hoc, en proruit

Huc populus pediculosus: frater nos cedamus hinc.

Pop. Aeg. O ciues optati, populares, incolae, accolae,

≤page=39≥

Quò fugim’? A.heu, quae illhaec noua est miseria? quae lues,

≤line=1830≥ Contagio, pestis denuò nos miseros enecat?

Eheu satellitium, quod me totum exedit.

Eheu, iámne ego viuos ero esca vermibus? nimis

Me illic momordit pediculus, occidam: hem, ecce alterum,

Ecce alterum. Phy. citius erumpunt alij noui,

≤line=1835≥ Quàm istos necuerim, D. vix possum me continere, quin

Caput, tergum, inguina scabam: sic summam mihi cutem

His vnguibus perstringo. proh aerumnam miserrimam.

Heu, foedis nos pediculis confici? E quid ego miser

Dicam? vno omnes morbo teneri? femoralia

≤line=1840≥ Ac tibialia lendiginosa pediculis scatent,

Ab homine vsque ad pecus sunt obsita omnia vermibus.

Phar. In homines simul & pecudes saeuit morbus hic. nihil

Tutum est ab istoc genere vermium. Sym sic res habet.

Phar. Proinde miror nil potesse vos nobis in his

≤line=1845≥ Simile efficere. Zoroast. tentauimus satis superque, sed

Nequicquam omnia: res ad nostram sententiam parùm

Succeßit. Iamn. anteidhac Pharo nostram potentiam

Vidisti. caeterùm haec phthiriasis est. mortalium

Corporibus infestißima. nos eam tibi phthirian ˂ phtbirian

≤line=1850≥ Magicis carminibus efficere omninò non possumus.

Symb. Quid ais tu? quorum Aegyptus miratur sapientiam,

Vos in tantillo superarier ab his nugiuendulis,

Planis & impostoribus? iamne non ludent dolis

Trioboli homines, & his succumbet Aegyptus [^66]

≤line=1855≥ Sapiens? Zor. nota est sapientia Mosis diuina omnibus [^67]

Satis. Iamn. Symbule, humana nequicquam valet sapientia

Contra deos Mambres est certè Pharo diuinior,

Quam quae sic poßiet opera nostra effingi probè.

Zor. Nos nulla subterfugia aut rimas rex quaerimus,

**COMOEDIA**

≤line=1860≥ Nec verba tibi importamus, simplex veri oratio est.

Nam non potest fieri, nisi hîc adsit digitus Dei.

Iamn. Apertè profitemur, non isthaec facit industria

Humana, sed digitus Dei. Mamb. suspicimus hîc simul

Digitum Dei: nihil nos aliud tibi praeteximus.

≤line=1865≥ Pha. Apage istuc. Deum ego nescio. non tamen hinc dimisero

Israelem, non, si ante tenebras, tenebras quaeritem

Mihi, aut caput hoc extremis obiectem periculis.

Sym. Hinc nulla res adeò grauis te vnquam retrahat, face

Vt coepisti, obdura & profer quicquid ingerunt tibi

≤line=1870≥ Malorum finge somnia istaec esse, quae magi

Loquuntur. Pha. adferunt fumos meros. Symb sapis probè.

## 38. Scena 5. Trimetri.

Maria. Populus Israelis. Demarchus. Desmophylax.

NAE infoelix est homo impius, qui neque

Verbis neque portentis aut signis flectier

≤line=1875≥ Potest: adeò ille occalluit animo semel,

Vt nec Deum nec homines prorsus cogitet.

Non ipsus aerumnam aut cladem sentit suam,

Non, si iam ad orci fauces astet proximè.

Quod quàm facilè ex Parhone cuiuis noscere est?

≤line=1880≥ Hic toties admonitus, cum gratia suo

Vt nos regno remittat ire ad sacra dei

Nostri, recusat pertinax: itemque post

Plagis adactus huc durißimis nihil

Mouetur, obstinatè etiam nos detinet

≤line=1885≥ Verùm nisi Spiritus domini in me iam siet

Vanus, grauiores perferet aerumnas adhuc,

≤page=40≥

Vt istam ab hoc sibi gloriam dominus cluat.

Sed eccos Israelitas miserrimos,

Vt rursus in pistrinum ineant durißimum,

≤line=1890≥ Vbi praeter laborem exantlant iurgia,

Maledicta, improperia & super haec tot verbera.

Fratres viri, feramus animo masculo

Quae dura perpetimur. breui deus aderit,

Qui nos ex carnificina istac eduxerit.

≤line=1895≥ Henoch. Soror manum dei cognouimus. Pharo

Solus repugnat durus. Iud. admiranda sunt

Quae dominus praestitit, sed nequicquam omnia.

Sime. Nos sustinemus indignis populum affici

Modis. Eliah. hei, costae mihi plagis callent. Amin. fames

≤line=1900≥ Me item miserum enecat. Elia. homines magis asinos

Quàm nos, vidisti nunquam. Mar. forti pectore

Estote, sustinete adhuc pauxillulum.

Si quid possum vaticinari, breui admodum

Hinc liberabimur. Henoc. ita quidem faxit Deus

≤line=1905≥ Beatus. Mar. nostra iam salus pro foribus est,

Confidite, & rebus vos seruate secundis. [^68]

Sim. Quid autem Pharo? qui omnem hactenus iacit aleam,

Vt nos sibi mordicus retineat? Vir duplex

Est, aliud ore sonat, aliud celat animo.

≤line=1910≥ Nam iam aliquoties Mosem & Aaronem subdolus

Fefellit, defraudans genium nostrum nimis

Crudeliter. Mar. enimuerò tandem desinet.

Iud. Lupus pilum mutat, non animum. Mar. at hîc secùs

Iehuda fit. Cor regis in Domini manu est.

≤line=1915≥ Ceu riuulus aquarum, qui quò vult ad suum

Inclinat illud arbitrium. illhic vnus est

Καρδιογνωστης. Iud. Demiror Pharaonem nihil

F

**COMOEDIA**

Mouerier tot signis. Heno. Prodigiosa sunt

Quae Dominus excitat: adeò non crassus est,

≤line=1920≥ Vt haesitet virtute fieri istaec Dei.

Mar. Et haesitat, & nullum esse Dominum creduit.

Nam hoc mane Moses denuò iussu Iovae

Adijt Pharaonem, vt nos dimittat ad sacra

Dei nostri, quod si recusarit, fore

≤line=1925≥ Vt varia insecta eius palatium & domos

Irrumpant, populoque infestißima oppleant

Faciem Aegypti vniuersam: sed nos Gossenem [^69]

Habitemus, vbi seruet nos immunes ab his

Insectis, vt vel eo exemplo sciat Pharo

≤line=1930≥ Sit quantus in terra Israelitarum Deus,

Qui tantum discrimen faciat inter suum

Et Pharaonis populum. Si maecastor laudandus est

Dominus, laudandus est Deus Abrahae, facit

Qui istaec portenta in populo. Elia. sit laus perpetim

≤line=1935≥ Deo Amin. sit laus in aeuum nostro huic Iouae,

Qui visitauit nos, vt de manu saeui [^70]

Pharonis vindicet populum suum Elia. labor

Vtcunque onerosus hic cluat mihi, & grauis

Sit seruitus, spes libertatis me tamen

≤line=1940≥ Haud mediocriter solatur: alia calamitas

Aliam sequitur in Aegypto, hic sub pondere

Genua labascunt. illic infestat grauis

Scolopendra, musca, vespa, stellio, formicula, [^71]

Et id genus multa execranda animalcula.

≤line=1945≥ Mar Non his quidem vindex malorum Deus erit

Contentus: grauiora etiamnum restant, prius

Quàm abeamus hinc in terram nostris patribus

Diu promissam. Sim. adhúcne graui ora obsecro?

≤page=41≥

Mar. Adhuc grauiora. quod Dominus dabit, interim

≤line=1950≥ Nos expectemus. Mosem habemus, quem ducem

In nomine Schadai sequamur, quando erit

Opus. Iud sequemur alacres. verùm adsunt modò

Nostri exactores: ad opera intermissa nos

Properè abripiamus hinc. Dem. Quàm pulchrè ego meos

≤line=1955≥ Flagricibas hisce faxim loris, vt scient

Tam validè varij, quam vel coccinum vel purpura, [^72]

Nisi modò eundum sit aliò ex iussu Pharonis. [^73]

Desm. Equidem illos egregiè ex suis virtutibus

Ornarem, vt Dij nostri simul omnes perduit

≤line=1960≥ Scelestos. Dem. inde haec insecta proficiscier

Tam certo scio, quàm me nunc viuere, heu dolor,

Me non habere spacium, qui de illis modò

Supplicium sumam vt volo, & vt est aequißimum?

Desm. Vocandus est Moses atque Aaron. caeterùm

≤line=1965≥ Nos iram verbis dissimulabimus impigrè.

Nam vt haec sunt tempora, sapientem illum autumant,

Qui interdum, quoque neceßitas ita postulat,

Manu altera fert lapidem, ostentat panem altera:

Aut qui ex eodem ore calidum atque frigidum

≤line=1970≥ Simul efflat. hoc enim qui facere non potest,

Nunquam is sibi rem faciet. Dem. id verißimè

Dixti Desmophylax. Verum eccos tibi obuios,

Quos quaerimus: magnum viae dispendium

Nobis ademerunt. Desm. agè hos alloquere tu.

## 40. Scena 6. Eiusdem generis cum superioribus

≤line=1975≥ Demarchus. Moses. Aaron. Desmophylax. Pharo.

AD vos ibamus. Mos. quidnam est? Dem. vos iußit Pharo

Accersier. Aar. nósne? hem frater, videlicet

Rursus aliquam in nos tragulam inijciet, aut dolo

Fabricam finget nouam. Mos. Dominus decîderit.

≤line=1980≥ Desm. Festinandum quidem est, res non patitur moram.

In rem vestram fuerit, quod vos adducimus:

Nam rex loquetur, quae pol plurimùm sient

Vobis saluti & commodo. Mos. faxit Deus.

Sed vbi est Pharo? Dem. ellum oportunè aulam egressus est.

≤line=1985≥ Mos. Salue Pharo. Phar. salutem optamus maximè.

Non est temerè, quod vos ad me vocauerim.

Expertus denuò in vobis manum Dei

Resipisco, nec iam amplius Israelem nego

Vobis dimittere: quin ite ac facite sacrum

≤line=1990≥ Vestro Deo, sed in hisce tantùm finibus,

Insecta vt hinc procul abigat. Mose. Hau, non ita Pharo.

Pha. Quid autem Moses? Mos. quia non commodè potest

Id fieri. nam nos ea quidem nostro Deo

Sacra faciemus, quae execrarentur tui

≤line=1995≥ Aegyptij, nec aequis oculis poßient

Aspicere, vt his moti in nos continuò saxa [^74]

Iaciant. Sed si qua cura tuorum te mouet,

Permitte, vt eamus hinc in solitudinem

Saltem tridui iter, nec verò amplius, vt Deo

≤line=2000≥ Nostro sacrificemus, prout ipse iusserit.

Eam rem si abs te possumus impetrare, iam

Ne musca quidem vos infestauerit. Pha. placet.

Concedo, sed isthac lege ne pòst longiùs

Hinc procedatis, aut loco istoc quópiam

≤line=2005≥ Excedatis. Precamini item pro me Deum

Vestrum. Mos. conditio perplacet statim atque à te [^75]

Discessero, Dominum exorabo vt crastino

Die auferat insecta à vobis, nec diutius

TRAGICA.

Haec perferet populus, tuine satellites.

≤line=2010≥ Verùm caue nos amplius frustraueris.

Quom plaga cessat, ne solitum animum induas,

Ac nobis Israelem hinc ad sacrificia

Dimittere. Pha. non faciam, quod dixi esto ratum.

Dem. Iam vos abigite istam luem execrabilem,

≤line=2015≥ Et pulchrè etiam vobiscum actum putabitis.

Mose. Nos iam faceßimus. Aar. quid frater? arbitrare,

Hic quae locutus est, ex animo dixerit?

Mose. Nescio sanè, nisi quod mihi facere visus est

Idem, quod aegroti faciunt: qui quom malè

≤line=2020≥ Habent, meliora spondent omnia: posteà

Verò quom conualuerunt, & morbus abijt,

Rursus ad ingenium redeunt, ne dicam interim

Eos subinde peiores resurgere.

Sed nos tamen praestaemus, quod promisimus:

≤line=2025≥ Deum precemur, vt isthaec auferat mala.

Aar. Precemur etiam pro impijs, quoad possumus.

## 41. Scena 7. Trimetri Iamb.

Thodopis. Spudaea.

ESt istuc mihi datum à dijs immortalibus,

Vt quanquam foemina sim & sexu fragili, queam

Nonnulla prospicere futura. non enim

≤line=2030≥ Vt modò alea cecidit, suspicata iam diu

Fuissem. Hoc illud est, quod dixi saepiùs

Aegyptum oportere aerumnis multis adhuc

Et obrui & conficier miseram. Dapsilis

Rex Pharo sibi studet & genio suo, parùm

≤line=2035≥ Quid ciuibus miseris fiat perpendit, vt

Suam expleat tyrannidem. Scio quidem,

Neque conuenit mihi, nec personae prepon ??BS

Admittit istaec vt de rege proloquar,

Qui animo meo certè charißimus omnium

≤line=2040≥ Meritò esse debeat, qui item charißimam

Sibi me adiunxit: Sed haeccine obsecro fieri?

Itáne Israelem hîc retinere inuitò studet

Sibi cum summo probro & populi magno malo?

Quanto aequius foret, si in hac re nonnihil

≤line=2045≥ De iure suo recedat, vt prosit suis.

Rex non necesse habet, vel certè habere non

Debet pro iure suo agere omnia. Principi

Nihil est clementia ac facilitate melius.

Adeóne demens est Pharo ex animi sui

≤line=2050≥ Saeuitia, vt tot signa, tot miracula

Nihil aduertat? fex, purulenti sanguinis

Foetor, ranae, vermes, insecta varia nil

Ne commouent? Vah, quanto hîc regem plurimi

Anteeunt sapientia, qui istud verißimè

≤line=2055≥ Dictum putant: Inuitum qui retinere vult,

Exire magis incitat. Errat longé mea

Sententia, si imperium credat grauius aut

Stabilius esse vi quod fit, quàm illud quod ad¬

Iungitur amicitia. Sed haec ego non satis

≤line=2060≥ Decorè dixerim ratione sexus, aut [^76]

Meae personae, quae parare commodum

Mihi debeam potius ex huius commodo,

Et habere mores consimiles regi meo:

Vt nostrae amori nulla incidere calamitas

≤line=2065≥ Poßit. Verùm illum tam obstinatè operam dare

≤page=43≥

Ne quò dimittat Israelem, vt malit &

Maria omnia & terram caelo miscere, vel

Sacra item profanis, id mihi non volgaribus

Modis dolet. Spud. Non illibenter te hactenus

≤line=2070≥ Audiui. Thod. hem, tun’ Spudaea? Spud ego vero. Th. quî
potes?

A foribus audiui omnia. quàm cordata, quàm

Lepida ac vera dixti? isthuc sapere est. quam vellem [^77]

Pharoni in his tecum conueniat, non ea

Quae nunc, perpetiamur mala. Sic sunt Principes

≤line=2075≥ Omnes tyranni: hominum interitus nihili aestimant,

Vel corruat caelum, desudet sanguinem

Humus, fruges depastae intercidant, nihil

Est, dummodò ipsi pro libidine omnia

Agant & quiduis perficiant. Nil tam graue

≤line=2080≥ Aut noxium gignit tellus, quod non ij

Vix huius faciant. Per pol minimè mihi

Fuisti falsa: praedixti dudum fore,

Quae nunc toleramus miseri. Tho. huc obstinata mens

Pharaonis enitebatur. Nolunt Dij

≤line=2085≥ Mortalium pati tyrannidem diu,

Neque vt prae nobis aspernemur caeteros.

Spud. Quae non mala interim miserrimi sumus

Perpeßi? Sanguinem, pus, ranas liuidas,

Pediculos, cyniphes, scolopendras, & tribus

≤line=2090≥ Vt rem absoluam bolis, quid non? Tho. ab, plura nos

Timemus. Spu. quid? pluráne? Tho.eho.tu. mala mens. [^78]

Malus animus, ad quem si quis tum magister improbus [^79]

Accedit, ipsum animum insanum saepè applicat

Ad deteriorem partem. Spu sanè vt tu quidem

≤line=2095≥ Dicis. si non Symbulus consilia sua

Intermisceat, aut si adeò pro istoc coeperit

Ebulum, nae facilè sperem omnia meliora. [^80]

Thod. Quîdum meliora? heri Moses & iste Aaron

Accersiti vt malum, quo omnes miserrumè

≤line=2100≥ Laborabant, à Domino deprecarentur:

Commune foedus vtrinque est initum: scilicet [^81]

Vt illi insecta precibus hinc depellerent,

Pharo autem eos permitteret hinc proficiscier

Ad sacra suo domino facienda. res ita

≤line=2105≥ Prorsus transacta est, ex pacto iam nulla sunt

Insecta: ecce autem iterum Pharo ad ingenium redit.

Spud. Vel haeri quiduis facilè conceßisset, modò ab

Hoc genere vermium ratione vlla semel

Potuisset liberarier, & tu ais neque

≤line=2110≥ Fidem hunc seruare illis, neque stare foedere?

Certè non hoc ferunt leges, vt quis recedat [^82]

A conditione accepta vel alicui data.

An se putat nullis teneri legibus?

Vtcunque illis solutus esse dicitur,

≤line=2115≥ In has tamen nihil indignum committere

Regem decet, nisi legirupa aut tyrannus hic

Siet. Thod. Symbulus est crudelis & populo inuidus: [^83]

Affectuosus animus impotens iacet,

Quid aequum aut iustum sit nihildum perspicit.

≤line=2120≥ Vt pueri, qui dum verbera saeuiunt, cauent:

Post id locorum meminerunt nihil amplius,

(Infirmus enim est animus, qui eos gubernat, &

Aetas inualida) Sic Pharo nil etiam sibi

Cauet, nisi quom extrema vrget neceßitas.

≤line=2125≥ Spud. Non omninò mali mihi videntur hi

Israelitae, quanquam eos Pharo sic premit.

Thod. Vah, quî mali sint? nulli os laedunt, nemini

≤page=44≥

Sunt aduersi, omnes facilè perferunt, ijs

Sese vltrò dedunt, quorum studijs obsequi

≤line=2130≥ Debent, nunquam se alijs praeponunt, vnicum

Colunt Deum, cuius numen fortißimum

Experti sumus vsque hactenus. Spu. nisi talpa sit,

Quiuis id ipsum viderit satis. caret

(Meo arbitrio) sensu communi, qui neget

≤line=2135≥ Deos ab Israelitis stare, Pharios

Nos contrà odisse: nam varijs nos cladibus

Vsque opprimunt, tranquilla illis sunt omnia.

Thod. Scio me quidem addictam satis huic populo, nisi

Vel dignitas vel sexus obstaret, lubens

≤line=2140≥ Quid faxim bene. Suasu meo permitteret

Pharo ire hos quolibet, aut quò illic eos vocat

Deus. Spud. Scin’ ipsum quid moueat? Tho. vbi dixeris.

Spud. Ne si dimittat hos solito censu excidat,

Minusque pinguia sint tributa, quae exigat.

≤line=2145≥ Lucrum vndecunque iniqui captant Principes:

Et quamlibet rosas subinde à sentibus

Legunt, malum adiunctum lucro, non est malum.

Thod. Pol optimè dicis. Sed ne quis audiat

Hos sermones, eamus intrò. Spud. i prae, sequar.

## 42. Scena 8. Similis farinae vsus.

Droma. Amalechus.

≤line=2150≥ Dli boni quae isthaec noua est calamitas?

Quis vastat Aegyptum totam genius malus?

Vix here ab insectis liberati turpibus

Minimum quieuimus, ecce autem iterum. Vix datum est

Diem ad vnum respirare, succedit aliud

≤line=2155≥ Malum priori peius. ô Aegyptios

Miseros. Die surgente vt mulgeant pecus

Hodie exeunt famulae, ilicò redeunt domum,

Neque lac neque mulctra reportant, consternatae ita

Fuere. nunciant malum insuper graue,

≤line=2160≥ Pecus omne pessuma laborare omnium

Peste, interijsse equos, asinos, boues, oues,

Capras, camelos, nil superesse quod in agris

Aegyptij pascant. Proh Dij succurrite,

Succurrite rebus afflictis. quid denique

≤line=2165≥ Futurum est? ô miseros colonos, breui (auguror)

Hic totus orbis interibit. Sed quis est,

Quem ex Gossene huc ad me properare video? num

Amalechus hic? certè ipsus est. quid habet mali?

Ita cogitabundus properat solo ex loco.

≤line=2170≥ Amal. Nisi Dij irati nobis sunt, herclè nescio

Quid dicam aliud. tótne malis simul inuoluier

Aegyptum? prò fidem Deûm. nobis pecus

Omne perijt, pestifera lues Aegyptios

Tauros, oues, capellas, breuiter omnia

≤line=2175≥ Armenta gregesque absorpsit rictu pessumo.

Cadauerosa terra foetet horridùm.

Tellus sacris nisi expiatur, aut Dij

Placentur victimis, incertus sum miser

Quónam euadent. aut, quem finem sperabimus.

≤line=2180≥ Iußit Pharo vt rebus relictis omnibus

Visam, si interijsset quoque Israeliticum

Pecus, num saeuisset eadem pestis in

Iumentis Israelitarum quo quidem

Vt veni, comperio illic salua esse omnia,

≤page=45≥

≤line=2185≥ Nunc eo, vti Pharaoni istaec nunciem. Dro. parùm

Amaleche siste. Am. quis reuocat me? ehem Droma,

Num quippiam habes noui, quod factum absente me

Sit in Aegypto? Dro. vnde ades nobis? Ama. ex Gossene.

Dro. Quo illic sese habent pecora? Am. optumè, vt solent.

≤line=2190≥ Dro. Dij perduint te. Ama. Dij te potius perduint.

Me seruaßint, quamobrem istuc? Dro. quoniam nuncias

Malum. Ama imo bonum. incolume illic pecus omne est. Dro. Ain’

Verò quae dicis? Am. id redeo, vt renunciem

Pharoni. Dro. iratus quispiam est nobis. Deus.

≤line=2195≥ Amal. Nihil est magis certum, qui obruimur tot malis,

Quando interim Israeli sunt salua omnia.

Dro. Videlicet magno discrimine à suis

Discernit nostros, quisquis illhic est Deus.

Ama. Ibo, vt apud Pharaonem istoc me exonerem nuncio.

≤line=2200≥ Tu, quò lubet. Dro. nusquam aedepol, nisi domum.

## 43. Scena 9. Octonarii admistis Septe¬

nariis quibusdam.

Moses. Aaron. Pharo. Symbulus. Magi 3.

ADes frater, nunc exequamur, quod Dominus iubet.

Nihil egimus hactenus: nec in pellendis vermibus Pharo

Fidem datam seruauit, nec pecorum interitus animum illius

≤line=2105≥ Heu, quicquam mollijt. Videmur potius addidisse

Oleum camino, ita ferox in nos magis exaestuat.

Aar. Sic est frater. non proficimus mage quam si verberemus [^84]

Lapidem. Mos. porrò nunc denuò eamus, vt quae praecipit

Dominus rursum poscamus. Aar. aquam nos postulabimus

≤line=2110≥ E pumice. Mos. si durus negabit ex iussu Domini volis

Plenis fauillam de calcaria fornace sumpsimus,

**COMOEDIA**

Quam mittam in aerem praesente Pharaone, ut ilico

In puluerem mutata generet pustulas in bestiis

Pariter atque hominibus. Aar. ita iussit Elohim: tamen

≤line=2115≥ Saxa citius, quàm cor Pharonis mollias. Mos. Scio.

Induratum est, vt non queat Deum cognoscere

Tamen hoc agamus: his portentis exerit suam

Dominus potentiam. fremat Pharo, obstinatus perneget,

Deus his signis paulatim plebem primulùm faciet suam.

≤line=2120≥ Ellum tibi Pharo cum suis. Mos. Adest in tempore.

Sistamus nos coram ipso, vt si non audiat nos, sentiant

Aegyptij manum nostri Elohim. Pha. Vah, denuò

Vos? Mos. post tot signa ac prodigia edita per manum Dei

Nostri Israelis ad te Pharo iterum reuortimur,

≤line=2125≥ Si fors queamus abeundi impetrare gratiam.

Pha. Nil impetras. precando surdas iam pridem mihi

Aures reddidistis. abite, nec posthac me obtundite.

Mose. Quodcunque rex ergo delirat, puniantur subditi.

Hem, mitte frater, puluis in vniuersam Aegyptum eat.

≤line=2130≥ Aar. Hem, mitto in aerem. Mos. coeat sanguis malus,

Tabum, pus, sanies omne corpus occupet: [^85]

Sint in iumentis, in viris simul & mulieribus

Vlcera, apostemata, suppurationes ab homine

Vsque ad pecus. Symb. Heu, quis improbus dolor inuadit renes meos?

≤line=2135≥ Egon’ fiam nephriticus? Mamb. Vab, quid (malùm) istue
sceleris est?

Hoi, hei, vesica tota tuber est, malum vix suffero.

Iamn. Hei mihi, quid hoc? atat inguina tuberant. hui, quantum hulcus
hoc?

Pedem mouere non possem. Zor. proh Mercuri, [^86]

Istaeccine sunt incantamenta? Dij te perduint,

≤page=46≥

≤line=2140≥ Teque enecet Serapis cum venenato istoc fascino.

Symb. Auferte istaec auferte, si quid versibus potestis. Iamn. au,

Dolor mihi maior est, quam vt libeat quicquam versibus.

Mamb. Equidem quid sit Symbule nescio. pedibus consistere

Vix, heu, valeo. Pha. non tantus hic dolor est, qui me queat

≤line=2145≥ A proposito retrahere, fixa stat mihi sententia,

Immota mens manet feriant, incantent, verberent,

Exurant, mactentque omnia, mihi verba fiunt mortuo.

Nusquam dimisero Israelem. hem gladiatorio

Animo affectant ad me viam: nullus tamen meam quod est

≤line=2150≥ Vi à me auferet. tam dura non est vspiam silex,

Vel cantes (credam) Marpesia, quam animus Pharonis est.

Sym. Nunquam dixti melius Pharo, si cesset hic dolor.

Zoro. Vah, nequeo sustinere, vt vno pressem digitulo,

Vomica mihi in collo tumet. Mamb. iam si mihi ad manum siet

≤line=2155≥ Cauterium, non diu patiar, continuò exurerem.

Phar. Facite vos, fingite, inuenite remedia ac me sequimini.

## 45. Scena 10. Trimetri Iambici.

Moses. Pharo. Aaron. Demarchus. Desmophylax.

ECce Pharò, denuo ad te nos reuertimur.

Ph. Hem denuò? Mos. Haec tibi inquit noster Elohim

≤line=2160≥ Hebraeorum Deus: Sine hinc abeat meus

≤line=2160≥ Populus vt seruiat mihi. Alioquin si adhuc

Repugnas obstinatus, nunc demum ego meos

Omnes in cor tuum, in asseclas tuos, & in

Populum cogessero impetus, & fecero

≤line=2165≥ Vt maximo malo tuo discas, mihi

Nullum esse in orbe toto terrarum parem,

**COMOEDIA**

Non vivere alium, me qui sit potentior.

Ac te quidem tuosque confectos mea

Manu, iampridem peste à medio sustulissem, [^87]

≤line=2170≥ Nisi te excitassem ac destinassem ad hoc ipsum [^88]

Peculiariter, vt meam potentiam

Declarem, ac praedicetur nomen in vniuerso

Orbe meum. Quod si itaque etiamnum volueris

Populum meum impedire, nec hinc amittere,

≤line=2175≥ Habeto sic: Tantam tibi vim grandinis

Pluam, quanta fuit nunquam ab orbe condito.

Phar. Istaec sagena vestra est, implicare cui

Me sic conamini. abite hinc in rem peßimam.

Mose. Mitte ergo actutum qui cogant pecus tuum.

≤line=2180≥ Et omne quod tibi sub dio pascitur.

Nam homines & pecora, nisi mox tectum subierint,

Oppressa grandine introibunt. Dem. optimè

Mones, domi manendum erit. Desm. tutißimum

Cuique asylum domus est extra grandinem.

≤line=2185≥ Testudo tuta est intra tegmen: tecta nos

Vestrae isti grandini, si ita fit, opponimus.

Phar. Abite inquam, nisi vultis ante grandinem

Me vestros grandiùs grandire gradus, vt hinc

Vestros repetatis cursus grallatorios.

≤line=2190≥ Aar. Abimus Pharao, abimus, caeterùm malè

Tibi metuo. Mos. abimus. non frustrà contempseris

Verbum Domini. Vide ne post spretas minas,

In te Dei nostri descendant cottabi.

Desm. Collega si me audis, in septa nos pecus

≤line=2195≥ Nostrum cogamus & in mapalia, ne occupet

Nos inopinatò grando illhaec mox Aegypto imminens. [^89]

Video enim procul ab Austro atras glomerarier

≤page=47≥

Nubes: quod dixere omninò non vanum erit.

Dema. Hem Desmophylax, tun’ ante tubam trepidas? satis

≤line=2200≥ Citò tum fecerimus, quom grando ipsa decidet.

Complurium ego thriorum strepitum huiusmodi

Audiui faciant meticulosi alij, manum

Non verterim istas ob minas. Des quando ita tibi

Visum est, agè face vt lubet, ego mihi prouidero.

≤line=2205≥ Desm. Vah, me tui pudet, quòd ante tempus es miser.

## 47. Scena II. Vt superiores.

Moses. Aaron. Desmophylax. Pharo.

Aaron frater. Aa. Aaron tibi adest. Mos. Nunc quod iubet

Dominus tempestiuum est facessere. Aa heu feros

Animos tot signis vsque ijs grauioribus

Non flectier, aut tandem nihil resipiscere.

≤line=2210≥ Mos. Hoc ita prorsus fieri permittet Elohim.

Hem virgam extendo iussu Israelis dei,

Et nomine Schadai: vt in Aegypto grandinet

Horrendum. Pluuia, grando, chasma. fulgur &

Tonitru in homines pariter & in pecudes cadant,

≤line=2215≥ Ruant, feriant, prosternant, rumpant omnia.

Aar Sic impios subin ad mentem reuocat Deus,

Vt fors his moti diuinam potentiam

Queant agnoscere, vereri, extimescere.

Sed hui frater, quanta aeris inclementia?

≤line=2220≥ Mos. Cedamus in Gossenem, ibi tutò fuerimus.

Desm. O superi & inferi Dij, sancte ô luppiter,

Quae illaec est aeris caligo? quis impetus

Heu, grandinis? quanta elementorum est omnium

**COMOEDIA.**

Confusio? aera, aethera, aquam & solum simul

≤line=2225≥ Miscerier video. at at at, vt caelum subinde

Intermicante fulgure candicat? hei mihi,

Hoccine tonitru? haeccine grando? saxa sunt mera.

Pròh, iamne redit Chaos vetustum? eheu, solum

Strepit, caelum obstrepit, coruscat, fulminat,

≤line=2230≥ Et mugit, ben, dirùm. nullum ego esse numinum

Sub tartaro inferorum existimo relliquum:

Tanta est procella grandinis aer obsitus,

Tantis vbique impreßionibus, & miser

Cogor velim nolim Mosem huc accersere

≤line=2235≥ Per hanc caeli intemperiem. Nunc eo, sed vt

Expendo hanc aetheris commotionem, ego

Quidem nouißimum imminere existumem

Diem mortalibus. tam enim horrendam aliàs

Aegyptus nunquam tempestatis imaginem

≤line=2240≥ Vidit, vel ab hinc, quod sit primum ipsa condita.

Sed eccos, ipso in tempore adsunt, quos volo.

Moses, in summo rerum discrimine rogat

Pharo rex ad se venire vt velis, & quam potes

Miseris salutem dare. Mos. iam istic sum, tu praei,

≤line=2245≥ Vt eò nos ducas. Desm. en, egressus est foras.

Aar. Accede Moses. Mos. Salue Pharo. Pha. saluete vos.

Ah, Moses, Aaron, peccaui etiamnunc Deo

Domino vestro: siquidem ille iustus est, ego

Verò & populus meus sumus impij. Proin

≤line=2250≥ Abundè satis est grandinis, precamini

Dominum. si nulla fuerint tonitrua ampliùs,

Si grando nulla, dimittam vos ilicò,

Nec est, quod vltrà hîc maneatis. sic fecero.

Mose. Agè Pharo vt denuò experiaris numinis

≤page=48≥

≤line=2255≥ Nostri potentiam, statim atque egressus vrbem

Extendero manus ad Dominum, tonitrua

Cessabunt atque grandinare desinet.

Hunc esse disces terrae Dominum: quamlibet

Sciam, teque & tuos nondum reuererier

≤line=2260≥ Satis Deum. Ista autem calamitas hordeum

Tibi & linum afflixit, quòd hoc siliquatum erat,

Et illud adhuc in herba. Verùm non item

Zeam, nec triticum: nam latuerant adhuc.

Phar. Sic est profectò. Sed tu istuc Moses face.

≤line=2265≥ Mose. Iam fecerit Pominus, postquam hinc discessero.

## 49. Scena XII.

Siphra sola.

NAE magnus est Deus & nimis laudabilis,

Qui quos vult affligit, nec impios sinit

Diu in suis erroribus persistere.

Laudabilis est Dominus noster Deus Israel,

≤line=2270≥ Quem plurimi faciant nepotes Abrahae,

Qui nos ab impijs tanto discrimine

Secreuit, in signis, rerum aut monstris potens.

Hic est fiducia & robur nostrum, hic suis

Dulce est & praesentißimum vsque rebus in

≤line=2275≥ Aduersis praesidium. Quare nihil etiam

Timebimus, moueatur terra quamlibet,

Ac transferantur montes in medium mare.

Vastatur Aegyptus, vi, turbine, grandine,

Tonitru, fulmine: Gossene nostra incolumis est.

G

**COMOEDIA**

≤line=2280≥ Haec sancta habitatio Israelis: hîc velut

Columbulae in petrae cauernis delitescimus [^90]

Nanque in silentio & spe nostrum robur est.

Pharaonij affliguntur & gravissimè ob

Rebellionem puniuntur, vt semel

≤line=2285≥ Ad mentem reuocentur, & ab insitis sibi

Salebris tandem in viam redeant. Sed vt autumo,

Non nisi perpeßi extrema resipiscent serò. [^91]

Ita enim agit cum impijs Dominus, qui mente sunt

Praefracta, vt veritatem admoniti saepiùs

≤line=2290≥ Si agnoscere nolint, in se pacem quaeritent,

Nec vspiam inueniant. Non est enim pax impijs. [^92]

Huc prodeunt Israelitae nostri, quibus

Me adiungam, vt vna celebrem Dominum cantibus.

## 51. Scena XIII. Eiusdem generis vt sup.

Iudas. Simeon. Henochus. Eliabus.

Maria. Aminadabus.

OPortet hunc Pharonem esse sine pectore

≤line=2295≥ Corpus, vel certè Aegyptios ad miseriam

Natos egregiè, si tot signis editis

Nihil moueatur. Sim. Iuda frater, sic homo est.

Reipsa modò comperi, quod dudum propalàm

Ad Aaronem dixit Moses: nostrum Elohim

≤line=2300≥ Cor indurasse Pharonis. Hen. nescio quidem,

Quis daemon Pharaoni mentem excantauerit.

Portenta quae per Mosem operatur Elohim,

Non mediocre Israelitis solatium

Praestant. nulli iam dubium est, quin Deus sui

≤line=2305≥ Promißi ad Abrahamum sit memor, ac velit

≤page=49≥

Nos liberare de Aegypto, atque educere hinc

Aliò ad terram nostris promissam patribus,

Ad terram (vt inquiunt) abundantem vndique

Lacte & melle. El.ò quam ad ista verba animus mihi

≤line=2310≥ Exultat? nunc cupiam videre isthanc diem.

Non dura iam mihi seruitus. iuuat etiam

Per hos labores proficisci ad solatia.

Nil haesito, quin propediem hinc liberabimur.

Potens in Aegypto manus Dei Israhel

≤line=2315≥ Facit prodigia, queîs sibi nos aßerat,

Ac vindicet Pharonis de tyrannide.

Nullum est, vt audio, pecus, quod non peßimo

Laboret vlcere: imò quid pecus? homines habent

Vlcera, apostemata, pustulas, flent, eiulant,

≤line=2320≥ Fremunt, cruciantur: nil sanum Aegyptus fouet.

Ad haec calamitas grandinis, tonitrui

Et fulguris faciem Aegypti obsedit totam. [^93]

Mar. Hoc illud est, quod dudum vobis dixerim.

Horum pertaesi Aegyptij, confidite,

≤line=2325≥ Mutabunt odium, & aequiores multò erunt

Nobis. audite saltem ò Israel duces

Vestros, & his obtemperate in omnibus.

Popul. Isr. Obtemperabimus. B. Is. his obtemperabimus.

Mar. Ita spero quidem. Iud. hos sequemur quolibet soror.

≤line=2330≥ Popul. Is. Nostros duces sequemur. Amin. cantemus Deo

Domino Israelis in choris & tripudijs,

Qui mirabilia in Aegypto perficit, & hinc

Qui educet Israelem per validam manum.

**Chorus 4. filiorum Israelis.**

Ex psalmo 104.

Iamb. Dimet.

Memor Deus erit foederis,

≤line=2335≥ Quod ad Abraham locutus est.

Promissa seruabit rata

In mille stirpes perpetim.

Quod iureiurando Ißaac

Addixit, ille meminerit

≤line=2340≥ In omne semper seculum

Nam & obligauit se Israhel

Eiusque deinceps semini,

Vt his Chananaeos daret

Agros velut patrimonium.

≤line=2345≥ Hîc figerent sedes suas,

Hos poßiderent incolae

Haereditario bono.

Pusillus hic grex quamlibet

Tum fuerit inhabitantium:

≤line=2350≥ Et singuli errarint locis

In his vt exteri aduenae:

Non siuit his à quopiam

Fieri malum, sed punijt

Reges vel horum gratia.

≤line=2355≥ Vnctos meos nanque, inquit is

Ne vos velitis tangere:

Nec ceu maligni aliquo modo

Meis nocete vatibus.

Pòst inde fixis sedibus

≤line=50≥ 2360 Vocauit in terram famem, TRAGICA.

Nec panis vspiam fuit.

Posthaec Iosephus venditus

A fratribus praemittitur

Ad incolas Aegyptios:

≤line=2365≥ Hunc seruituti mancipant.

Hîc captus in ferro innocens

Constringitur, dum rex Pharo

Insomnium noctu videt.

Hoc explicato praeficit

≤line=2370≥ Regno Iosephum rex Pharo.

Ab rege fit secundus ac

In omnia imperium tenet.

Huic subiugantur satrapae,

In veritate numinis

≤line=2375≥ Vt erudiret Principes.

Ingressus est huc Israhel,

Et vniuersa familia.

Peregrinus in terra fuit

Iacobus inde Chamea.

≤line=2380≥ Populum suum mox hîc Deus

Sic auxit, vt plures suis

Se se viderent hostibus.

Conuertit horum pectora

In odium contra Israhel.

≤line=2385≥ Genus pium ac lectum Deo

Quin insequuntur fraudibus.

Minantur extrema omnia:

Student Hebraeos, si queant,

Miris modis excindere.

G iij COMOEDIA

## 53. Actus 5. Scena I.

Pharo. Symbulus. Trimetri Iamb.

≤line=2390≥ NAE ego facilè credam nostros veneficos

Minimè huc redituros. Sym. sanè. siquidem bene

Sapiunt. Pha. interminatus sum, ne huc inferant

Pedem, neu in nostrum conspectum dehinc prodeant.

Quod si tamen ausint, morte perdam audaculos.

≤line=2395≥ Symb. Etiámne ausint post tot locustas, post sata

Depasta, post tenebras vel tactiles manu?

Phar. Equidem boni esse regis arbitror, suos

Sic regere, ne cuiquam cedere debeat,

Cogatur aut per vim facere, quod sit animo

≤line=2400≥ Aduorsum: par est hunc vt metuant subditi.

Vel oderint, agnoscant in regis manu

Esse omnia. Ab institutis maiorum Dijs

Ego neutiquam discessero. Symb. sic fortiter

Resistito, vt te Dij bene amabunt. nec sinas

≤line=2405≥ Te quoquam impelli nouitij Dei minis,

Aut fascinato aere. Pha. Pol dicis optumè.

Nam prôh Deûm fidem, quid aliua est? Bonis

Viris vt sacrificatum ire hinc concesseram,

Percontor, quinam & quot demum ituri forent:

≤line=2410≥ Responsitant, cum iuuenibus ac senibus simul

Omnes, itemque pariter cum maioribus

Minoribusque pecudibus, quòd acturi [^94]

Essent festum Deo. At, inquam ego, sic vobis Deus

Adsit, vos vt dimittam vna cum paruulis.

≤line=2415≥ Iam iam vestra mihi satis spectata malicia est.

≤line=51≥ Symb. Probißimè istuc regium est: quin hoc vide, TRAGICA.

Ne te pessundent. Pha. curae sit mihi. sinam

Potius caput hoc, meaque omnia periclitarier,

Quàm ad vota mihi rebellium concessero.

≤line=2420≥ Factitius ille Deus plurisne sit ac Pharo?

Non, si pereat Aegyptus vniuersa. Symb. fac

Istam teneas mentem, quocunque res cadat.

## 54. Scena 2. Trimetri, vt superiores.

Moses. Aaron. Pharo. Symbulus.

VTcunque frater nullis monitis poßiet

Pharonis animus molliri: minimè tamen

≤line=2425≥ Verbi ministros desinere oportet. Deus

Ipsum suo tempore castigabit nimis

Grauiter. Quiduis ferat potius, quàm ab impijs

Si verbum suum, hoc est, se aspernari sentiat.

Huius enim ille vltor erit. Aar. profectò plurimis

≤line=2430≥ Exemplis id iamdudum verè didicimus.

Nam qui Dei Verbo resistunt, hos puto

De genere Titanum prognatos, quos vocant

Fraterculos gigantium: nec verò secus

Cum istis agetur, ac qui fecere Babylon.

≤line=2435≥ Confundet hos Deus in suis erroribus.

Mos. Non fit mihi dubium, quae pertinacia est

Pharonis. ac nescio quid in me spiritus

Domini loquatur, quò res euentura sit.

Ille indies nostros facit ab Aegyptijs

≤line=2440≥ Inire magnam gratiam, ingentem quoque

Apud hos fauorem nobis conciliat: magis

Magisque nos verentur ac amant, nihil

Dum est, quod negent, vasa aurea atque argentea,

Quae praecepto Dei hinc simul exportabimus.

≤line=2445≥ Vnum tamen restat, ferientis vt manum

Dei vltimò tandem Pharo durus sentiat.

Aar. Sanè quidem. Malus malum ferat, donec [^95]

Malum ipsus agnorit suum ac resipuerit.

Quanquam quae spes sit illum fore frugi, semel

≤line=2450≥ Quem Deus adeò despexerit? Eccum, adest Pharo.

Mose. Nos neutiquam reuersuros ad te Pharo

Dudum dicebam: at rursum huc nos vocat Deus.

Audi itaque quid postremo illhic per nos tibi

Loquatur: nec enim tibi loquetur ampliùs.

≤line=2455≥ Phar. Hem. Mos. circa noctis (inquit) medium Aegyptios

Obibo, omnesque in Aegypto primogenitos

Morte feriam durißima, vel ab ipsius

Pharonis qui sedet in solio, ad primogenitum

Huiusce seruae, quae sedet ad molas trusatiles. [^96]

≤line=2460≥ His adde etiam pecorum: ac maior erit vndique

Tumultus, quàm fuit vnquam, vel futurus est.

Porrò autem in Israele nihil, neque bipedum

Neque quadrupedum omnino mouebitur, adeò

Vt ne canis quidem quicquam tibi mutiet.

≤line=2465≥ Idque vt sciatis, quantum Dominus fecerit

Discrimen inter Israelitas suos

Ac vos Aegyptios. Vsque adeò (inquam) Pharo, vt

Tui isti populi ad me descensuri sient,

Obnixè etiam rogaturi, vt cum omni simul

≤line=2470≥ Populo mihi commisso liberè exeam.

Atque ego tum demum exibo. iam vale Pharo.

Symb. Vah, rursum tibi cudit tenebras, & verba dat.

Nihil tu moueare. Phar. ego mouear? sic vt lapis

≤page=52≥

Hic. doleo saltem deeße, quo me vlciscier queam.

Scena3. Septenarii & Octon. misti.

Moses. Aaron. Elohim.

≤line=2475≥ HIs tot tantisque portentis monitus Pharo, tantum abest

Vt ipsum existumem quicquam mollirier, vt mihi spus ??BB

Iam suggerat hominem magis induratum iri Deo

Eius animum premente. Aar. equidem id frater satis certò scio.

Eloh. Heus Moses, Moses heus. Mos. ecce ego domine. quid fieri postulas?

≤line=2480≥ Eloh. Hic mensis anni primus esto, & mensium caput.

Quamobrem vos sic ad vniuersam Israelis multitudinem

Loquimini: Patresfamiliâs cuncti decimo die

Huiusce mensis agnum mansionatim sibi

Sumunto. Sin qua familia ad vescendum agnum non sufficit,

≤line=2485≥ Paterfamiliâs proximum vicinum adhibeto, pro

Ratione numeri eorum, qui ad esum agni suffecerint.

Hic agnus integer & sine labe purus esto: mas item &

Anniculus hic esto: agnúsne sit an hoedus nihil discriminis

Habento. Qui vt in custodia detentus fuerit ad

≤line=2490≥ Diem huius mensis decimum quartum, ab omni multitudine
˂huins

Israelitarum sub vesperem mactator. [^97]

Tum postes ambo, supernaque limina aedium, in quibus

Comedetur, eius sanguine consperguntor. Sed caro

Nocte illa comeditor igne tosta: panes quos adhibebitis,

≤line=2495≥ Infermentati sunto. eaque cum amaris herbis sumitor.

Proinde ne quid ex eo crudum neu elixum aqua

Estote, sed tostum igne tantùm vnà cum capite ac cruribus

Atque intestinis. Neu quid reliqui in posterum diem

Facitote: ac siquid postridie reliqui fuerit, comburitote

≤line=2500≥ Hoc autem habitu comeditote: accinctis lumbis pedibusque
[^98]

Induti calceos, manibus tenentes baculos, atque ita

Festinatim facitote: nam Domino hoc Phase est et transitus

Ego verò tum illa nocte transibo per Aegyptum, omniaque

Aegypti primogenita perimam, tam in hominibus, quam pecudibus.

≤line=2505≥ Ac ego Dominus poenas sumam de cunctis Diis Aegyptiis.

Sed illo sanguine animaduerso, quo notatae erunt domus

In quibus eritis, vos praeteribo: nec grassante me in

Aegyptios perniciali vos vulnere afficiemini.

Illius autem diei semper memineritis, quem item

≤line=2510≥ Celebrabitis festum Domino, vestrisque liberis

Vsque celebrandum solenni edicto indicabitis.

Septem dies vescemini non fermentatis panibus,

Statimque primo horum dierum fermentum auferetis è

Domibus vestris. ac quisquis à primo die vsque ad septimum

≤line=2515≥ Gustauerit fermentatum, tollatur is

De numero Israelitarum. Die autem primo & septimo

Vobis erit sacra conuocatio, nec opus parabitis

Vllum his diebus, nisi quod ad victum cuique necessum erit,

Solum id licebit facere. Panes vos quidem seruabitis

≤line=2520≥ Sine fermento, quòd illo ipso die de Aegypto copias

Eduxerim vestras, quem ob id perenni lege vos

Vestris nepotibus sancibitis. A diei vespera

Decimi quarti mensis primi vsque ad vesperam

Vicesimi primi eiusdem mensis vescemini

≤line=2525≥ Non fermentatis, nullum per illos septem dies

Fermentum habebitis domi. ac quicunque tum gustauerit

Fermentatum, is vobis ilicò tollatur ex

Numero Israelis, seu peregrinus siue indigena ille fuerit.

Nihil (inquam denuò) fermentatum gustabitis: at vbi 2 x ubi? BS

≤page=53≥

≤line=2530≥ Vbi degetis, non fermentatis vescemini

Mos. Sic Elohim praecepero. velis Domine tua

Praesentia tutari dilectam tibi ab orbe condito

Ecclesiam. Eloh. illam ego nunquam deseram. tu abi. [^99]

## 55. Scena 4. Trimetri.

Demus. Amalechus.

DIj immortales pol nobis maximoperè

≤line=2535≥ Succenseant, si vera sunt quae praedicas.

Amaleche ain’ verò? Am. totum per oppidum

Iam rumor hic increbuit. Dem. at Pharo quid? Am illene?

Floccos non tam nihili facis, quàm ille omnia haec.

Dem. Itan’ cordi est salus suorum Principi?

≤line=2540≥ Amal. Quàm sit vide nihil enim horum mea interest.

Ille Pharo est, liber est, nos eius subditi.

Verè Pharo est, si libertatem subditis

Suis parauerit, hoc opus est. Ama. at hoc facit.

Dem. Non hac via faciet: si per stragem suarum

≤line=2545≥ Id efficere conatur, actum aget. Mihi

Videtur hunc potius quandam tyrannidem

Absoluere, tantùm abest, molirier vt putem

Quicquam hunc saluti nostrae consentaneum.

Amal. Extra iocum: vt tibi istuc verè dixerim,

≤line=2550≥ Pharo nimium crudelis, atque adeò nimis

Est ipse durus praeter aequumque & bonum.

Nam quid detrimenti ferat, concesserit

Si huic populo proficiscier ad triduanum iter?

Dem. Nihil Amaleche, nihil. Amal. & populus non malus

≤line=2555≥ Est. tum autem Moses quantiuis precij est, homo

**COMOEDIA**

Antiqua virtute ac fide, quem suspicit

Meritò tota Aegyptus. Dem. satis equidem scio

Ifraeli multò esse propensißimos

Nostros tribules, ac mulierculas huic

≤line=2560≥ Omnem conceßisse supellectilem: attamen

Miror quò euadat regis obstinata mens.

Amal. Solet aliquo casu omnis pertinacia

Frangi: nam Dij beati eam minimè ferunt.

Sed non puto hic cessauerit, nisi ipsus &

≤line=2565≥ Potior Aegypti pars perierit funditus.

Huc animum plus satis insanum instigat magis

Symbulus, vt illi noster Osiris suis

Factis dignum exitium duit. Dem. Vesper ferè

Nunc imminet, ibo Amaleche domum; si eiusmodi

≤line=2570≥ (Quod neutiquam fieri velim) contingat, vt mihi

Narrasti, quos motus, quas ego turbas dabo?

Sed inter spem metumque haerendum est, donicum

Res docuerit aliud. vale. Amal. tu quoque vale.

## 57. Scena 5. Senarii Iamb.

Ifraelitae. Moses. Aaron.

FAciemus ita, vt & fecimus viri duces:

≤line=2575≥ Deumque per vos iam precamur supplices.

Mose. Fratres viri, ex quibus Deus suam sibi

Lectißimam inter hos errores & graues

Motus ecclesiam constituit, obsecro

Audite Dominum vestrum. Sime. immerso in sanguinem

≤line=2580≥ Caesi agni fasciculo hysopi en infecimus

Vtrosque postes ac superna limina.

≤page=54≥

Atque hic ille agnus est, sic tostus vt Deus

Voluit. Mos ita hanc rem vobis atque liberis

Vestris solennem in aeuum statuite. Cumque iam

≤line=2585≥ Ingreßi fueritis terram illam, quam dabit

Dominus vobis, velut promisit, hunc cultum [^100]

Seruate. Deinde si fors vestri liberi

Rogauerint, quis cultus ille sit? ilico

Vos respondebitis: Phase haec mactatio est

≤line=2590≥ Domino, qui quando in Aegypto olim Aegyptios

Caederet, Israelitarum praeterierit

Domos ac liberauerit. Proinde nunc

Erecti sic cum baculis, accinctique [^101]

Hunc agnum transitus festinè comedite.

≤line=2595≥ Aar. Vultus Domini nostri Israelis sit super

Ecclesiam suam. Vos fratres sumite.

Mos. Iam pasti hoc agno gratias Deo Elohim

Agimus, qui nos seruarit ab angelo suo

Vastatore Aegypti nostrasque transierit domos. [^102]

≤line=2600≥ Sed haec Dei iussu huius Phase lex esto: [^103]

Lex Phase. Dimetri Iamb.

Extranens ne vescitor.

Seruis quoque emptitijs modò

Accîsi fuerint vescier

≤line=2605≥ Fas esto. Nec quis aduena,

Nec mercenarius ex eo

Quicquam comesto. Denique

Vnà in domo illud sumitor.

Nec quippiam carnis domo

≤line=2610≥ Effertor aut os frangitor.

**COMOEDIA**

Hoc Israelis ciuitas Omnis simul operator, & Qui erunt peregrini inter
hos, Scindantur, ac tum si volent 2615 Accessum habento ad Phase: sic
Simul censentor vt incolae.

Praeputiatus vllus ex

Illo prorsus ne vescitor.

Peregrinis ac incolis

≤line=2620≥ Eadem esto lex, si habitauerint

Vos inter Israel simul.

Isr. Legem hanc nostri Iehovah de Phase ratam ˂Iehonah

Seruabimus. Iud. hanc in sempiternum sic ratam

Seruabimus. Elia. seruabimus. Amin. seruabimus.

≤line=2625≥ Mos. Sic facite, vt iam vos hinc nocte hac eduxerit

Dominus in terram diu promissam patribus

Nostris. Isr.ò iam populum suum Deus Israhel

Eduxerit, ò eduxerit. Mos. silete fit

Trepidatio, strepitus, tumultus & frequens

≤line=2630≥ Concursus in oppido, clamorque virûm grauis

Venit ad aures meas. Dominus Deus suam

In primogenitis exerit potentiam.

Hoc vulnus extremum est, nunc hinc exibimus.

## 59. Scena 6. Eiusdem generis.

Populus Aegyptius. Demus. Pharo. Symbulus.

Moses. Aaron.

ETiámne illud restabat? Pròh fidem Deûm.

≤line=2635≥ Eheu dolor, dolor heu perijmus, quò ibimus?

≤page=55≥

Quò ibimus vt mortem fugiamus? heu fata aspera.

P. A. Vah, quanta mortuorum strages? an domus

Vlla est, quae non suum conspiciat funus? ab

Crudelis imago mortis. peste qua excindimur?

≤line=2640≥ Po B. Heri quàm pulchrè mihi valebat vnicus

Meus gnatus? modò heu extinctus est, extinctus est. [^104]

In quo me oblectabam vnicè, in quo spes, opesque

Omnes mihi erant repostae, denique qui meae

Senectae erat vnicum solamen, mortuus

≤line=2645≥ Iacet. ah fili mi vnice, primogenite gnate mi,

Quis mihi det vt pro te moriar? Po. C. non solus es,

Quem fata sic premunt: Commune malum minus

Laedit. in omni domo cadauer, heu, iacet.

Dem. Horribilia sunt, quae Aegyptus patitur indies.

≤line=2650≥ Hei mihi, quid faciam? quid agam? quid clamem aut querar?

O coelum, ò terra & ò Dij superi atque inferi:

Nihil ex primogenitis est, quin interierit.

Hominis iuxtà ac pecoris eadem conditio est. [^105]

Omnes horribiliter morimur. Agite viri,

≤line=2655≥ Nos impetu ad Pharonem: si dimittere

Nolit etiam nunc Israelem, ipsum simul

Inuadamus, satius est vnius caput

Periclitarier, quàm omnes moriamur. Pop. hem.

Ruamus. Pha. heus satellites, heus vos, eho

≤line=2660≥ Aegyptij festinate viri, Mosen huc

Et Aaronem vocate ad me sine remora.

Symbule quid nunc egero? me vicit Deus

Ille Hebraeorum, inuitus herbam porrigo.

Symbu. Quin illi abeant hinc in rem peßimam Pharo.

≤line=2665≥ Mitte fugitiuos, ne venefici hi suis

Incantamentis nos quoque enecent: scitum est

**COMOEDIA**

Duobus de malis quod minimum, admittere

Popu. Dimitte Pharo rex Israelem, omnes tui

Morimur: dimitte, si regnum incolume cupis.

≤line=2670≥ Phar. Iam nunc dimisero, veniant populi duces.

Mos. Tibi Pharo nos adsumus, quid nos vocas?

Quin desinis tandem pugnare cum Deo,

Tuosque sic conijcere summum in periculum?

Agnosce manum Domini, eia agnosce, te qui sit potentior, [^106]

≤line=2675≥ Ac etiam nunc resipisce. Pha resipisco, omnium

Quidem, quae feci, ductus poenitudine.

Nunc ergo surgite, exite è populo meo

Et vos & Israelitae: ite, sacrumque [^107]

Facite Domino arbitratu vestro: quin greges

≤line=2680≥ Quoque ac vestra armenta hinc vobiscum abducite,

Vt postulastis: ite sanè. Etiam mihi

Sodes apud Dominum vos bene precamini.

Aar. Nos ibimus per isthaec quò discrimina

Vocat Deus. hunc autem si fors offenderis

≤line=2685≥ (Vt certè saepius fecisti pertinacia [^108]

Istac tua, signis tot insuper editis)

Precor, tibi vt ignoscat & istum mutet animum.

Mos. Nos ibimus: optata tibi sempor offerat

Deus. Hunc si primò audisses & verbum Elohim

≤line=2690≥ Nostri non spreuisses, eiusque ecclesiam

Si in pace quietam misisses cum gratia,

Non tot iam signa rebellionis in tua

Aegypto extarent. isthaec res est: credito.

Qui tangit hanc ecclesiam suam, is quidem

≤line=2695≥ Laedit pupillam oculi sui. At ille haec passus est,

Voluitque acrioribus signis affligere

Aegyptum, vt tu populusque tuus sciatis hunc

≤page=56≥

Solum Deum esse, nec potentiorem quempiam. [^109]

Quanquam quid adhuc futurum sit, docebit exitus.

≤line=2700≥ Pop. Dem. Hos Pharo mißos face, aut omnes peribimus.

Phar. Abite sanè nunc iam, & vt diximodò,

Precamini Dominum mihi fausta omnia.

## 61. Scena 7. Trimetri.

Iudas. Simeon. Henochus & Israelitae omnes.

Moses. Aaron.

REdeunt duces nostri, audiamus quid ferant

Responsi. Sim. eia verò audiamus. Hen. obuiam

≤line=2705≥ Illis eamus vltrò. Mos.principes viri, &

Fratres mei Israhel ite, ite, nec mora,

Componite sarcinas, viam capescite

Quam Dominus monstrabit: praecedet is suos.

Corradite aurum, vestes, aliaque necessaria.

≤line=2710≥ Isr. En vasa, en quae corrasimus iussu Dei:

Accinctos nos vides itineri: duc bone

Moses tuos quolibet. Henoch. euge optatißima

Nox, te quibus caeremonijs celebrabimus?

Aar. Mirabilis est bonitas Dei, laudemus hunc

≤line=2715≥ Semper: quia magnus est, operaque plurima

Illius excedunt numerum arenae maris.

Isr. En nos paratos, ducito. Sic condepsimus

Massas nostras, sine fermento sic sufficit.

Neque enim. Mos. agitè ergo, nimis vrgent Aegyptij.

≤line=2720≥ Mactras imponite humeris, onera subite. iam

Iam tempus est, promissa quo Pominus sua

Perficiet. hoc Abraham, hoc Isaac, hoc Israhel

H

**COMOEDIA**

Expetiit olim: ollas iam nunc Aegyptias

Relinquite, properate & Dominum sequimini.

≤line=2725≥ En ipse in ignea columna nos praeit

Quin è Suchothis itaque toto hinc agmine

Petamus Ethamum prope solitudinem.

Pop. Isr. Dei minister, optatißime dux, praei.

O quam mirabilia sunt tua opera Domine?

≤line=2730≥ Quàm magna sunt quae perficis vsque in Israhel?

## 63. Scena 8. Similis farinae.

Elohim. Moses.

MOses eho? Mos. eccum me Domine, quid imperas?

Eloh. Iube Israelitas primogenita omnia

Mihi consecrare, quòd vos opprimentibus

Aegyptijs primogenitum omne ceciderim.

≤line=2735≥ Nam & quicquid Israelitarum est vspiam

Quod vuluam aperiat, id omne, siue hominum siet

Siue pecudum, meum est. Mos. facesso Domine, quod

Mihi praecipis. Eloh. posthaec iube iter reflectere,

Et ante Piahirotha turrim inter Magdol & mare

≤line=2740≥ Cui ex aduerso est Baalsephon castra facere

Iuxta mare, vt Pharo arbitratus hos loci

Ignaros hîc haerere ac solitudine

Tenerier conclusos persequatur ilico. [^110]

Nam huc ego animum eius incitabo, vt & ipsus &

≤line=2745≥ Exercitus illius omnis mihi sit gloriae,

Discantque Aegyptij, quantus sim ego Dominus.

Mos. Sic iussero Domine mi Elohim: nunquid aliud

Vis? Eloh. Vobis semper adero, & ab omnibus hostibus

≤page=57≥

Seruauero: proinde nihil vereamini.

≤line=2750≥ Mos. Spes nostra tu Domine, in te nos sperabimus.

## 64. Scena 9.

Quadrati Iamb.

Pharo. Symbulus. Pop. Aegyptius. Pop. Israel.

Moses. Aaron.

Ain’ Symbule? Sym. haerent palantes septi solitudine

Illinc, & hinc mari: ignari prorsus sunt, quónam eant.

Facilè iam hos concludamus atque de improuiso simul

Omnes premamus. quid videtur? Pha. sine parumper. Pop. Aeg. rex Pharo

≤line=2755≥ Cur fecimus hoc? vt Israelem dimiserimus? vide,

Non verna, non seruus domi est, opes nostras amisimus.

Phar. Ergóne patiar hos ire, meque haberier ludibrio?

Meósne conqueri & illos liberè vagarier? haud sinam.

Symb. Facillimo labore errones hos necabimus. Pharo

≤line=2760≥ Fera, quam venatus es oportunè in casses incidit tuos.

Phar. Arma citi, ferte arma viri, festinate cum curribus,

Properate quadrigarij, manibus date tela, quamlibet.

Ministret arma furor. Pop. Aeg. ad arma, ad arma viri concurrite

Mactemus hos, trucidemus fugitiuos errones. Pha. moram

≤line=2765≥ Rumpite viri, quid statis? eccos ruite, agite, cingite,

Rapite, tundite & humi prosternite: dispalate profugos.

Sed heus, ne inordinatè pugnemus, parumper sistite.

Mos. Viri Israelitae quaecunque Dominus fieri iusserit

De phase ac primogenitis, facitote vbi ille vos hinc duxerit

≤line=2770≥ In terram Chananaeam, Hittaeam, Amorrhaeam, Heuaeam simul

Et Iebusaeam, terram abundantem lacte & melle, vt diu

Vobis daturum se iurauit vltro vestris patribus.

Pop. Isr. Ita faciemus. Mos. Si rogauerint fors vestri liberi

Quid istuc sit caeremoniarum, respondete, olim Elohim

≤line=2775≥ Primogenitos Aegypti omnes percussisse et servasse vos.

Aar. Aequum est parere iußibus tanti Domini, ac legem illius

Vel vitae periculo tueri, quod vos facturos scio.

Pop. Isr. Legem Dei tuebimur. A. Mandata Dei tuebimur.

Po. B. Hui, quis iste exercitus, quiue homines? atat, arma eminus

≤line=2780≥ Sonant. Po. C. quid ais? B. arma inquam video & tota
plaustra militum.

Pró, nos petunt, toto impetu in nos proruunt.

Pharo ecce exercitum in nos, quò fugimus? actum est, perijmus. ô

Mos. Silete, eia. Pop. Is. nusquam hinc elabimur: omnes, heu, occidimur.

Mos. Silete, inquam, quid vociferamini? silete ac fidite.

≤line=2785≥ Pop. Is. Iamne silebimus? eheu, iámne silebimus? en hostis
adest propè

Qui nos interficiat. prò prô fidem Dei. Ad quid nunc? Deus

Vbi est? cui iam credamus? vbi illhaec modò manus Domini? heu dolor.

Mos. Au, filij ne tam quidem. acquiescite in Domino. aderit

Deus in se sperantibus. Pop. Isr. Eduxtin’ eò nos, vt in hanc scilicet

≤line=2790≥ Miseri impellamur lanienam? vt in hos scopulos collidamur?
hinc

Mari premimur, vastaque solitudine: illinc instat hostis.

An quasi sepulchra nulla sint in Aegypto Moses in hanc

Nos solitudinem ad mortem adduxisti? cur autem tibi

Visum fuit, vt Aegypto nos educeres? hócne illud est

≤line=2795≥ Quod dudum dicebamus in Aegypto petentes plurimùm

Vt nos seruire Aegyptijs permitteres? illis enim

Seruire praestat, in hac quàm solitudine infoeliciter

≤page=58≥

Mori. Mos. nihil obsecro vereamini. Domino confidite.

Seruate vos, & quam Elohim vobis dabit hodie [^111]

≤line=2800≥ Victoriam, spectate. Nam quos modò videtis hostes, [^112]

Credite mihi, nunquam eos posthac videbitis: quin Elohim

Ipsus pro vobis ociosis conficiet hoc proelium.

Aar. Fratres mei, quae hic dixit, omnia esse, vt dixit, obsecro

Animum inducite. Pharo armatus poenas dabit: nam nulla sunt

≤line=2805≥ Arma aduersus Dominum. Licet cor impij vsque instar maris

Indomiti furiat, & nouas res nunquam desinit

Molirier, ludit tamen ipsorum studia iustus Deus:

Et cùm sibi maximè placent, videnturque esse vel omnium

Foelicißimi, eorum foelicitas breuis ac supra modum

≤line=2810≥ Est momentaneae, persimilis vitro, quod quò magis [^113]

Pellucet, hoc facilius rumpitur.

## 65. Scena 10. Octonarii vt supra.

Moses. Elohim. Pharo. Symbulus. Pop. Aegyptius.

Pop. Israelis.

Mitißime ò Deus

Israelitarum Elohim, nunc ego te per has oro lachrymas,

Serua populum tuum ac de coelo mitte exercitum tuum:

Ah porrige dexteram in nomine tuo Schadai, tange nunc

≤line=2815≥ Montes, fumumque emittent. ô, collide iam coelos tuos,

Et interibunt hostes, vt cera à facie solis fluit.

Eloh. Quid Moses me appellas? iube Israelitas proficiscier.

Et ne querantur obstacula, virgam agè isthanc tuam in mare

Extende, illudque diuide, vt Israelitae per medium mare

≤line=2820≥ Sicco pede ambulent: quos sanè Aegyptij (inijciente me

Eam in illos pertinaciam) modò consequentur, vt mihi in

Parhone, eiusque exercitu, curribus atque equitibus vel hoc

Palmarium feram: & vt ex tanto tamque glorioso in hos

Facto ego Dominus Aegyptijs ita demum fiam notior.

≤line=2825≥ Pop. Aeg. Quàm mox Pharo irruimus? Pha. Manete. Tu Symbule
exercitum

Prius instrue, hîc ego inter principia ero. Sym. sic. servate vos

Cornu sinistrum, nos ad dextrum impreßione in hostes [^114]

Faciemus nusquam hodie manus nostras fugitiui euaserint.

Mos. Spectate nunc fratres viri: videbitis modò gloriam

≤line=2830≥ Domini, quanti Israelem faciat. Pop. Isr. haeret à tergo
hostis, au.

Mos. Nolite filij timere, state in Domino fortiter,

Videte magnifica opera eius quae sint & quanta: inquio

Fidite. Domini virtus in proximo est, eius potentiam

Spectabitis, pugnabit ille pro nobis quiescentibus.

≤line=2835≥ Sperate in Elohim Domino vestro. Quis contra nos, Deus

Pro nobis si steterit? Faciet is hodie, vt vos huius loci mare

Semper dieique memineritis. profero virgam in nomine

Schadai mare vorsum: praeeuntem me sequimini. Pop. Is. etiam in mare?

Au, quid? quid cernimus? cedit mare pedibus: in sicco simul

≤line=2840≥ Gradimur. Aar. tibi gloria Domine. Eurus hinc & hinc fluctus
maris

Sistit, vtrinque velut intra parietes tuti, ò, incedimus.

Po. Aeg. Eccos tibi profugos Pharo, et sicco pede tranant aequora.

Quid agimus? Pha. Hanccine contumeliam insignem adeò in me quoque

Vt accipiam? mori me satius est. Sym. agitè, ruamus in

≤line=2845≥ Medios hostes, terra patet. ac vasto gurgite ceßit mare.

Impete sequamur. en sit via vi. Po. Is. Serua nos Deus Elohim.

Mos. Et hosti via patet, fer opem, serua Israelem domine. Elo. Quin

Virgam protende in fluctus, & solito vado data via

Ruent procellae. disijce ponto corpora, mersosque obrue

≤line=2850≥ Currus, testentur vt in aeuum potentiam meam. Mos. modò

Spectate filij: quos insequi videtis, non erunt

Amplius: accipite hanc a domino victoriam. Po. Is. Euge, fluctibus

≤page=59≥

Simul inuoluuntur. arma virûm, tabulaeque curruum natant

Per vndas. Pha. ae. Pop. Isr. euge, euge, occidunt hostes. Sym. ae Pop.
Aeg. ae, morimur, ae.

≤line=2855≥ Pha. Vicisti apella, vicistis scelerati verpi, proh fidem,
ae. [^115]

Aar. Laudandus est dominus in aeuum. Po. Is. Quis similis nostro deo?

Aar. Victoriosus est supra Deos omnes Deus Israhel,

Submersus est Pharo, submersi equites, submersi quadrigarij.

Vis nulla quicquam contra dominum. Pop. Is. fortis est Deus Israhel,

≤line=2860≥ Hunc nos amabimus, hunc verebimur, hunc gestabimus in sinu.

Mos. Iò laeti canamus canticum domino, quod gratitudinem

Testetur aliquam. Pop. Is.iò canamus. Mar. Succinam ego cum tympano.

Foemin. Is. Et nos vna tecum. Diuine dux, tu carmen incipe.

Carmen Mosis & Israelitarum.

CArmen canamus laetitiae nouum:

≤line=2865≥ Deum canamus, robore qui suo

Currus, equos, viros & arma

In mare praecipitauit altum.

Maria & foeminae cum tympanis intercinunt.

Dimetri.

Cantate Iouam carmine:

Cantate, qui praestantia

≤line=2870≥ Sua marinis fluctibus

Equites, equosque merserit.

Iehoua nostrum robur & hymnus est,

Nobis saluti qui fuit vnicus.

Ille est Deus, quem extollo solum:

≤line=2875≥ Hic patrius Deus, hunc celebro.

Cantate Iouam, etc.

Vir bellicosus cunctipotens Iova,

Quem iure tali nomine nuncupo. Currus Pharonis, copiasque 2880 In mare
praecipites hic egit. Cantate Iovam, etc.

Mersitque Erithraeum in mare Principes,

Lectißimos aut quos habuit Pharo.

Vt saxa sidunt in profundum,

≤line=2885≥ Fluctibus obruit hos marinis.

Cantate Iouam, etc.

Isthaec patrasti tu tibi dextera

Deus, parasti tu decus hoc tibi:

Hostes tuos ira premente

≤line=2890≥ Fortiter vt stipulam excidisti.

Cantate Iouam, etc.

Quin ad furorem, quae fluitat, tuum,

Quievit vnda, ac in cumulum stetit.

Iussu tuo maris vadosi

≤line=2895≥ In medio coiere fluctus.

Cantate Iouam, etc.

Hostis, praehendam, dixerat: haud sinam

Hos persequi, illinc hoc spolium feram:

Explebo pectus, ense stricto

≤line=2900≥ Atque manu perimam fugaces.

Cantate, etc.

Tuo sed Eurus numine quum mari

Incumberet, sunt fluctibus obruti.

Sunt nobiles mersi sub vndis

≤line=2905≥ Non secus, occidit atque plumbum.

Cantate Iouam, etc.

O quis Deorum sit similis tibi?

≤page=60≥

Quis comparandus sit tibi robore

Deus? nimis laudabilis tu,

≤line=2910≥ Terribilis, nimis es timendus.

Cantate Iouam, etc.

Extenderes nam quum tibi dexteram,

Absorpsit hostes terra madens tuos.

Clemens tuum populum redemptum

≤line=2915≥ Vi valida ad loca sacra ducis.

Cantate, etc.

Horrore gentes, ista vbi nouerint,

Graui occupentur, atque Philistijni ˂Philistijm

Tremant duces Idumaeorum,

≤line=2920≥ Ac trepidet Moabita fortis.

Cantate Iouam, etc.

Reddantur omnes exanimes, metu

Demum Chananaeae paueant, tuum

Ad brachium vt cantes stupescant,

≤line=2925≥ Dum populus tuus inde transit.

Cantate Iouam, etc.

Dum transit illâc hic populus tuus,

Quem comparasti tute Deus tibi: in

Montem tuae quem haereditatis

≤line=2930≥ Duxeris, hoc vti monte plantes.

Cantate Iouam, etc.

Haec illa sedes est habitaculi

Tui parasti quam manibus tuis.

Hoc illud est sacrarium, quod

≤line=2935≥ Ipse tibi Ioua condidisti.

Cantate Iouam, etc.

In sempiternum regnet iò Deus

Qui equos Pharonis, curricula ac viros

Hv

COMDEDIA

Submersit vndis, quando siccus

≤line=2940≥ Per medium Israhel ambulauit.

Cantate Iovam etc.

## 66. Epilogus, seu Peroratio.

Senarij Iamb.

NE expectetis dum denuò illi huc exeant,

In solitudinem profecti iam nouas

Sedes per infinitos errores petent.

≤line=2945≥ Nec huc redibunt, nisi post annos circiter

Quadraginta. proin tempus id expectare vos,

Vt longum foret, ita nec mea causa velim

Fieri. Vos itaque, spectatores optimi,

Iam nunc dimisero, si saltem adhuc plusculum

≤line=2950≥ Audieritis, quod in rem vestram maximam

Fore arbitror, ne prorsum ex hoc spectaculo

Vacui domum redeatis. Oportet nos enim

Non tam oculos, quam animos (id quod maiu’st) pascere.

Tum autem frustrà vos spectasse hanc fabulam

≤line=2955≥ Reor, ex ea si nihilo meliores domum

Redieritis. Hanc igitur accipite coronidem,

Quae praetèr quandam anacephalaeosin ac breuem

Rerum omnium repetitionem, addet etiam

Earundem explicationem (vt nos quidem 2960 Putamus) lucedisimam.
Spectastis in

Primo & secundo actu atque in reliquis omnibus

Qua seruitute Pharo Israelis filios

Germen Deo lectißimum oppreßit, vt vbiuis [^116]

Potius quàm in Aegypto tranquille vixerint.

TRAGICA.

≤line=2965≥ In Israelitis statuite ecclesiam

Dei, vt quidem erat: quam nunquam cessat persequi

Communis omnium hostis diabolus. Hanc premit,

Huic insidiatur, hanc studet in tyrannidem

Suam corripere, hanc ipse pernox circuit

≤line=2970≥ Tanquam leo rugiens, vt quem ex hac deuoret.

Colligite mecum ab orbe condito, vsque ad haec

Tempora, quantis concussa sit vsque ecclesia

Dei miserijs, quid non haec perpessa sit,

Vt nunc ferè nulla, nunc in exiguo quidem

≤line=2975≥ Numero fuerit relicta, vti in diluuio

Noae familia: pòst Abrahami & posteri

Tantùm huius vsque ad hanc praesentem historiam. [^117]

Inde etiam in Palaestina ac Iudaea, & quidem

Non vniuersa: hinc rursum in Babylone in viris

≤line=2980≥ Aliquando vix decem. Nec vnquam libera

Vel in his fuit ab aduersis tempestatibus:

Semper aliqua oppressa fuit seruitute. Sed

Experta est vsque Dei sui praesentiam,

Vt tot malis nunquam succubuerit, licet

≤line=2985≥ Pharo ille infernalis id operam quàm maximè

Dederit. Hic enim aduersatur perpetuò Dei

Et gloriae & honori. Videmus vel hodie

Quantis & ipsa haereticorum fallacijs,

Quantis iactetur vsque tempestatibus,

≤line=2990≥ Qua peccatorum seruitute non ea

Prematur, in quem denique orbis angulum

Propulsa sit. Sed haec ita fieri Deus

Vult, quando Daniel omnia haec futura sic

Praeuidit, ac diuus Ioannes mulierem

≤line=2995≥ Fugientem in solitudinem: cuius quidem

**COMOEDIA**

Partum vorandum expectabat noster Draco.

At frustrà: vt iam vobis in primo fabulae

actu scitißimè, vt licuit, depinximus:

Nec omnino alienum est ab hac historia. [^118]

≤line=3000≥ In actu porrò tertio ac quarto Dei

Verbum contemnit, negligit ac ludit Pharo,

Verbique ministros contumelia afficit,

Vnde horribiliter ipse plagis caeditur.

Hîc principes monentur reges ac duces,

≤line=3005≥ Vt orthodoxam ecclesiam audiant, ferant

Verbi ministros & bene monitis obtemperent: [^119]

Ac tantum non his acquiescant, ne velint

Prorsus ψευδοδιδάκτουs audire, qui suis

Praestigijs, πιθαναλονιαῖς, sententijs

≤line=3010≥ Hinc inde frustulatim ex scriptura sacra

Decerptis totas peruertunt Respublicas:

Non aliter ac Pharonem & Aegyptum Magi

Dementarunt, ne Mosen & Aaronem bene

Praecipientes audirent. Apud eiusmodi

≤line=3015≥ Profectò principes (qui veritatem agnoscere [^120]

Recusant, atque ecclesiam Dei sua

Inusitata perturbant tyrannide)

Sequuntur plagae, seditiones, schismata,

Bella, haereses, vt testis est Germania

≤line=3020≥ Et Gallia, regna alioqui florentißima.

Huc illud etiam incommodum accedit: Deus

Animos huiusmodi Ducum indurat, queant

Vt neutiquam ab insito errore resipiscere.

Hoc est, permittit ipsos sic in posterum

≤line=3025≥ Laxis habenis in peiora labier,

Vt in extremam etium perniciem caesi incidant.

≤page=62≥

Meminerint itaque non temerè fuisse dictum,

Imò vbique omninò seruent tanquam μωσέος

Πλάκας: Quicunque vos audierit, is quidem

≤line=3030≥ Et me audiuerit: & qui vos Spernit, is

Et me: qui me autem spernit, spernit eum quoque

Qui me misit. Quid ergo? Ah fili, neutiquam

Sodes transgrediaris vetustos terminos,

Quos posuerunt tibi patres tui. Quod si [^121]

≤line=3035≥ Factum fuisset, non iam sentiremus in

Nostros fines propagatum Mahometicum

Regnum, aut latè adeò saeuiret noster Pharo,

Nec huc malorum peruentum fuisset. Hoc

Notant plagae decem, qui numerus omnium

≤line=3040≥ Malorum Iliada procul dubio complectitur.

Iam vt ad finem properemus, ex tyrannide

Pharonis liberatur ecclesia Dei,

Vt iam spectastis in ipsa fabulae catastrophe. [^122]

Sed non quidem leuiter, nisi comesto prius

≤line=3045≥ Phase ac per insecutiones hostium.

Quae omnia certè in se magna continent mysteria, [^123]

Ac si studeamus euoluere, longum foret.

Hoc autem discendum venit: nunquam Deum

Vel in medijs malis Ecclesiam suam

≤line=3050≥ Deserere, vt spes sit post tot foedas haereses,

Tot opprobria (queîs penè conficitur modò)

Et hanc praesentem Ecclesiam demum à Deo

Repurgatam iri: in cuius finem & nos quidem

Promißionis Phase intereà vescimur.

≤line=3055≥ Portamini (inquit) in vtero meo, in mea

Aluo gestamini, ad vestram vsque senectam ego

Portabo vos. id est, ego etiam Ecclesiam

**COMOEDIA TRAGICA.**

Senescentem portauero ac seruauero,

Vt per mare rubrum in sedem ab orbe condito

≤line=3060≥ Sibi promissam perueniat: quod vt breui

Fiat, Deum precamur ardentißimis

Votis, Valete, & si videtur, plaudite.



# Back



Christo gloria.

Tragica haec comoedia, nihil habet quod aut fi¬

dem, aut remp. christianam aliquo modo tur¬

bare possit. Actum Bruxellae hac 25. Augusti,

Anno 1562. L. Metsius.

Fo. 1. pa. 2.li. 13. θʼ ἡ αν κμένοι. fo. 4 pa. 1.li. 12. le. repreh. fo.
4 pa. 1.

li. 29. ad instu. pa. 2.li. 12. le. ἁιρετικόν. fo. 5. pa. 2.li. 26. le.
Iamnis

fo. 6. pag. 1.li. 14.le. insitam. pa. 2.li. 9. le. Siphra. fol. 15. pa.
2.li. 15.

Resiscat. fo. 16. pa. 1.li. 7. le. scin. pag. 2.li. 18. lege nunquámne.
fo.

17. pa. 1.li. 13.le. praefract. pa. 2.li. 27. le. curatque fo. 18. pa.
1.li. 17. le.

Aegyptium. pa. 2.li. 23.le. Moses, Moses, Mos. hem. & li. 30. lege

obtutu. fo. 19. pa. 1.li. 8. le. nimirum. fo. 20. pa. i.li. 9. le. Quin.
pa. 2.

li. 22. le. Ornabo vos. fo. 22. pa. 2.li 21. le. Συυθνήσκει. fo. 23. pa.
1.

li. 13. le. perfecit. fo. 24. pa. 2.li. vlt. le. veruinam. fo. 25. pa.
1.li. 18.le.

dic. pa. 2.li. 9. le. cedo. & li. 29. le. narrauit. fo. 26. pa. 2. li.
17. dele

punctum. fo. 28. pa.1.li. 17. le. furit. fo. 29. pa. 1.li. 28. dele Pop.
li. se¬

quenti lege Pop. ad opera. fo. 39. pa. 2. lin. 21.le. Pharone. fol. 46.

pa. 1.li. 12. le. cautes. pa. 2.li. 7. le. heu. fo. 55. pa. 2.li. 22.le.
semper.

Attentus lector, puncta vel obscuriora, vel desiderata

passim, facilè exprimet, supplebitve.

[^1]: In margine: Hypere.

[^2]: In margine: Scaz.

[^3]: In margine: Scaz.

[^4]: In margine: Scaz.

[^5]: In margine: Scaz.

[^6]: In margine: Hyper.

[^7]: In margine; Scaz.

[^8]: In margine: Scaz.

[^9]: In margine: Scaz.

[^10]: In margine: Sept.

[^11]: In margine: Troch. Oct. Cat.

[^12]: In margine: Sen.

[^13]: In margine: Scaz.

[^14]: In margine: Sept.

[^15]: In margine: saturat.

[^16]: In margine: Scaz.

[^17]: In margine; Scaz.

[^18]: In margine: Sept.

[^19]: In margine: Sept.

[^20]: In margine: Scaz.

[^21]: In margine: Septenarij.

[^22]: In margine: Sept.

[^23]: In margine: Sept.

[^24]: In margine: Sept.

[^25]: In margine: Sept.

[^26]: In margine: Cat.

[^27]: In margine: Cat.

[^28]: In margine; Cat.

[^29]: In margine: Cat.

[^30]: In margine: Senarij 3.

[^31]: In margine: Senar. 2.

[^32]: In margine: Senar.

[^33]: In margine: Sen.

[^34]: In margine: Sep. Iamb.

[^35]: In margine: Iamb. Trim.

[^36]: In margine: Cat.

[^37]: In margine: Sept.

[^38]: In margine: Sept.

[^39]: In margine: Scaz.

[^40]: In margine: Dimet.

[^41]: In margine: Sept.

[^42]: In margine: Sept.

[^43]: In margine: Sept.

[^44]: In margine: Troch.

[^45]: In margine: Sept.2.

[^46]: In margine: Scaz.

[^47]: In margine: Sept.

[^48]: In margine: Cat.

[^49]: In margine: Sept.

[^50]: In margine: Senar.

[^51]: In margine: Sen.

[^52]: In margine: Cat.

[^53]: In margine: Sept.

[^54]: In margine: Scaz.

[^55]: In margine: Sept.

[^56]: In margine: Iamn.

[^57]: In margine: Hyperc.

[^58]: In margine: Sept.

[^59]: In margine: Cat.

[^60]: In margine: Scaz.

[^61]: In margine: Iamb.

[^62]: In margine: Sept.

[^63]: In margine: Iamb. Scaz.

[^64]: In margine: Iamb. Scaz.

[^65]: In margine: Senar.

[^66]: In margine: Scaz.

[^67]: In margine: Octon.

[^68]: In margine: Scaz.

[^69]: In margine: Scaz.

[^70]: In margine: Scaz.

[^71]: In margine: Sept.

[^72]: In margine: Sept.

[^73]: In margine: Hyperc.

[^74]: In margine: Scaz.

[^75]: In margine: Scaz.

[^76]: In margine: Scaz.

[^77]: In margine: Trocha.

[^78]: In margine: Cat.

[^79]: In margine: Sept.

[^80]: In margine: Hyperc.

[^81]: In margine: Scaz.

[^82]: In margine: Hyperc.

[^83]: In margine: Sept.

[^84]: In margine: Cat.

[^85]: In margine: Senarij duo.

[^86]: In margine: Senar.

[^87]: In margine: Hyper.

[^88]: In margine: Scaz.

[^89]: In margine: Sept.

[^90]: In margine: Sept.

[^91]: In margine: Scaz.

[^92]: In margine: Sept.

[^93]: In margine: Scaz.

[^94]: In margine: Scaz.

[^95]: In margine: Scaz.

[^96]: In margine: Sept.

[^97]: In margine: Cat.

[^98]: In margine: Cat.

[^99]: In margine: Senar.

[^100]: In marginen: Scaz.

[^101]: In margine: Catal.

[^102]: In margine: Sept.

[^103]: In margine: Scaz.

[^104]: In margine: Sept.

[^105]: In margine: Cat.

[^106]: In margine: Oct.

[^107]: In margine: Scaz.

[^108]: In margine: Sept.

[^109]: In margine: Sept. 2

[^110]: In margine: Sept.

[^111]: In margine: Sept.

[^112]: In margine: Cat.

[^113]: In margine: Sept.

[^114]: In margine: Catal.

[^115]: In margine: Sept.

[^116]: In margine: Hyper.

[^117]: In margine: Cat.

[^118]: In margine: Catal.

[^119]: In margine: Sept.

[^120]: In margine: Sept.

[^121]: In margine: Scaz.

[^122]: In margine: Sept.

[^123]: In margine: Sept.

