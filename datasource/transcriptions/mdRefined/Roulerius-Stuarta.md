# Front



Stuarta Tragoedia sive Caedes Mariae serenissimae Scotorum reginae in
Anglia perpetrata

Nobili et sapienti viro, Domino Antonio Blondelio, Cuinciorum domino et
baroni, patrono suo, Adrianus de Roulers S.

Quod nobis in more est, vir nobilissime, litteratae iuventuti accuratius
formandae vocis studio

dare quotannis, id nuper ad Idus Septembris in Mariae Stuartae Scotorum
reginae tragico martyrii argumento peregimus. Sed quod contemperaram
spectaculo temporario et nostris institutis forsan idoneum, nullam in
spem perpetuae lucis aut formarum quibus excuderetrlr poematium
proferebatur. Nam et characteris dignitas cum argumenti maiestate nondum
coniuncta est, et a veterum, qui severitatem tragoediae ornarunt, con
suetudine invitus et historiae servantior nonnihil recessi, crrm ex
probatorum aetatis nostrae historicorum iudicio librisque perscriptis
excerptum thema compouens in hoc vires intendi, ut artis leges et
praecepta non neglegam, dum nimium studeo veritati, voluntati tuae
forsitan refragatus, ne quem temporius eniti contenderem partus vel
abigeretur vel informis tantoque patrono indignus lucem aspiceret.
Quamquam ne nunc quidem a quantumvis candidi iudicis censura tutus esse
possit, nisi omnino nomine et auctoritate virtutum et eruditionis tuae
tamquam paterna manu asseratur, qui post frequentatam cum domi tum foris
maiorum patrisque exemplo militiamunus praeter ceteros lautiori
litteraturae sic patrocinaris, ut non iniuria liberalium studiorum
auctor plurimis habeare. Et sane si duo praeterea tales insula
genuisset, multi non mediocris ingenii homines nunc inculti et a
politioribus humanitatis disciplinis nescio quo fato alieni non modo
ipsas magnis auctoribus adducti complecterentur, verum et maiorem
memoriam testimoniumque vitae posteris relinquerent. Sed quoniam ea est
temporum malitia, ut unus fere ingenuarum artium apud nostrates patronus
exsistas, quid nisi unius opem implorem, cuius nomine supremus actus
reginae sanctissimae, magnus excellentis heroinae animus, fortitudo,
pietas omnium oculis subiciantur, ut tuae praesertim notae et generis
homines habeant, quod et in magna valeant fortuna consectari et in
facili rerum fluxu cum iucu*n*ditate admirari?

ARGVMENTVM ex Leslaeo episcopo Rossensi, Natali Comite, Gilberto
Genebrardo aliisque passim auctoribus.

Iacobus V., Iacobi IV. ex Margareta superstitum Henrici VII. Anglorum
regis liberorum maxima filius, Mariam Stuartam ex Maria Ducis Guisii
filia suscepit. Eam cum primum gentiliciis regum Anglorum insignibus
nobilitatam vidit Elizabeta, Titheraea, filia Henrici Vlll. ex Anna
Bolena adulterina sua subole, repudiata Catharina Aragonide, Henricum
vero II. Gallorum regem socerum eius sollicitare Clementem VII.
pontificem maximum, ut praecepto bullae pontificiae Pauli IV. Regnum
Anglorum nurui suae adiudicet, Iacobum Stuartum nothum fratrem Mariae ad
D. Andreae priorem Calvinistam concitat. Turbae in Scotia et sacrorum
omnium eversio, rebellio. Maria dotalis Galliae Francisco lI. vidua
avunculorum consilio exercitum illuc transmittere parabat, cum profectus
ad eam Iacobus Stuartus, sola in Scotiam ut naviget, persuasit.
Elizabeta missis legatis pignore pretiosissimo foedus cum agnata novum
ferit mutuo iam tum sororis nomine. Illa donum nihilo minus adamantem in
figuram cordis excisum remittit firmata inter utramque condicione, ut
neutra alteri viso pignore deesset periclitantium haec geruntur, Iacobus
ex Monacho, comes Moraviae, matris fretus insomnio, quae visa sibi
fuerat draconem eniti, qui Scoticum leonem spiris involutum pedibus
calcaret, archiepiscopum Glasconium, ne novis in Scotia rebus obsit, in
Gallia perpetuo legati et oratoris regii munere fungi oportere, in
animum sorori inducit. Qua deinde Henrico Darlaeo nupta conspiratores in
reginae cubiculum ingressi Davidem a secretis eius confodiunt. Ipsa cum
coniuge noctu per posticum egressa aliquanto post Jacobum VI. peperit.
Moravius curat Darlaeum subversis pulvere tormentario aedibus Edemburgi
suffocari, reginaur haberi caedis auctorem et ad augendam adulterii et
parricidii suspicionem Bothuelio, qui in facinus impium conspiraverat,
nubere, non multo post ignominiosissime regno se abdicare, regi infanti
rectores designare; quorum ipse primus et prorex eo confirmatus. Iacobi
VI. regno inaugurati nomine in doctrinam, ritus et verba Ioannis Calvini
coniuratur. At regina catholicorum auxilio carcere liberata, ubi egregii
fratris decreto eustodia publica tenebatur, exercitu conflato cum
rebellibus confligit. Vincitur; cogitat in Angliam; dissuadet Hamiltonus
ad D. Andreae archiepiscopus revocatis retro exemplis in memoriam:
Alexandrum Albaniae ducem, Macolmium IV. et Guilielmum fratres in Anglia
quondam mancipiorum more detentos, Iacobum I. annos duodeviginti ibidem
crudeliter captivum fuisse. Nihilominus appulsa in Angliam regina
comprehenditur et a Knollide praetorianorum praefecto, deinde a Comite
Sarsberico et Pauleto Amia in arce Fodringaiae custoditur. A Moravio
parricidii accusatam et absentem defendit Amiltonus. Hauartus Norfolciae
dux in arce Londinensi capite plectitur suspectus religionis catholicae
et captati dominatus per conubium Mariae Stuartae, in cuius condiciones
eum fraudulenter impulerat Moravius; quo tandem sclopetarii fulminis
ictu ex insidiis exstincto operam Elizabetae in diripienda Scotia navat
Mortonus. Illa capitales reginae Scotiae inimicos, accusatores, testes,
iudices delegat, qui de eius crimine inquirant. Examine in arce
Fodringaiae peracto et interceptis per Valsiganum a Morgano Pagetioque
ad Babintonum aliosque litteris super liberatione Mariae reginae, quas
Giffordius explorator Lutetia tulerat, supplicio extremo animadvertendum
in eam iudicatur. Elizabeta visa sibi pridem in somnis statim post
agnatae caedem capite truncari, latam tamen in eam capitis sententiam
vigesimo captivitatis anno publicis edictis approbat.

Supremis funesti iudicii actis in tragoediae formam compositis actu
primo Henricum VIII. Ab inferis evenientem sese plus malorum quam
reliquos nocentes fecisse in una Elizabetae genitura taedet. Qui
palatium et schismatis incestique sui vestigia aspectans tanto
perturbatur horrore, ut eorum, quibus primum se comparat, nominum
ordinem confundat. Vortiger enim Constantium, Donualdus Duffum: non
Duffum Vortiger, Constantium Donualdus trucidavit. Interim Elizabeta cum
Dudelaeo suo deliberat et mox Bealium ad comitem Sarsbericum ceterosque
mittit cum litteris, quibus totum eis sumendi supplicii negotium
committit. Post haec sententia publico edicto approbata prodit
exsultantium chorus Anglorum.

Altero actu Stuartam suas calamitates altius paulo repetentem solam
solatur solus medicus suus, indigne molestat Amias; captivorum chorus
iuvenum et puellarum mala Scotiae religionibus neglectis comparat
veteris Iudaeae malis.

Actus tertius continet expositionem intentae in Stuartam fallaciae per
Giffordium delatorem, qui litteras ad factionis regiae homines et
responsa resignandi Valsigano et aliis prodiderit; Stuartae famuli quasi
coniurationis participes inter venandum comprehensi, et legati ad
Stuartam Buccartius et Bealius nuntius ad Sarsbericum cum haeresiarchis,
qui adessent moriturae. Longam captivitatem queritur chorus.

Actu quarto detractis reginae insignibus commissam sibi caedem declarat
Sarsbericus per litteras a Bealio latas. Stuarta eiulantes puellas
tolerantiam nunc docet ut multa alias perpetua undeviginti annorum
servitute. Proinde desine mirari, candide lector, quod eas finxi
scientiores. Chorus de regnorum vicissitudine et ambitu.

Actu quinto perficitur mandatum parricidium modo et ordine, quem
scriptum datum Londini 27. Martii 1587 complectitur.



# Main



## 1. TRAGOEDIAE INTERLOCVTORES.

Henrici octavi umbra.

Elizabeta.

Dudelaeus comes Lecestriae.

Buccartius Palatinus.

Bealius a secretis.

**Chorus AngIorum.**

Scherusbericus,

Kentiús comites quibus caedes

Erbyus etc. commissa

Amias

Drurius praefecti arcis Fodringaiae.

Borumgus haeresiarcha.

Stuarta regina Scotorum.

Meluinus oeconomus Stuartae.

Medicus.

Chorus captivorum, ex quo seorsim interloquuntur puellae duae.

ADRIANI ROVLERII INSVLANI STVARTA.

## 3. ACTVS PRIMVS.

Henricus octavus.

Quis ex profundo manium cogit specu

Adire superos meque transcribit malo

Ingentiori? Iamne decretum est, utras

Timere genitor debeam partes magis

≤line=5≥ Vtraeve peius oderint nostrum caput?

Illic Bolena est, ista Titheraeae loca,

Quae video, neptis et simul natae lares,

Augusta patrum tecta Londinae domus,

Vnde augurato regna mos maioribus

≤line=10≥ Fuit auspicari. Curiae hic surgit locus,

Illic meum tribunal, hic miscens avo

Viroque patrem et filiam nepti torus.

Liceat reverti, nonne ferales lacus

Innare praestat, alter Henricus quibus,

≤line=15≥ Homicida Duffi Vortiger, Constantii

Donualdus haeret: quisquis et saeclum prius,

Quisquis potitum fratris Heroden toris

Et impudicum potuit Ammonem sequi.

Sed ille nostri portio incesti quota est

≤line=20≥ Et filiabus mixtus a vino senex

Et avi gener patrisque rivalis sui,

Frater suorum liberum et fratrum parens

Parsque thalami marita materni: Oedipus?

Si conferantur, quotquot infaustus reos

≤line=25≥ Subigit fateri crimina umbrarum arbiter,

Vbi sempiternis Phosphorus poenis praeest,

Supereminebo cuncta, qui veris pater

Adulterinam partubus natam gravans

Aragonidis repudia pensavi meae,

≤line=30≥ Nefandus, incestificus, exsecrabilis!

Nec ipsa frustra versa natura est retro

Fidesque prisca et prima relligio mihi:

Elizabeta matre germana sata est,

Quae prima foveat dogma cognatum sibi,

≤line=35≥ Qualisque secum est nata, tueatur fidem

Per flagra et ignes et crucem et ferrum et rotas.

Quam digna sceptro, sive flagitiis calet

Libidinosa sive genitorem sequens

Ecclesiae audit Anglicae solum caput

≤line=40≥ Supplicia sive varia disponit bonis

Nec vinculis damnare nec leto pavet

Mundi magistros, ante Norfolcum, statim

Longo Stuartam carcere oppressam et malis!

Sic ergo nata, sic suum vincat genus

≤line=45≥ Meque innocentem faciat et inausa audeat,

Sic, sic pareniem superet haud unquam manus

Tanto notatum sanguine, et Morum licet

Obnuntiantem facibus et Roffae Patrem,

Licet Bolenam sive Titheraeam parens

≤line=50≥ Idem ae maritus publice dederim neci.

Age o propago clara, genitorem incipe

Probare factis, gloriam ac laudes meas

Superare et aliquid facere, propter quod pater

Nolim superstes esse. Sic facies, scio,

≤line=55≥ Et sic es orta, scelere defungi levi

Et usitato tanta nobilitas nequit,

Per quam meorum facinorum exempla appetis:

Non ut sequaris, sed nefas maius patres,

Regina, populos quae domas Britannicos,

≤line=60≥ Domitura Scotiam sponte iam similem tibi,

Si perduelles et tuos et hospites

Exenterare, guttura elisa angere,

Torrere flamma et coquere t,runcatos palam

Fervente pergis latice membratim pios.

≤line=65≥ Nam cur ab altis principum cervicibus

Vacat securis? Vnde tu dextram abstines?

Nondum capitibus illa magnorum venit

Metuenda regum? Vince genitorem et meos

Esse pietatem per tuos ausus iube.

≤line=70≥ Quamquam profecto criminum quotquot facis,

Quis me vel unum potius auctorem neget?

Etenim meorum nil habes scelerum tibi,

At est meum, quodcumque designas mea.

Plus hic malorum video, quae feci nocens,

≤line=75≥ Quam per nigrantes Ditis inferni domos.

Elizabeta. Dudelaeus.

Elizabeta,

O nox et umbrae visaque insomni horrida

Silentiumque publicum! O mundi quies,

Alterna Phoebe! O patria, cui tot barbarae

Gentes dederunt spolia, cui felix diu

≤line=80≥ Arthurus equitum nobilem iustituit manum!

O insularum domina, regnatrix maris,

Cuius per omne littus innumerae Tethyn

Onerant carinae cuique det Delos manum

Et Creta centum nobilis quondam urbibus,

≤line=85≥ Licet illa Phoebo melius, haec altrix lovi !

Quis te invidet, mea terra? Quis te aufert mihi,

Hereditas paterna, tot serie patrum

Missa in nepotes capita sacrorum et fori,

Quorum institutis utraque firmavi meis?

≤line=90≥ Quin me quies communis et placitus sopor

Solvit paventem et consciam ingentis mali?

Cur dulce munus noctis et somnum fugis,

Mens inquieta, nec metu ponis modum?

IIla, illa, terror noster et regni lues

≤line=95≥ Secuta ritus usque diversos nihil,

Nihilne fovit consili contra decus

Nostrum Stuarta? Nonne Norfolci petit

Conubia furtim et exteros nostris duces

Inimicat oris litteris communibus

≤line=100≥ Ad transfugarum principes, qui cum solo

Odere patrio patriam semper fidem?

Eane ergo pestis usque se fastu mihi

Dabit timendam? Stemmate antiquo Angliae

Adhuc superbit nomen adfectans herae

≤line=105≥ In subditis (pro nimius et durans tumor!)

Nostris? Et instituta, quae Henricus pater

Divinitus correxit, inimica abrogat

Et saepe coniunx coniugum leto madens

Et scelere semper sceleribus quaerens iter?

≤line=110≥ Ego lenta, iners, enervis et, quod maximum

Probrum in supremis rebus imperio reor,

Inulta post tot scelera, post tantos metus

Iras inanes gemitibus pressis ago

Teneoque vinclis undevicenos ream

≤line=115≥ Annos, perire morte quam volui tamen.

Illa ego utriusque Phoebi, utriusque et poli

Elizabetae nomine implevi Plagas?

Potui imperato protinus leto meis

Delere terris, tempore in primo statim

≤line=120≥ Delere potui patria extorrem, exsulem,

Inopem; peperci: vivit. O lentus dolor!

O ira deses! Nec meorum civium

Nec optimatum deinde vindictam preces

A me impetrabunt? Scelere convicta ab suis

≤line=125≥ Impune fuerit? Pro quod ignavos premit

Numen dolores! Pro nimis fuco malae

Pietatis occulta odia! Quem timui hactenus?

Guisios? Et illud Gallia indignum caput?

Et praepotentem gentis Hesperiae ducem?

≤line=130≥ Nullos moror. Quin potius, ah, potius scient

Ruptum esse foedus in meae exitium insulae,

Quam varius ambit inviam Nereus freto.

Quid segnis autem plura consilia expetis?

Quid inerme tardas anime? Sic meritum est meum,

≤line=135≥ Vt sero pereat illa, quae potuit cito.

Te petiit: et vix frena concedis tibi

Et te remittis? Pereat. Hoc tandem, hoc age.

Nam si securi subditam audiero semel

Animam exspuisse taetram, in aeternos ego

≤line=140≥ Mea sceptra rebor deinde firmari dies.

Dudelaeus.

Quin sponte procerum potius et sine te perit

Patriae parente? Ne qua manet illius

Severitatis in tuum nomen nota

Apud dynastas exteros, sed sit palam

≤line=145≥ Per iudicandi culpa eonsuetum ordinem,

Vt has et urbes exacerbet exteras

Et ducibus innotescat orbis ampiius.

Elizabeta.

Illosne vereâr, cum nec agnoscam deos?

Dudelaeus.

Et ipse parci iussit in somnis Deus.

Elizabeta.

≤line=150≥ Quodcumque mentis agitat infestus timor,

Id per quietem sensus arcanus refert.

Dudelaeus.

Quod Christianus paret Oceanus tibi,

Donum Tonantis esse (ne oblitam tui

Dedoceat animos insolens mites honor,

≤line=155≥ Sed abstinere caedibus statuas feris,

Dare tempus irae, Ilarcere adflictis) putant.

Elizabeta.

Nempe, illa sum, quae scelera committi vetem

Et contineri sanguine a caro velim,

Iuris magistra, cuius est virtus prior

≤line=160≥ Consulere patriae, subdito tutam dare

Orbi quietent, saeculo pacem meo.

Dudelaeus.

Ducis est tueri liberos, vitam, bona.

Elizabeta.

Exstinguere hostem principum laus est minor?

Servare Mariam, quam mihi inimicam scio,

≤line=165≥ Claro tumentem genere, quae clementia est?

Vna iubendum voce suspectam mori.

Dudelaeus.

Superesse malim sic ut a cauta satis

Nil ultra possit esse metuendum tuis\’

Elizabeta.

Sufficere cura potuit haec regno prius.

≤line=170≥ Nunc ut secundis rebus excessit modum,

Fessis quietem pariter haud ullam capit.

Exsilia nec fregere Morganum procul

Pagetiumque, pertinax quorum furor

Iuvat ministros sceleris in caedem meam.

≤line=175≥ Absentem cum maneat etiam ingens favor

In urbe nostra, qui fovet spes exsulum,

fnvisa coniunx pereat. Havartum sibi

Carum sequatur. Quidquid excelsum est, cadat

Et antequam se firmet et vires novet.

≤line=180≥ Petatur ipsa, ne quiescentem petat,

Et pereat, ut non perdat. In medio datur

Res occupanti.

Dudelaeus

Fama populorum duces

Quandoque terret.

Elizabeta.

Maximum nobis bonum es!

Quod facta dominae populus assuevit meus

≤line=185≥ Quam ferre tam laudare. Quin meritae necis

Mergenda fuerat illa iusto funere,

Si Christiani vota placuisset gregis

Audire, quem non Anglicanorum modo,

Sed et fovet regnata Gallorum plaga

≤line=190≥ Germaniaeque et Flandriae. Nescis enin

Britanniam venisse Cavanium, preces

Qui postulantum supplici poenam ultimi

Offerret olim?

Dudelaeus.

Nihil in agnatum genus

Et in propinquos temere constitui decet.

Elizabeta.

≤line=195≥ Parcam propinquae, et ipsa non parsit viro?

Patriam propinquis nonne praeferri decet?

Dudelaeus.

Nefas malis nocere cognatis, puta.

Elizabeta.

Fas est in illa, quidquid est alibi nefas.

Quid enim reliquit crimine intactum aut ubi

≤line=200≥ Sceleri pepercit? Coniugem morte abstulit

Regnumque ferto et specimen antiquum imperi

Vsurpat atque fraude corrumpit meos.

Et patiar esse per meum damnum viam,

Quo Scotica labes avida regnorum ruat?

Dudelaeus

≤line=205≥ Ergo monarchae nilne Gallorum dabis,

Legatus unde bis, ter acceptus fuit?

Glorem sinet perire?

Elizabeta.

Num cupiat, vide,

Et Belliverus forte eolludat simul.

Qui regna vero ncstra, qui vitam viri

≤line=210≥ Maiore communemque procurant fidem

Studio et salutem, quos sacra specie rego

Patriae parens et generis humani arbitra

Et pacis auctor: ut brevi monstrum auferam

Peius tumente Nerei fluctu, rogant.

≤line=215≥ Et haec colonos terra commendat suos.

Et palpitante corde flagitii metu

Aliquod senatus prospicit sancti timor,

Quod quam minae iam propius accedat malum?

Quamdiu Stuarta, mulier infandi ingeni

≤line=220≥ Capaxque sceleruur, noxiam vitam trahit

Et hostis hominum et caelitum lucem videt

Odioque nostri flagrat et recipit malis

Vires, ut ausit orbis imperio sacri

Dudum imminere, fraudibus geminet scelus

Longamque seriem facinorum, caedes, dolos,

≤line=225≥ Regnandi amorem, sanguinis diram sitim.

Dudelaeus.

Nunc in nocentem qualibet laxa manum,

Nunc spes nefandas amputa quovis modo

Sceptrum appeteniis per gradus scelerum oltnium.

≤line=230≥ NiI ultra revoco.

Elizabeta.

Quae viro vitam abstulit,

conspirat, ut cruore foedentur meo

Patrii penates, post nefas tantum tibi

Quae spes salutis esse, quae possit mihi?

Igitur moneto perfidam tandem mori.

Eiizabeta, Bealius, Dudelaeus.

Eiizabeta.

≤line=235≥ Et tu suprema perfer emensus viam

Ad Sarsbericum iussa. Tollatur rea

Pronuntiata iudicum sententia

Meaque, quam post publicis vulgo locis

Edi per urbes Angliae cunctas volo.

Bealius.

≤line=240≥ Perago imperata,

EIizabeta.

Cui superstitio vetus

Incessit una, contumax vesania

Et animus ingens, animus immodicae spei.

Ne sit superstes.

Dudelaeus.

Si foret matri comes

Heres in aula caede Mortoni madens

≤line=245≥ Et ceterorum, qui bonam his operam dabant,

Pretio illa tali regna constarent bene.

Elizabeta.

Plutona testor, testor ultrices deas

Et quisquis illic anguibus nectit comam:

Nihil reliqui inausum et huc usque omnia

≤line=250≥ Experior intus, funere ut merito caput

Vtrumque perdam, filium, agnatum licet,

Matrem, sororem. Fecit impietas genus

Nil aestimari. Nemo sat tuto favet

Vnquam propinquis, peius et tecti nocent.

≤line=255≥ Deus esto testis, si quis haec audit deus,

Et quidquid usquam consciae mentis bene est,

Testis fides arcana et exstinctus pudor:

Sic me necandam, Maria ni sic occidat.

Sed ipse malim, si quis est, caelo tonans

≤line=260≥ Meme igne Tullo comparem in cineres terat

Reddatque nihilo, quae decus Britanniae

Et insularum lumina imperiis ago

Aequalis astris, sola nobilium potens

Late virorum domina, quam cesset magis

≤line=265≥ Iram expiare, quae diu meruit, meam,

Iram in nocentes saepe patientem nimis,

Dum nec cruor catholicus accensas faces

Exstinguit in nos nec nece horrifica rubet

Quaecumque tellus asseclas papae tulit.

≤line=270≥ Exsultat illa saeculi nostri bonis

Corrupta turba nec capit clementiam

Ingrata nostram nec potest pacem pati,

Sed inquieta fertur in praeceps levi

Hinc temeritate, rapitur hinc audacia. .

≤line=275≥ Admissa quamvis morte puniri parun est,

Graviora quamvis postulat sontum scelus,

Dtuos dolori spiritus reddant meo

tamque nostram sanguine exstinguant placet

Et ut ipsa, cuius omnia exsuperat furor,

≤line=280≥ Malis domentur nec meum in solium audeant

Attollere oculos atque per poenae metum

Parere nutu principis discant suae.

**Chorus Anglorum.**

Publica per magnas agitare licentius urbes

Sacra decet, resonare cavis tinnitibus aera,

≤line=285≥ Inflammare pyras. Pueri passim atque puellae

Innuptae nuptaeque, senes iuvenesque, recentem

Laetitiam ostentate simul: date signa faventum

His animoruln omnes\’ gaudete, extollite flammas

Ignesque solemnis rogi,

≤line=290≥ Incendiumque laetius

Et aestuum volumina

Caelo favillas efferant

Et circum thiasis felicia carmina dicat

Longus amatarum nuruum cum matribus ordo,

≤line=295≥ Nunc est canendum, nunc pede libero

Pulsanda tellus, nunc ducis additus

Astris sonandus Helisabes honor.

Tympana campanis et bucina crebra per aedes

Londinas miscento sonos. Pax altera nata est:

≤line=300≥ Longas o utinam praestet amicior

Herois choreas urbibus Angliae!

Tutum verna pecus prata perambulat,

Vestit rura Ceres et bona Faustitas,

Et pacata secant aequora navitae:

≤line=305≥ Quis Gallum paveat, quis mala Belgiae

Et Germania quos hostica protulit

Fetus incolumi principe? Quis ferae

Regem curet Hiberiae?

Exspectat mulier Scotiae damnata securim:

≤line=310≥ Vidi ego iudicium valvis et in acta referri.

Nec metuemus enim posthac: nec sceptra Britanni

Occupet imperii neu religionis avitae

Fundamenta ruat papales amplius aras

Devenerata focis. Vivet vetus Albio nomen!

## 5. ACTVS SECVNDVS.

Stuarta cum Medico suo.

Stuarta.

≤line=315≥ Quam vana prae se decora regnantes ferant

Flexo clientum late adorati genu

Et dignitati caelitum visi pares

Soloque formidati et ingenti salo,

Nunquam dedit maiora tot nostris Deus

≤line=320≥ Exempla vicibus nec magis docuit duces

Haud posse certo sceptra fundari loco

Quam nunc ubi vertente fortuna obruor

Expulsa, supplex, sola, captiva, undique

Adflicta. Centum a regibus duco genus

≤line=325≥ Huc usque Scotici frena molitis soli,

Ex quo Caledon silva fert caelo comas.

Quodcumquc monstrorum altor, Oceanus parens,

Ab orbe toto dividit longo ambitu,

Hoc omne nostris hactenus subest avis;

≤line=330≥ Et quidquid hominum perfluit rapidus Liger,

Garumna quidquid, quidquid et Sequanam bibit

Ad Scaldin, omine hoc Francus imperio meus

Coniunx regebat. Guisios inter (domo

Materna) et armis et potestate inclitos

≤line=335≥ Decora, felix extuli augustum decus,

Donec marito decidi et socero nurus

(O nulla longi temporis felicitas,

O inquieta sedis augustae quies)

Et patria ventis regna remeavi meis,

≤line=340≥ Regna impiorum dogmatis deperdita.

Qui tunc meum petiere conubium proci,

Priusquam eundem premere Darlaeus torum

Et facere matrem posset infelix tuam,

Iacobe fili, cui nimis metuo, nimis

≤line=345≥ Ab impotentum manibus homicidis, quibus

Huic vertici diadema detractum geris,

Tu rex inani nomine: ii regum duces

Ad arbitratus cuncta moderantur suos.

Testor Tonantem iure non placidum mihi,

≤line=350≥ Vbi Scotica divum templa spretorum iacent;

Testor mariti pulverem oppressi rogis,

Quem subitus ignis tecto Edemburgae obruit,

Tuum patrem, Iacobe, deiicias meas:

Non est recens hic ipse quo paveo metus.

≤line=355≥ Tibi timebam namque, cum nondum fores

Et cum necis terrore Davidis mei

Vix non abigerem debitum partum Scotis,

Pro quo parens miseranda tot casus adi,

Sive immineret tertius nobis hymen

≤line=360≥ Et parricida, quos modo orbarat, toris,

Seu vinculis ad iussa servarer nothi

Tantum cruentae tempus opperiens necis,

Seu perfida inter arma pcrduellium

Conarer urbes pace moliri bona

≤line=365≥ Tuumque solio asserere proavito caput.

O iam Scotorum reliqua spes, sanguis meus,

Dent fata fluere quam tuae matri, puer,

Secundiore cuncta successu tibi!

Prius diei meta componat polum?

≤line=370≥ Quam quis malorum audire nostrorum moras,

Ego summa possim persequi vestigia;

Quis enim scelesti fratris et parium nefas

Et asseclarum veteris evolvat mali,

Subversionem qui procurabant meam

≤line=375≥ Et religionum et rebus inhiabant novis.

O lenitatem principi lentae malam!

Debebam eodem patre prognatum, Deo

Addictum et aris praesulem et claustris sacrum

Non ad regendi cuilnen imperii nothum

≤line=380≥ Evehere mecum, sed, modo incolumis forem,

Sic continere: nolì tot hausissem vices,

Tam saepe falso prodita indicio nocens,

Tam saepe adacta, quo trucis pepulit ferus

Populi furor procerumque et (o audi, exsulans

≤line=385≥ Iustitia) falsae ficta cognatae fides.

Nam si loquor praeterita nec potius subit

Praesens memoriam casus et luctus recens:

Vigesimo nunc orbe signiferum vagus

Sol permeabit, cuur mea excussae manu

≤line=390≥ Fluxere habenae rerum et elapsa omnium

Media meorum strage in Anglorum sinus

Demens profugi meque periuris dedi.

Postquam meorum non fero caedes, abi,

Post carceres et vincla, post veros metus

≤line=395≥ Et bella, superi, quanta, quam civilia

Non ipsa generi Roma cum socero tulit.

Hereditate profuga quid facerem, nisi

Isthuc asylum quaererem? Sed me diu

Genibus prehensam amplexus infido mari

≤line=400≥ Tunc abstinere precibus urgebat sacer

Divis et alto proprium Christo caput,

Qui deinde tuitus causam Amiltonus meam.

At incitabat foedus, invitans soror

Et pignus ante mutuum, quod littori

≤line=405≥ Appulsa socio reddidi auxilium rogans,

Foret ut quietus aliquis in regno locus.

Multo ipsa, multo flexa quam scopuli minus,

/24/ Quos unda tumido tundit in cassum salo,

Non alioqui, non esse praesidio suae,

≤line=410≥ Sed, quam ministri parricidae, quam nothus

Non aliter habuit, barbaris committere

Vt inquinatam crimine ex vulgo nurum,

Modo Knollidae, quem nimia barbaries virum

Fecit negari, dein Scherusberio datam

≤line=415≥ Et Amiae, qui facile superavit duos.

Ah misera, tu te credis incautam lupis,

Quibus carere fama mentitur diu

Fallax Britannos: namque sunt isthic lupi

Impune sanctis semper hospitibus feri

≤line=420≥ Necdum tot annos funere expleti meo,

Meo et meorum, quos iniquum carcerem

Suspecta cogunt scripta comprensos pati.

Et iam per annos paene bis denos agor

Hinc inde noxis mente confictis virum,

≤line=425≥ Qui non magis, quid iura, quid leges velint,

Intellegunt, quam lumen astricomum videt

Solaris olim lampadis bubo reses.

Vbi, Albion vetusta, nunc candor tuus?

O victa pietas foederum rupta fide,

≤line=430≥ Quam consecraras ultro pignoribus datis

Tibi mihique, si iuvat dici, soror,

De iure regni, quam neque agnati movet

Et tam propinqui sanguinis reverentia,

Vt unico digneris adfatu ream,

≤line=435≥ Quam debuisti supplicem fido lare

Protegere quondam quamque carceribus novis

Totiens fatigas et fatigari iubes

Crebro efferatis traditam custodibus

Et prae malorum taedio morbis gravem.

≤line=440≥ Vbi criminantes? Quidve patrasse arguor

Sic expiandum? Quidve criminibus magis

Adhibere falsis in dies perstas fidem:

Primum imperasse coniugis mortem, modo

Tentasse sceptrum subdere Anglorum Scotis,

≤line=445≥ Post excitasse Christianos principes

In ultionem? Neve non sperem necem?

Quid non eam portendit? Et dira cruce

Alte ora nuper nostra sublatus fuit

Fidei professus dogma Romanae Scotus.

≤line=450≥ Quod si fidem servare Romano datam

Scelus est parenti et scita sectari patrum

Veterum nec aliud crimen in vinclis tenet,

Nihil morabor carcerem, neçlue si parem

Sexu statuque et genere praecipias mori

≤line=455≥ Soli Tonantis subditam arbitrio tamen.

Medicus.

Heroi, memoras, quae mihi mentem movent,

Quae passa sis, quae experta post saevissima

Lecti iugalis caede pollutas faces.

Sed conquerendum potius arcana domo,

≤line=460≥ Sive magis indulgere maerori iuvat.

Remitte questus, falle colloquio tuam

Sine voce curam, ne quid ad morbum adice.

Stuarta.

Quid me in domum sic socius arcanam vocas?

Ablata sunt et auri et argenti omnia

≤line=465≥ Infecti ad usus atque facti: vascula

Decusque collo circulí, gemmae graves

Bacisque nexa mollibus monilia

Et brachiorum pignora et manuum anuli.

Epistularum deinde fasciculi, schedae,

≤line=470≥ Monimenta rerum quaelibet, scripta et libri.

Medicus.

Sed melius, heroina, quam primum precor:

Spera tibi tuisque: qui nil non potest,

Respiciet alto facilis adflictam Deus.

Stuarta.

Quin comminisci non satis posse in caput

≤line=475≥ Nostrum, quod ipsa morte damnari queat,

Quasi subigenda legibus princeps forem,

Contaminatis fraude indicibus dolet,

Dolet Britannae. Servor in vivis, quia

Neque esse vera culpa neque fingi potest.

≤line=480≥ Qui summa caeli templa sonitu concutis,

Converte vultus ad meas clades, pater,

Mariamque serva regibus viduam, precor,

Sicut Iosephon improbis adulterae

Olim, Susannam iudicum ereptam probris.

Medicus.

≤line=485≥ Et si perosus nondum es humanum genus,

O qui potentum conscios motus regis,

Aeterne dlvum rector et nostri sator

Generis, reverte haec numine in melius tuo.

Immitte molle pectus et mentem bonam

≤line=490≥ Elizabetae: per, quod adfectat nimis,

Signum imperi, diadema, per ius hospitum

Consilia mutet, moveat agnatae domus

Et par potestas et diuturnus nimis

Paedor, nec addat crimini falso fidem.

≤line=495≥ Quia namque regnat, concipit faciles metus,

Vanusque magno constat hospitibus timor,

Qui mentiuntur scelera, quo leto probent

Dignam verendis coniugem virtutibus,

Matrem, sororem) filiam regum occidant.

Amias. Stuarta.

Amias.

≤line=500≥ Mortis liquescunt in dies causae, et prius

Semper negata veritas iam fit palam.

Stuarta.

De rebus esse veritas nullis potest?

Amias.

Nequiquam aperta pernegas. Alto tibi

Dirae malorum corde reclamant nimis.

Stuarta.

≤line=505≥ Nullum tuis, praefecte, succurrit malum

Mihi piandum laribus. Intueor satis,

Satis intuetur penitus admissus Deus.

Amias.

Perdis Britannos.

Stuarta.

Et volo fieri meos ?

Amias.

Cur ergo clam conubia Norfolci ducis?

Stuarta.

≤line=510≥ Conubia certo nulla sine teste ambii.

Amias.

Quis ad illa testis?

Stuarta.

Quisquis auspex et mei

Moravius ipsa pestis imperii nothus.

Amias.

Quo more testem mortuum produxeris?

Stuarta.

Idoneus, dum vixit, haud unquam exstitit.

Amias.

≤line=515≥ Non clam sorore coeptus hymenaeus fuit?

Stuarta.

Quem nesciebat nemo concilii virum?

Visuntor actaque tabulaeque publicae,

Descripta pacto nomina auctorum leges,

Vbi quisque testes addidit scripto manus.

Amias.

≤line=520≥ At cur Hauartus arce Londina perit?

Stuarta.

Si iure, vindex doceat aliquando Deus.

Amias.

Ius vult necari, patrios quotquot negant

Ritus et abeunt in maritales toros

Cum perduelli cuique religio sua est.

Stuarta.

≤line=525≥ Sum perduellis et mei ritus ego?

Amias.

Papam Latinum sequeris.

Stuarta.

Et fateor sequi.

Amias,

Diversa nostris iura scelerate fores.

Stuarta.

Manere laus est in priorum dogmatis.

Amias.

Quoscumque ab alta parte glacialis poli

≤line=530≥ Populos tuetur arctos et classes agit,

Flagitia vulgo quae patravisti legunt.

Te continente regna quod probri genus

Non vidit exlex patria?

Stuarta.

Quocumque arguor

Et ex libro quodcumque famoso obicis.

≤line=535≥ Qui Galliam, Germaniamque et Flandriam

Aliosque fines turba Christiadum colunt,

Elizabetam principem crebra prece

Adhuc molestant et tuam mortem expetunt.

At ipsa nomen regium nulla inquinans

≤line=540≥ Crudelitatis labe tibi vitam dedit.

Stuarta.

Quod non ademit, illud obicias datum?

Egone ex sorore debeam aequali statu,

Genere atque sexu eodem et innocentiae

Sperare veniam? Iudicem reges habent?

≤line=545≥ Quod si tamen cognata iudicium in parem

Exercet ullum sive amor legum iubet,

Cur statuit aliquid parte inaudita altera?

Amias.

Partes peregit tuus Amiltonus tuas

Coram Britannae rite concitis ad hoc

≤line=550≥ Iudicibus aulae.

Stuarta.

Nemini audiri ream

ln servitutem quattuor lustris datam?

Amias.

Huc venit omnis urbe missus regia

Coetus: dynastae, principes, docti, senes,

De causa abunde cognitum nuper tua.

Stuarta.

≤line=555≥ Quid? Principis cognosse de causa minor?

Amias.

Elizabetae iudicis locum tenent.

Stuarta.

Aliusne iudex a Deo reges manet?

Amias.

Es Anglicae privata reginae cliens.

Stuarta.

Qua lege tandem subdor Anglorum duci?

Amias.

≤line=560≥ Suscepit ad se teque protexit suam.

Stuarta.

Protexit? O ius gentium! Nonne audiit

Atque incitavit, qui malis contra fidem

Onerare falsis principem audebant, meos?

Quis tam ferum, tam triste praeteritis nefas

≤line=565≥ Expertus annis? Quid prius querar? Tuam,

Scotas tenello flore qui gentes regis,

Iacobe fili? Vel genitricis vicem?

Vtriusque pariter, attamen potius meam:

Cuius superba sprevit herois preces,

≤line=570≥ Et fors parentem properat indignis tibi

Auferre fatis. Caelites fallant metum.

**Chorus Captivorum.**

Gens, quae ritus coluit priscos,

Qua Iordanis labitur unda,

Pecudum fibris et ture litans

≤line=575≥ Et quae cultus amplexa Dei

Rite novatos et meliores

Lege priori, si quando suae

Religionis tempsit honorem

VeI falsorum simulacra deuur

≤line=580≥ Vel plena dolo scita novorum

Sectata virum: quantos, eheu,

Quotque labores cladesque tulit!

Nam modo pugnax nullum a tergo

Tunc respiciens Sisara clavum

≤line=585≥ Spretorque sacri numinis Eglon,

Modo crudeli Marte Philisteus

Et Madiani bellator eques.

Modo ferales Amalechitae

Pressere iugo genus Isacidum.

≤line=590≥ Et sub Thaboro castre aut Libano

Aut Gelboëis fudere iugis

Alibique diis adfusa prius

Et fabrefactos ante iuvencos

Atque in lucis strata Profanis

≤line=595≥ Et divini nescia iussus.

Quis sat misera voce queratur

Clausum longo tennpore caeluiìl

Terris imbres ultro negasse

Tanquam rigidam ferri cameram

≤line=600≥ Diraque fame vulgo exstinctum

Mortale genus? Quis mihi dignas

Det ploranda Solyma lacrimas,

Quae populorum regina ingens

Tantumque alias superans urbes

≤line=605≥ Quantum nebulas arduus aether?

Postquam numinis oblita minas

Nec simulacris rite litavit,

Sacra confestim vertit ab imo

Dux Assyrius moenia fundo

≤line=610≥ Et Salomonis penetrale vetus.

Caesi iuvenes et communi

Senibus pueri puerisque senes

Funere iuncti, caesae matres

VeI servitum ductae ad Syrii

≤line=615≥ Regna tyranni.

Heu heu geminas post terga manus

Capta revinctum

Heu Sedechiam saeva suorum

Fata videntem!

≤line=620≥ Illa antiquis cognita saeclis,

Haec mala nostris:

Vbi religio mutata prior:

Et turba semel credita crevit

Inimica piis, illa errorum

≤line=625≥ Sedula fautrix, qua celsa ferit

Astra Caledon, qua dat ratibus

Anglia portus. Etenim regis

Nos aetherei iusta fatigat

Ira merentes; cum Moravio

≤line=630≥ Auctore mali funere merso

Amiltoni vindice dextra

Subiit Scotiae Mortonus atrox:

Quo sua nostris auspice misit

Agmina terris atque latrones

≤line=635≥ Angla virago;

Vbi nec divis fana supersunt,

Vbi nec superat gaza, nec ulli

Sua delubro gratia mansit.

Nam templa iacent aequata solo

≤line=640≥ Aut stant vacuae numine moles

Et sacrilega male voce sonant.

Atque ut cladis nostrae cumulo

Totque piorum caedibus illic

Nil queat addi neve bonorum

≤line=645≥ Possit haberi spes ulla super,

Decus ipsa Scoti regina soli

Atavis ducens regibus ortum.

Iam bis denos exsulat annos

Solio princeps exacta suo

≤line=650≥ Atque Britannae metuit leges

Vix par magnis hucusque malis.

Eheu species, species regum

Indigna nuru! Nimis o cuivis

Aspera, cuivis flagitioso

≤line=655≥ Fortuna reo iure levanda;

Quae tamen insons impune caput

Hactenus urget!

O humanae sine lege vices !

Nec dubitamus cernere iustos

≤line=660≥ Omnia divos.

## 7. ACTVS TERTIVS.

Drurius.

Humana nimium principis nostrae manus

Tollat Stuartam rebus Anglorum grauem,

Aut cuncta pereunt quodque praesagit mihi

Mens tacita d.udum, concidit patriae status,

≤line=665≥ Meliusque restituta religio retro

Pessumque dabitur, si, quod avertat Deus,

Bello superbos Gallia auxilio semel

Guisios et urbes hucce dotales agat

Opesque pariter conferat princeps Hiber

≤line=670≥ Scotusque nonilum matris oblitus puer,

Quem comprehensum vinsulis una fuit

Par continere: utrumque cessisset tibi,

Titheraea, sceptrum; graditur interea potens

Heresque regni duplicis. At melius tamen,

≤line=675≥ Timor, ominare; melius incertas vices

Incerte loquere. De rea excedat metus:

Quamquam decebat obrutam merito malo

Poenas dedisse numini infenso graves.

Amias. Drurius.

Amias.

Virtus dolusve feminae perdet caput,

≤line=680≥ Quae sat malorum machinatrix facinorum

Fuit in ruinam nuper et cladem Angliae

Nostrique ritus atque regalis domus.

Promisit illud opera Giffordi recens,

Perspecta regni quem dedit rebus fides

≤line=685≥ Sive Anglicano sive Celtarum solo.

Drurius.

Effare quinam?

Amias.

Tecta profugorum colit.

At at cavendum, ne quis arcana occupet.

Drurius.

Prosequere. Locus hic arbitros nullos habet,

Amias.

Curas ibidem fictus exposuit suas

≤line=690≥ Et ceterorum, quotquot illius notae

Restant in Anglis atque servitio Scotam

Longo teneri pro fide et regno dolent.

Hanc posse forsan, si quis auxilium daret,

Tuto expediri. Quin peregrinos ait

≤line=695≥ Isthuc Britannos callidus secum pares

Adicere curas idque consilium datis

Communicari litteris, quas cum dolo

Elicuit idem sive Morgani hospitis

Pagetiique sive Glasconis manu.

≤line=700≥ Huc cum tabellis ad Babintonum redit.

Drurius.

Et post tabellas inde prolatas quid est?

Amias.

Ipsas, priusquam quo datae fuerant eunt,

Nos pervidemus.

Drurius.

Et quod ob visas malum?

Amias.

Vel ipsa simili ûne vel victus dolo

≤line=705≥ Scripsit clientum quisquam, et exceptam catus

Lectamque descriptamque rursum epistulam

Illuc remitto, quo peregrinas scii

Paulo ante missas exsulantum litteras.

Quodcumque respondetur hinc, illinc super,

≤line=710≥ Examinandum nactus exposui meis,

Communicatum Valsigano et ceteris,

Quorum interest damnare iudicio ream.

Exspecto finem. Quam precor speciem queas

Scelerum priorem fingere? Aut qui iam neget

≤line=715≥ Stuarta motos in suae exitium Scotos

Anglosque dominae? Non potest in eis enim

Nil esse scriptis, iure quod carpi queat.

Nonne aliqua dabitur ratio maturae necis,

Cum deprehendi principes fingent nefas?

≤line=720≥ Qui, ne clientes amplius similes herae

Quid moliantur, in nemus ductos mihi

Regione varia dididerunt singulos.

Drurius.

Si perseverat Parisiis Giffordius,

Qiro deinde reditus nomine assiduos tegit?

Amias.

≤line=725≥ Quo nempe solitus: clam piis operam dare.

Drurius.

Suspecta reducis crebrius fuerit salus.

Amias.

Sed tamquam in aliquo deprehensus crimine

Patria feretur exsul ad speciem eici

Isthuc tabellis inde suggestis reus.

≤line=730≥ Nec eum movebit exsili sententia,

Nec si quid aliud ultra fingetur palam.

Drurius.

Non illa forti forsan officiet viro?

Amias.

Immo iuvabit quam prius multo magis:

Hoc omne posthac schemate inceptum teget.

Drurius. Bealius. Buccartius.

Drurius.

≤line=735≥ At qui, Beali, frueris ingenio ducis

Propiore semper cuique nascentes licet

Cognosse euras atque sensus abditos

Dominae, quid adfers? Quo Fodringaeam venis?

Bealius.

Dux religionis et gubernatrix novae,

≤line=740≥ Quam laeta solam gens Britannorum tremit

Et quidqui ambit fertili Oceanus salo,

Scherusbericum petere cum reliquis iubet\’

Drurius.

At quid super statuere de capta parat?

Bealius.

Abolere propere pessimam ferro luem.

Buccartius.

≤line=745≥ Sententiam senatus in Mariam tulit,

Latam probavit Anglici columen throni,

Et approbata publicis valvis stetit

Et lecta populis voce concitis tubae

Stuarta. Bealius. Amias.

Stuarta.

≤line=750≥ Tu me, deum supreme, sollicitam domus

Carae et meorum patere crudeles adhuc

Habitare terras atque litus impium?

Iacobus olim sic et Albanus Pari

Indigna passus dux Alexander iugo:

≤line=755≥ Nec servitutis in Scotos durae modus?

Quae lux Britannos adferet, quales erant

Tenente magnae frena Canuto insulae?

Quicum illa primo numinis magni dea

Iustitia caelo missa cum sancta fide

≤line=760≥ Communiter regebat humanum genus.

Quis regias vidisset in vinclis nurus?

Nunc illa terras fugit et mores feros

Hominum et frequenti sanguine undantem Angliam

Astraea virgo. Subiit ex illo fames

≤line=765≥ Insana habendi, spreta religio patrum,

Et orbe nostro maximum exortum est malum:

Luxuria, pestis blanda, cui robur dedit

Cumulumque longum tempus atque error duplex,

Et aucta vitia per tot aetates iu hanc

≤line=770≥ Vnam redundant. Vicit impietas bonos,

Turpique venere virgo dominatur nova:

Virgo illa nempe nixa sulphureo pede,

Cuius nec orbis totus adfuso satis

Poterit vagantes sistere Oceano faces.

Buccartius.

≤line=775≥ Examinatas hinc et inde litteras

Visasque patribus atque concilio virum

Clarissimorum, quas ferebat Celticis

Limitibus explorator, ut passim nihil

Citra periclum regii capitis foret

≤line=780≥ Et sole crimen clarius medio patens

Et quotquot accepere furtim nuntia

Tuique summam audisse iudicii potes

Sententiamque principis necnon patrum:

Quam per Britannos imperant edi palam

≤line=785≥ Populos, ut omnes leniant de te metum,

Quam pertimebunt et sibi et nobis gravem.

Nunc ut, priusquam morte dimittas diem,

Fateare noxas, aequius poenam feras,

Speres amicum numen, indulget duos

≤line=790≥ Regina mystas, qui tibi auxilium adferant.

Stuarta.

Quae norma vitae, quaeve religio viris?

Buccartius.

Nostra ex priorum faece nata purior.

Stuarta.

Si quo Tonantem scelere, quod factum pudet

Pigetque, laesi sive communem malo

≤line=795≥ Fortasse Christi regis offendi gregem,

Novi satis superque. Nil istis eget

Res haec ministris, hora nec praesens monet

Audire tales.

Buccartius.

Colere divinos negas

Evangelistas?

Stuarta.

Itane divinos vocas

≤line=800≥ Scelerum ministros? Agnito vero tamen

Hostes nefandos, patrii exitium soli.

O me beatam, si sacerdotem mei

Aliquem instituti dabitis! Accipiam libens

Et per parentis fìium summi rogo,

≤line=805≥ Vt sacra moriens mystica extremum hauriam.

Frustra superbos martyris titulos aves

Nomenque divae.

Stuarta.

Cur eam laudem invides?

An quam male exercetis in corpus, foris

Animae est potestas? Siccine erga me patris

≤line=810≥ Praecipere studium spe bona aetherei vetes?

Illa, illa spero. Qui Deus pro me suum

Fudit cruorem, fundier pro se meum

Ecclesiaeque veteribus magnae sacris

Caelo videbit. Hoc decus nullis ego

≤line=815≥ Mutem coronis neque si in antiquo mihi

Honore cedat tota sub leges humus.

Ego enim esse quicquam regna nisi falso rear

Splendore plenum nomen et inani comam

Auro revinctam? Casus haec rapiet brevis.

≤line=820≥ Hic obsoleta quidquid attritis fero

Aetate membris hactenus, penset, precor,

Si non iniqua voce caelestes voco,

Quascumque merui pro meís poenas malis.

Buccartius.

Huc usque nexis fraudibus nostram neci

≤line=825≥ Dominam laboras avida regnorum dare,

Quod non Sabrina flumine undanti scelus,

Non copiosus amnis Antonae abluat.

Stuarta.

Seu mente mecum sive consiliis meo

Seu iussu in eius fata tentatum nihil,

≤line=830≥ Nec sum malum molita quantumvis leve

Huc usque rerum, sed nec auderi tuli

Nec patiar, et mens firma non unquam pati est.

Buccartius.

Tua aut tuorum scripta testantur satis:

Et deprehensas ad manus epistulas

≤line=835≥ Morgani habemus et Babintoni et tuas

Pagetiique, queis alebatur scelus.

Stuarta.

Ita me in sinistra sorte caelestes ament

Et ille, sub quo taie patrari nihil

Impune possit, arbiter fandi memor,

≤line=840≥ Memor nefandi: nulla me uilius doli

Arguere potis est dextra. NiI movi quideur

Vnquam in salutem et nomen agnatae soror.

Si quid mei scripsere, captivam diu

Quo servitute solverent ad pristina

≤line=845≥ Me iura libertatis, id clam me fuit;

Rursumque testor omne, quod sanctum est, ego

Verique poenas criminis divos rogo,

Si me patrarunt conscia quicquam mei.

Sed enim profecto quo loco reges forent,

≤line=850≥ Qui cogerentur luere famulorum dolos?

Nec aliquid ausos tale nec posse arbitror.

Examinandi poruo cieantur velim.

Amias.

Nocentium secreta tormentum extrahit.

Buccartius.

Es passa dici domina nostratum hactenus

≤line=855≥ Et ambiisti, quod Lodovicus solet,

Quod sic te Alanus cum suis inscribere

Eoque titulo vult frequentari suas

Pridem per urbes pontifex pro te preces.

Stuarta.

Quodcumque de me statuit Ausonius pater,

≤line=860≥ Indunt mihi quodcumque sacrati vìri.

Renuere nomen muneris non est mei

Mea est statutis cura Christigenum obsequi.

Buccartius

Nemo ambigit tentare te regni statu,

Studere dudum rebus occulte novus

≤line=865≥ Praetendere et ius stemmaque et falsum genus,

Cuius profecto nomine Anglorum occupas

Insigne regum. Quem tuum nostri ambitum

Merito caventes precibus instant et metu,

Ne differaris longius, quin debita

≤line=870≥ Hinc anima fatis in leves abeat notos,

Anima imperandi cupida per fas et nefas,

Poenae expetuntur ergo, ne Anglorum ruas

Patriam et Penates.

Stuarta.

Egone? Quos regere expetam?

Patriam petendo perdam et ut fiat mea

≤line=875≥ velim esse nullam?

Buccartius,

Nostra post Christum basism

Quia competitrix imperi requiem amoves

Securitate praepedita gentium

Monet coacta legibus nostris mori.

Stuarta.

Coacta regnis inhiat alienis simul?

Buccartius.

≤line=880≥ Et causa prima, cur mage in vivis adhuc

Vel usque clausam te relinquendam negat:

Ritus tui et diversa religio nocet

Nostrae superstes et statis patriae sacrus,

Stuarta,

Quid criminaris? Hinc supra meritum efferor,

≤line=885≥ Nunc occubare nunc iuvat. Quando mihi

Mors cumque veniat, Christe, dum moriar tua,

Optata veniet. Nullus hoc nobis honor

Servatur alius maior; et si quod soli

Gens Anglicani commodum exspectat meo

≤line=890≥ Deinde leto, sponte dimittam ac lubens

Animam tot annos carceris pretium dati

Custodiaeque. Ceterum quamvis minus

Hac laude digna gaudeo dici ac fore

Semper vetustae fortis assertrix patrum

≤line=895≥ Fidei priorum. Nunc soror metuat licet

Minus minusque doleat: admisi scelus,

Fatebor; obici crimen hoc solum potest.

Subdat securi colla districtae mea

Nec imperandi servet heredem loco,

≤line=900≥ Quam semper odit dogmatis mulier caput

Pridem novati. Sic in Abramiden Saul

Davida demens saeviit motu truci;

Sed ille tecto fugit instantis minas

Potentioris: nulla captivis patet

≤line=905≥ Nobis fenestra, nulla quae emittat Michol.

Te, rex paterque caelitum, testem invoco,

Quem praeterire consili nostri potest

Nihil: subire praesto, quodcumque imperi

Deiecta mulier culmine alienum ad iugum

≤line=910≥ Exsulque potis est, millies decies neci

Adsum Parata, si tot animabus feras

Abolere pestes impiae haereseos g,enus

Atque revocare liceat antiquam fidem\’

**Chorus.**

Quae super sedes habitanda catis

≤line=915≥ Restat? An nondum satis Anglicano

Orbe diversae male luctuosos

Traximus annos?

Qualiter duri Pharaonis ora

Serviit magni genus Isaaci

≤line=920≥ Barbaris, eheu, dominis feroque

Subdita regi.

Nullus hic Moses Aaronque nullus,

Nulla Davidi bona liberatrix,

Nullus insontem Mariam Scotorum

≤line=925≥ Asserit aulae.

Hostium fidos numerus dolusque

Forsan oppressit nimius clientes?

Nec fides nostra magis ulla restat

Gente superstes?

≤line=930≥ Numen incassum fidei cietur,

Obtinet demens ubi regna vulgo

Ambitus necnon amor ille nunquam

Plenus habendi.

Ergo fraus victrix hominum triumphat?

≤line=935≥ Aequior longe fuat ursus ursae

Quamque nos nobis minus usque tigres

Tigribus obsint?

Hospiti damnum struit acer hospes,

Par inhumanum Paribus dolorem,

≤line=940≥ Rara cognatos similesque iungit

Gratia fratres.

Quae frdes regnis ubi tanta fraus est?

Regia Iobum vice quot secuti

Sorte mutata misere incubantem

≤line=945≥ Stramine rident.

Qui colunt reges popuIi beatos,

Deserunt idem solio cadentes,

Si qua regali quatit aura celsam

Fronte coronam.

≤line=950≥ Te quoque, o mundi caput Anglicani,

Qui modo incurvi proceres adorant,

Spernerent, si quis diadema campo

Sterneret auster.

Qualis iniusta dominaris aula,

≤line=955≥ Principes quondam meliora talem.

Iura viderunt gemino Stuartam

Dicere regno.

## 9. ACTVS QVARTVS.

Amias. Stuarta. Medicus. Chorus.

Amias.

Quando parari monita et extremum tuis

≤line=960≥ Dolere factis et fateri crimina

Nil mota mystas abnuisti deditos,

Regina ponas regios cultus iubet

Velumque laxes decoris insigne incliti

Deiecta dignitatis e fastigio.

Stuarta.

≤line=965≥ Quisquamne sacris regibus primam auferat

Auctoritatem, capita qui summa omnium

Privo potentes iure, quod reliquis solet

Iuste negari, Iege regali obtinent?

Quod iure nobis detulit magno Deus

≤line=970≥ Soli Deo referre cum vita vetas?

An vestra princeps atque concilium Angliae

Et atiquod in me ius habent alii duces

Et a catholicis separati iudices?

Nolint, velint: regina decrevi mori,

≤line=975≥ Regina moriar; et velint, nolint: ero

Semper, nec alia me potestate oppriment

Quam nemore caeco principem quemque optimum

Saevi latrones. Interim spero Deum,

Aequi atque iniqui vindicem et regum patrem,

≤line=980≥ Vbi perire iussa lucem liquero,

Nullam daturum patriae ingratae moram

Ad ultionem. Moriar. Hic non est novum

Occidere reges. Maria Canutum sequar,

Sequar Richardum.

Amias.

Imperia reginae feras.

Stuarta.

≤line=985≥ Sed plus quid in me possit imperio tua

Quam nemora circum hominibus insidians latro?

Quos ne trucidet, nil nisi leges vetant

Humanitatis.

Amias.

Quid seris fando moras?

Velamen istud regium abicite ocius,

≤line=990≥ Famuli. Quid ultra porro cessatis? Cito

Regale quidquid superat auferri decet.

Medicus.

Maioris aulae quam probant dignam bonis

Et patria et orbis et Deus spolias suis?

Vis ut verendi capitis ornatum abstraham?

≤line=995≥ Qua fronte quave dextera, tantum audeam?

Prius Arctos altum deseret lapsu polum,

Potiusque patiar praesto cum sociis necem,

Et ante mitis esse disces, Amia.

Amias.

Huc huc, satelles. Ite, laxate hanc thoro

≤line=1000≥ Regalis alto carbasum decoris notam:

Supremus instat namque captivae dies.

Quem dum manemus, carceris custos, vigil

Intende curam pariter et mecum vide

Angustius, quo possit artari rea.

≤line=1005≥ Quae si habita laxo carcere attentet malum,

Ceu cum caminus nuper exarsit dolo,

Praesto esse iubeo ferrum in eventus fugae

Omnes et ipsam cuspide adversa fodi.

**Chorus.**

Quid agis, sceleste? Nonne vindictam vides

≤line=1010≥ Pendere caelo? Nec tibi est poenae satis,

Quod Anglico servimus aeternum solo?

Nec tu, pater, tu, cuius excussum manu

Metuunt profani fulmen inimici horridum,

Qui densa pellis nubila et mundum regis,

≤line=1015≥ Iratus haec servitia nec iustus vides?

Nam quando tela nubilo emittes polo

Aut quos in usus flamma servatur vorax,

Si nunc serenum est? Dextra cur, genitor, tua

Cunctatur? Adeo capita saevorum hospitum

≤line=1020≥ Abolere cessas igne caelesti, pater

Vindexque regum? Quique terrifico feris

Innocua totiens rupium albarum iuga,

Hos potius apices vindicaturus pete!

Iaculare piceos flammei incendi globos

≤line=1025≥ Et parte ab omni nubium iratus tona

Et sparge fulgur! Sparge qua polles magis

Manu potesque: noxium feries caput,

Quodcumque feries, impium, dirum, tuae

Potentiae tantique securum patris.

≤line=1030≥ Et nos quoque ipsas, si secus non asseris,

Vna ruina involve saltem liberas,

Qualem tuum Samsona blasphemis, Deus,

Obire casum cum Philisteis iubes.

Amias.

Quoniam hora lusus adimit haec omnes tibi,

≤line=1035≥ Tollenda mensa est ista, qua nil nunc opus.

Stuarta.

Gratia Deo: ex quo tabula iussa est erigi,

Nullos dolori praebuit lusus meo,

Siquidem negoti suppetit per vos satis.

**Chorus.**

Eheu, quid agimus, caelites? Vbinam favor

≤line=1040≥ Haec inter esse vester et pietas potest?

Elizabeta, fraudis et scelerum artifex,

Oblita decorum regiique nominis

Cunctis verendi, quotquot aethereos polo

Vitalis aurae spiritus alto hauriunt,

≤line=1045≥ Violare magnos gentium incepit duces

Et statuit omnes morte violandos pari:

Et longius parcetis? Haud superos timet,

Haud aequiorem criminum ultorem Deum

Etiam monentem rursus et reverentiam

≤line=1050≥ Affinis ante stirpis et tot sanguini

Titulos, notas, sexumque communi additum?

Stuarta.

Miserere saltem generis et regni, soror:

Quodque ambiisses ipsa consimili vice,

Iustum piumque compari nunquam nega.

≤line=1055≥ Id rex meo tenellus e solio rogat,

Id ego et bonorum turba: ne exturba bonos.

Scherusbericus. Stuarta. Amias.

Scherusbericus.

Quae Gallicanos limites, Hiberniam

Et Angliam suprema moderatfix agit,

≤line=1060≥ Tranquillitati Christianorum studens

Et primo honori caelitum statuit datam

A congregatis patriae primoribus

Sententiam in te, Maria, postremum exsequi.

Atque ecce qui diploma Londino super

≤line=1065≥ Regnantis haec urgente mandato attulit,

Vt crastinus cum Phoebus octavam feret,

Peragamus in te, quidquid ipsa praecipit.

Quod in suae molita perniciem Àngliae

Et vastitatem nuper accire exteros,

≤line=1070≥ Qui religionis in Latinorum fidem

Auctoritate rursus oblita patrum

Agerent Britannos et sub Ausonium senem,

Quem prima sequeris quemque compellis sequi

Papam tuorum, es causa, cur possit minus

≤line=1075≥ Verus supremi cultus huc retidi patris,

Guisiaeque columen pervicax semper domus

Et restitutae sola pietatis lues.

Stuarta.

Hoc foedus? Haec est gratia, haec pacti fldes?

Non est mihi pollicita se talem soror,

≤line=1080≥ Pollicita non est, cum Caledoniae mala

Et nostra quondam visa miserari dedit

Promissa simul et pignus auratum suae

Fidei atque amoris nuntium et cepit mei

Adamanta cordis mutuum. Nunquam quidem

≤line=1085≥ Isthuc eandem progredi fueram rata,

Vt sorte simili generis et sceptri sibi

Iunctam necare vellet, et reri tamen

Ex quo meis excussa potui finibus.

Non sic fugatum regia Henricum sua

≤line=1090≥ In Scotica proavus arva suscepit meus.

At, optimates, gratias vobis ago,

Qui nuntiatis, quod timere debui,

Non fugere; grates arbitro rerum Deo

Precesque solvo: fortiter dabit haec pati

≤line=1095≥ Quam tradidit sororis in potentiam.

Praelusi amicae mensibus morti tribus,

Captivitatis unde vitabo malum

Et servitutis auferar longe iugo,

Vt veriori caelitum vitae asserar.

Scherusbericus.

≤line=1100≥ En Anglicanae praesules ecclesiae,

Qui te simul solentur, adducti duo.

Stuarta.

Quae ratio morum? Quae vel ambobus fides?

Scherusbericus.

Avita magni gravibus Henrici statis.

Stuarta.

Soletur ergo me Dei unius favor

≤line=1105≥ Nec in supremo deserat discrimine,

Quam tot per annos servat insontem bonus.

Vt si relinquam melius hanc lucem libens

Hominesque; sed monenda vel paulo prius,

Quo suppetisset ultimis aliquod mihi

≤line=1110≥ Spatium tabellis, unde legassem meis,

Si quid bonorum superat. Obstricta omnibus

Paucis scio fecisse pro merito satis.

Scherusbericus.

Cito moriendum, domina, moriendum est, ubi

Titanis aderit hora dicta posteri,

≤line=1115≥ Nec mors ad ullum proroganda terminum.

Stuarta.

Sed reddite omnes ergo iam tandem meos.

Scherusbericus.

Quaevis tibi puella cum medico data est

Stuarta.

Et convenire me meum mysten sine.

Scherusbericus.

Nostros recusas, nec tibi admitto tuum.

Stuarta.

≤line=1120≥ Saltem familiae nobilem oeconomum cedo.

Scherusbericus.

Dabitur.

Amias.

Paretur interim poenae locus,

Altus duos latusque bissenos pedes,

Quem saepimentum pariter aequale ambiat,

Et circum amictu pullus obvelet nigro

≤line=1125≥ Lugubria pannus omnia. In medio leae

Sedes theatro strata pulvinaribus.

**Chorus. Stuarta.**

**Chorus.**

O sancta pietas! O gubernator poli!

O lucis almae vector et mundi iubar,

Quid audiisti? Quid videbis crastinus?

≤line=1130≥ Quid Albion spectabit? Et quis non neget,

Quod hic paratur? Spretor hospitii Thoas?

Lamenta cessant, turba captivae mea?

Ferite palmis pectora et planctus date

Et iusta dominae facite: carcer insonet

≤line=1135≥ Fatalis, Amiae dira custodis domus.

Neque enim novum vos vulgus, ad lacrimas rude

Lugere iubeo. Facitis hoc annis decem

Decemque rursus: ex quo in Anglorum sinus

Et inhospitalis Albionis litora

≤line=1140≥ Velut in luporum venimus rictus oves

Maerore nulla caruit et questu dies.

Et iam ministrat causa ploratus nova.

Adite planctus. O mare! O caelum! O solum!

Stuarta.

Quid me, puellae, fletis? An nondum satis

≤line=1145≥ Mea vos fatigat servitus? Nondum mei

Vos heu, misellae, carceris fessas piget

Et acerbitatum, quas diu fertis simul?

Differte lacrimas neve lamentabili

Sic praevenite funus ululatu meum.

≤line=1150≥ Fletus recusat: una sufficiam malis,

Si sunt mala, evicere quae cunctos metus.

Deus hinc, Deus me liberat falsis bene

Primum expeditam gaudiis, ne se procul

In praeparatas Orci aberrarem plagas.

≤line=1155≥ Cur animam in ista luce detineam amplius

Morerque, nihil est, quam gravi impulsu levem

ln ore primo teneo quassatam malis.

Itinere certo aevique momento brevi

Et morte facili et saepe quaesita exeo

≤line=1160≥ Ad templa divum: quis mihi hoc vestrum invidet?

Secura moriar, nilque morienti necem

Aut duriorem faciet aut celerem nimis,

Nisi quod nequibo vestra muneribus suis.

Pensare merita pauper, infelix hera.

≤line=1165≥ Sed quae videtis animum in extremis meum

Bonamque mentem, capite contentae parum

Tabulis relictum, quod voluntatis meae

Et amoris ignes mutui in vosmet meos

Testabitur. Miseria ne faciam vetat

≤line=1170≥ Beatiores. Ista fortitudinis

Exempla reliqui ferte monimenti loco

Et pignoris, quando aliud haud licuit dare.

Quo tu, dcorum summe, post morbum vocas,

Quo ducis, eia iam sequor, demum sequor

≤line=1175≥ Ad tot malorum terminum, ad requiem tuam

Per auspicatum te bono mortis diem

Et nuptialem, qui meos luctus, meas

Vitam in novam mutabit aegritudine

/52/ Et hostium me expediet immunem manu

≤line=1180≥ Meoque servatore donabit, Deo

Meo meoque domino et aeterno patre.

**Chorus.**

I nunc: esse nega perpetuum nihil

Et sentire vicem sceptra potentium

Vt res terrigenum, credule, ceteras,

≤line=1185≥ Quae fortuna tamen stare vetat loco.

Non est ipsa bonis firma beatitas,

Sint virtute pares dis licet inclita

Et clari generis lumine nobiles

Dent legem populis imperiosius:

≤line=1190≥ Quin regno dominus quilibet aspero,

Si non perpetuo longius imperat

Exemptosque suis legibus et pares

Cogit supplicio subdier impio.

Sic ad vota cadit quidlibet improbis

≤line=1195≥ Praeter tempus iners, namque fluunt dies,

Versanturque rota regna volubili.

Quanto post Solymen tempore dirutam

Gens Iudaea iugo sub Babylonio

Heu translata caput vidit ad exterum

≤line=1200≥ Ornamenta suo debita principi?

Mentem non subeunt vincla Manassei

Davidisque vices? Quaeque tyrannico

Morraei imperio passa Caledonis

Regnatrix animae, non diadematis

≤line=1205≥ Heu obiecta gravi saepe periculo

Et nunc barbarico subdita carceri:

Testanturne satis non fore perpetem

Laetae terrigenum sortis imaginem?

Nec tu, quae solio freta Britannico

≤line=1210≥ Terres Christiadas et tibi proximo

Captivam retines sanguine principem,

Exspectes alios hactenus exitus

Quam post et Nabothi funera Iezabel

Et vatum catulis esca voracibus

≤line=1215≥ Praeceps de thalamo dedita regiae

Aut laeso tumidus numine Cissides

Aut qui Zacariae se nece poliuit

Aut fatum paries cui tulit obvius

Divinae digitis nobile dexterae.

≤line=1220≥ Sic mundi interea maximus arbiter

Hostis nostra levet colla potentia

Reginamque favens in sua transferat

Rursum regna Deus! Quam modo cursibus

Magnis bis decies sol novus aspicit

≤line=1225≥ Et nos a patriis sedibus exsules.

Hac regina tenus graves

Aerumnas tulit exsili

Regno capta Britannicno,

Quo spe venerat auxili.

≤line=1230≥ Sed qui sancta dat hospitum

Rebus iura Deus, sacrum

Quo tandem caput ampliat,

Tantorum scelerum caput?

Non semper tulit hospitem

≤line=1235≥ Pascentem hospitibus pecus:

Non qui rite penatibus

Mactabat ferus impüs

Nulla lege tamen sibi

Iunctos sanguinis advenas

≤line=1240≥ Exactumque Lycaona

De regno ad nemus avium

Addixit socium lupis,

Quamvis nulla propinquitas

Eius laesa foret domo.

≤line=1245≥ Qua nulli caderent duces,

Sicut finibus Anglicis

Ignota nece regibus

Scotorum decus occidet.

O regnandi saeva cupido

≤line=1250≥ Dirique metus et mens spreti

Conscia iuris, quanti semper

Fons et origo secreta mali!

Odit quondam regno electum

Davida Saul veritus laeso

≤line=1255≥ Numine cladem, celsa veritus

Sede repelli, qua Iessaeum

Statui iuvenem deinde videret.

Quem dirarum peste sororum

Et bile nimis percitus atra

≤line=1260≥ Vel mulcentem cythara furias

Vel fugientem cautius iram

Nisus acuto figere telo.

Non secus atro livore tumens

Heroinam, quam diadema

≤line=1265≥ Spectat avorum verius unam,

Tentat iniquo caedere ferro

Vocitata soror, legum, generis,

Et regalis secura status

Et Iacobi, qui materla

≤line=1270≥ Puer arce praeest. Tali

Athalia mente peremit

lmmatura caede nepotes,

Genus Ochosiae nobile nati,

Solymis inhians femina regnis.

≤line=1275≥ Sed mox aliud pretium experta

Solvit meritas funere poenas:

Et suppiicio, quâe patrat idem,

Hospes eodem peccata luat.

## 15. ACTVS QVINTVS.

Erbyus. Stuarta. Melvinus.

Erbyus.

Iam nocte pulsa multus effulsit dies,

≤line=1280≥ Et opperitur reliqua te procerum manus,

Regina quondam: venimus, postquam iubar

Illuxit almum, venimus de te acciti

Haurire poenas.

Stuarta.

Mensium morbo trium,

Melvine, fractam carcerisque taedio,

≤line=1285≥ Et socius, allevate subsidio ultimo,

Aliis deinceps quippe parendum est heris.

Melvinus.

Pro sors acerba! Pro ministerium grave,

Quod capite miseris erigit toto comas!

Stuarta.

NuIIum sodalem funeris, prae te mihi,

≤line=1290≥ O Christe, quaero, Christe, spes mortalium,

Distente ligno, cuius huc usque, o favor,

Ope servor annos undevicenos rea

Ei martyris palmamque laurumque expeto.

Valete, famuli; adesse si spectaculo

≤line=1295≥ Caedis meae prohibebit hostilis furor,

Subeste dominis ut Deo, cuius manu

Versantur hominum fata, nec iubentium

Praecepta detrectate, dum rectum velint.

Scherusbericus. Stuarta. Melvinus.

Scherusbericus.

Denuntiata tempore hesterno tibi

≤line=1300≥ Mandata nostrae si facessemus ducis,

Cunctata thalamo longius prodi foras!

Stuarta.

Resume, Maria, spiritum aerumnis parem,

Dimitte vitam! Christe, morientem iuva,

Qui generis humani expiaturus vetus

≤line=1305≥ Probrum, gravatus praeter assuetum cruce

Infame adisti sponte suppliciis iugum.

O quod superbae vix habent unquam domus

Potentiorum, regibus nomen pium,

Melvine, donec morimur, es nobis fide

≤line=1310≥ Magna obsecutus (etsi in haereseos novae

lurasse verba suspicor, Christus tamen

Dumtaxat unus auctor est ecclesiae):

Ego rite vobis uncta, regum a sanguine

Catholica ego regina, pro multis queror

≤line=1315≥ Non esse pretium maius officiis tibi.

Caledonem post fata, quae subeo, petes

Suprema matris verba spectantis necem

Nato reportans: ille virtutem, scio,

Remunerabit hactenus prae me tuam.

≤line=1320≥ Ne sit Tonantis infrequens cultor neque

Ecclesiam labare Romanam sinat,

Si pace uera rcgna moderari suae

tssul Dicionis optat; proprium cuius caput,

Neu credat (unum nocuit hoc matri malum),

≤line=1325≥ Sed in parente spem suam supero locet,

Qui dat salutem solus et opes regibus.

Haec monita referes testis, ut moriar Scota,

Vt Franca moriar fida, Romani patris

Veterem professa publicam et certam fidem.

Melvinus.

≤line=1330≥ Veneranda princeps atque suprema in Scotis

Regina, nostrum gaudium quondam et salus,

At nunc dolor dumtaxat, hoc rerum tibi

Praestabo eandem cardine oeconomus fidem

Quam semper. Ibo quaeque postremum iubes

≤line=1335≥ Regi feram, nec fuero dictorum immemor.

Stuarta. Amias. Scherusbericus.

Stuarta.

Tune arbitraris, Amia, quod clientibus

Per quae ipsa misi. scripta providi meis,

Elizabetam forte iussuram dari?

Nemo recusat iusta morituro.

Amias.

Arbitror.

Stuarta.

≤line=1340≥ Audite, proceres, ultimam insontis precem

Et huc sacrificus sinite concedat meus.

Scherusbericus.

Qui munus illud impleant, nostros habes.

Stuarta.

Si denegatur mysta morienti meus,

Coetum mihi, praefecte, famularem cedo.

Testes eos adesse morienti velim

Et religionis omnibus posthac meae.

Scherusbericus.

Aliter statutum, quippe miscerent novo

Clamore tecta teque turbalent heram.

Stuarta.

Quia me decet maiore comitatu mori,

≤line=1350≥ Vocate: sileant, ne quid impediant rei,

Tacitique spectent, imperabo protinus.

Scherusbericus.

Ea fide accersuntur e puellulis

Binae atque famuli quinque: ne plures roga.

Stuarta.

Sed tunc per illum, cuncta qui praesens videt

≤line=1355≥ Dominator orbis, per ducis vestrae moram,

Per hospitalis si qua pectoribus fldes

Pietasque vestris restat: hanc saltem integram

Accipite, proceres, auribus vocem bonis.

Cunctis potestas fiat abeundi meis

≤line=1360≥ Et efferendi, si quid a nobis habent

Ducente fida singulos custodia.

Kentius. Stuarta. Bealius.

Kentius.

Adi theatrum, domina. Famuli, ducite.

Stuarta.

Ad summa vis supplicia reginam trahant?

Kentius.

Servos domo, Paulete, ducturos voca.

Stuarta.

≤line=1365≥ Etenim suum negante iam munus pede

Vix sola gradior vixque subsisto satis.

Kentius.

Clara, Beali, voce rursus huc data

Elizabetae iussa reginae lege:

Dum considemus, audit et populus frequens.

Bealius.

≤line=1370≥ Helisabe, Anglorum felici numine princeps

Celtarumque potens Hibernorumque, paternae

Assertrix fidei, regnorum iure propinquis

Sarsberio mittit cui Kentius, Erblus atque

Pembrocus comites, Comberlandoque salutem.

≤line=1375≥ Quandoquidem procerum coetu sollemniter acto

Nostrorum votis Mariam damnavimus, olim

Reginam Scotiae, porro sententia nuper

Civibus accitis recitata et fixa per urbes,

Ne patriae titubata salus, ne iura Tonantis

≤line=1380≥ Religioque cadant, quibus hactenus ipsa timetur

Exitiale mihi vestrisque nepotibus omen,

Iam tandem concedo mori meritasque malorum

Auspicibus post me vobis expendere poenas

Arce Fodringaiis Amia custode revinctam.

≤line=1385≥ lte; ferat nostram immisso lictore securim

Imperii resecanda lues praesentibus isthic,

Queis vos cumque datis. fussorum haec summa meorum

Quam neque maiorum leges neque iura morentur.

Borumgus. Stuarta. Kentius.

Borumgus.

Superest relectis ergo mandatis palam

≤line=1390≥ In amore Christi colloces fiduciam

Et Christiano, domina, de more oppetas.

Stuarta.

Si domina, iubeo, sin secus, quaeso: sile !

Borumgus.

Quod optimatum iubeor imperio gravi

Veroque quod conforme cognoscam, loquar.

Stuarta.

≤line=1395≥ Falsi magister, si mihi obsequeris: tace!

Pax ante luci fida cum tenebris erit,

Cum Beliale Christus in foedus novum

Descendet ante, quam mihi negotium

Tecum sit ullum quamve latrantem audiarm.

Kentius.

≤line=1400≥ Quid? Adhuc vetusta te superstitio tenet?

Cur namque ritus et sacerdotem. tuum

Nostratibus praeponis et quare crucem

Dextra geris, quam mente gestari decet?

Stuarta.

Haud facile signum tale sine motu feras

≤line=1405≥ Et memoris animi maximis affectibus;

Neque Christianos aliud obeuntes decet.

Kentius.

Vt dura cautes aetheris ridet minas,

Cauro resistit et lacessentes aquas

Longe remittit, dicta sic spernas licet.

≤line=1410≥ Caeleste numen voce placabo pia

Communibusque precibus adiungam meas,

Vt in supernas te recepturus domos

Ignoscat idem noxiis iudex tuis.

Stuarta.

Orationem pariter augebo meam.

≤line=1415≥ Servator orbis, gentis humanae salus,

Qui duplicata, Christe, transversim trabe

Pendes et ulnas lenis expandis pater

Ad te reversis, per quod implexum asperis

Diadema sacrum sentibus pungit caput,

≤line=1420≥ Per et manus fixosque cuspidibus pedes

Hiansque lateris vulnus: exaudi, obsecro,

In morte solam. Sanguinis fusi patrem

Torrente roseo mitiga aeternum mihi

Et, quam parato victimam altari fero,

≤line=1425≥ Immitte caelo pectori vires novas,

Vt religionis moriar assertrix tuae,

Qui cuncta iudex omnium solus potes.

Stuarta. Puellae duae.

Stuarta.

Tibi omnibusque caedis ignosco libens

Auctoribus (sic numen ignoscat mihi)

≤line=1430≥ Vnum professa: nil in agnatae statum

Vitamve quondam nilque culpandum palam

Et sic patrasse. Cognitas tibi, Deus,

Expunge culpas; utque in antiqua fide

Et religione sanguinem fundam ultimum

≤line=1435≥ Et in beatas aetheris sedes vehar,

Adite pro me, caelites, regum patrem,

Qui terra et alto primus imperium obtinet:

Pro me et Latino rite mystarum auspice,

Pro me atque Hibero Francieoque regibus,

≤line=1440≥ Pro me et Iacobo rege et agnata, precor,

Elizabeta, pro Caledoniis meis.

Puella prima.

O thema tragicum! Funebre o spectaculum,

Ferale, foedum, luctuosum! Et quod Getae,

Quod Scytha, quod Afri et Caspium litus colens

≤line=1445≥ Fera pertimescat trucibus aut Hister fugam

Praebens Alanis, quis tot imperii notis

Illustris aras hospitum sparsit cruor?

Tam sancta saevo membra Diomedes gregi

Epulanda posuit? Tale parricidium

≤line=1450≥ Quis heu tyrannus saeculo admisit suo?

Quis Colchus eheu, diva, quam video tuam,

Regina, maiestatem et imperii decus?

Stuarta.

At non spopondi vos huic tales globo.

Exuite memet impedimentis, neque

≤line=1455≥ Admoveat huc satelles aut lictor manum.

Nunquam ministris usa primum talibus,

Nunquam viriles ante conspectus ego

Mea membra regni cultibus mane expedii.

Sed pignus istud, carnifex, diae crucis

≤line=1460≥ Imaginem puella sibi servet sine:

Quae ter refundet aureae pretium tibi.

Non patitur et vult esse perpetuam sibi.

Ergo, puellae, tempus abeatis monet.

Valete, nobis osculum summum date.

Puella secunda.

≤line=1465≥ Quo nos solas, diva, remittis?

Tecum votum est usque morari.

PuelIa prima.

Tecum votum est, regina, mori.

O tristis abitus! ltane disceda,m neçlue,

Regina, tecum moriar? Aeternum tui

≤line=1470≥ Privabor oris lumine? O terra! O polus!

O alba longe saxa et antiquae Orcades!

O Anglia atque Scotia, periistis hodie!

Concussa planctu pectora illiso sonent.

Stuarta.

Pollicita tacitam contine, virgo, sonum

≤line=1475≥ Nimis insolentem; quin precatura arbitrum

Pro me Tonantem cum viris clientibus

Testare fortem et caede supplicii loco.

Quid, lictor, obvelare contendis caput

Et me, priusquam morior, attingis? Mane.

≤line=1480≥ Hoc tu, puella, fungere officio atque abi!

Puella prima et secunda egressae.

Puella prima.

O nos remissae, nos ibi ignavae, soror!

Quae patimur ? Et non sentiunt Amazonas

Nos et Camillas? At quid imbelles, quid heu

Solae tot illos contra? Moreremur simul.

≤line=1485≥ Nec id licebat nec iuvaret. Occidit

Nihilominus lux quanta christicolum! Perit

Nostri una sexus gloria et mundi decor.

Audis profana caedier dextra caput?

Nec penitus adigi vulnus? In medio stupet.

≤line=1490≥ Habet: peractum est. Pendet exigua male

Os amputatum parte, et hinc trunco cruor

Exundat, illinc regius vertex iacet.

Video, licet semota, perfectum nefas.

Heu, heu, dies et Phoebus hos obitus videt

≤line=1495≥ Nec reprimit ora sonipedum et flectit retro

Cursum suorum? Si Thyestaeam impotens

Spectare cenam, quae minus damni tulit,

Hinc hinc reverte, Sol, anhelantes equos,

Bissena cursu signa qui vario regis,

≤line=1500≥ Immitte noctem: pereat hic mundo dies

Et lux acerba et Albion scelerum capax.

Puella secunda.

Quam spectat alto sontium vindex necem

Pensabit ultor clade, si sero, gravi.

Visamus autem, socia, qui dominae queat

≤line=1505≥ Tolli cadaver: nomine et capite, o dolor,

Viduum sereno sindone involvi decet.

Modo sidus orbis columen antiquae domus.

Borumgus lictore exserente Stuartae caput.

Inanibus simulata nequicquam artibus

En ora fraudulentae et incanum caput,

≤line=1510≥ Quod Anglicanum nomen et avorum fidem

Atra petebat Martis occulti face.

Quae pertinaces praemiis paribus beet

Melioris hostes ceteros evangeli,

Rlizabetam servet imperio Deus.

Puellae reliquo cum Choro duae. Amias.

≤line=1515≥ Permitte reddi corpus exaninìum, Amia,

Nobis et aufer, eia, carnifici effero

Sanctas pudicae, quaeso, reliquias, uti

Nos exuamus, spolia reddamus tibi.

Amias.

Exite, quod nos agimus, adhibendas negat.

Puella prima.

≤line=1520≥ O Cerbere implacate et immanis Charon,

Vel in cadaver saevies? Nondum satur

Est longa rabies? Praeses o maestae domus,

Vae, våe tibi! Vae quisquis haec alius facit

Et intuetur! Vae tibi, tellus parens,

≤line=1525≥ Et patriae, quaecumque non ulciseitur,

Vobisque, reges, sive parricidium

Non impediistis sive patratum scelus

Impune sinitis regium obliti decus

Et religionem perditam sub cardine

≤line=1530≥ Glacialis ursae, cum supra magnos furor

Elizabetae gentium exsultet duces!

Puella secunda.

Nunquam dolorem credidi tantum adfore,

Vt efferatam post Caledoniam fuga,

Captivitatis post fugam, cxsilii malum,

≤line=1535≥ Post servitutem carcer et languor gravis,

Post carcerem languore cumulatum gravi

Sequeretur actu caedis extremo pudor

Et funeris ludibria deserti canum

Rabido furori. Gravius et Macolmii

≤line=1540≥ Et Guilielmi principum timui nihil

Captivitate, peior eventus metu

Est et timore maius infortunium.

Puella prima.

At membra busto quis parentali teget?

Artus sacratae nobiles heroidos

≤line=1545≥ Rima patente video nudatos humi,

Truncum caputque et signa clari corporis

Et ora et illas arduae frontis notas.

Huc illa facies igne sidereo nitens,

Inimica flectens lumina huc ceeidit color?

≤line=1550≥ Regina, tales intuor vultus tuos

Talesque patior? Quo tuus fugit decor

Oculique nostrum sidus? Exanimis iaces,

Neglecta et insepulta; superamus tamen,

Cum cur mori velimus, heu, causae nimis,

≤line=1555≥ Cur vivere autem, restet adflictis nihil

Nisi remanemus, ut renarremus nefas.

Audite terrae, clausa litoribus vagis

Audite maria et quisquis attonitus stupet,

Fulgore primo capius et facili bono

≤line=1560≥ Fallacis aulae: audite quam fragili loco

Vix stent superbi, credulum quotquot bonis

Animum dederunt rebus. Est parvus cinis

Et umbra, quod nos cumque miramur nimis.

Quisquamne regno gaudet et fastu brevi?

≤line=1565≥ Excelsa regum sceptra sic sorti obiacent,

Vt alta ventos semper excipiunt iuga

Rupemque saxis vasta dirimentem freta,

Quamvis quieti verberant fluctus maris.

Decus illud orbis atque lumen aureum

≤line=1570≥ Toti Stuarta flebilis mundo iacet.

Decrevit huc augusta regnantum nurus,

Ex quo Moravius, Agaris Ismael satu,

Amplexus urbes et Caledoniam draco

Caput leonis pressit imposito pede:

≤line=1575≥ Mox cessit odiis anima privatis nocens,

Et Iezabeli praeiit ad furvam Styga.



# Back



FINIS.

