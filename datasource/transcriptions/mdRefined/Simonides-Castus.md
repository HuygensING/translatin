# Front

/

CASTVS

IOSEPH[^1]



# Main



# 1. Personae.

Malvs Daemon.

Ioseph.

Famvli.

Faetifer.

Iempsar.

Nvtrix.

Nvntivs.

**Chorvs ex puellis Aegyptijs.**

Semichorvs.

≤page=4≥

D. Stanislao Socolovio: Theologo Regio: venerabili miracvlo ingenii et
litterarvm: venerabiliori virtute et moribus: Patri svo in Christo:
Simon Simonides Leopoliensis lib: mer: de. dicavit.

≤page=5≥

MALVS DAEMON.

Venio, inferûm domos, et vmbrarum specum

Linquens, vbi, telluris in penetralibus,

Superis seôrsum, habemus infimi dij;

Vocare si par infimos, qui maximam

≤line=5≥ Rerumque, honorúmque, occupamus gloriam;

Saeclaque hominum vniuersa, et hîc viuentia

Nostro vsu, et olim functa capimus mancupi.

Esto, creatos esse nos ab altero:

Esto, illo ab ipso, conditam orbis fabricam,

≤line=10≥ Caeloque nos pulsos ab ipso eodem; & his

Datos locis, vbi horror, & squallor vigent:

Esto omnia haec, creator, & rerum parens,

Superbiat scilicet, alatque nominis

Vmbram; penes nos interim, solida Imperj

≤line=15≥ Maneat potestas: templa nobis, victimae

Nobis, sacri nobis dies, trophaeaque,

Donariaque struantur: ad pericula

Nos inuocemur: nos bonarum praesides

Rerum feramur: denique ipsi numina

≤line=20≥ Celebremur, & noscamur; ille incognitus

Caelo exigat saeclum. parum interest, vbi

Agas loci, at agas qualis, id verò interest.

≤folio=A2≥

≤page=6≥

Solenne praetereà hoc genus nostrum tenet,

(Diuinitatis quae fides certissima est)

≤line=25≥ Honore macti, vt gaudeamus; male habiti

Impune non sinamus omnimodis modis;

Cuius animi, exemplum vel hodie, isthîc palâm

In iuuene nequam dabimus; & testabimur,

Quid conciti ira, quid benigni possumus.

≤line=30≥ Non sim, qui haberi volo; nisi effectum illicet

Do, quod loquor. men’ quem Senatus, quem aula, quem

Rex, quem populus, & purpurati omnes pauent!

Quen tota gens Aegyptia, aut, quem tota gens

Mortalium, quaecunque, & vbicunque, aspicit

≤line=35≥ Solis iubar; sacrificijs, altaribus,

Honoribus, mensisque certatim colunt!

Men’ eimodi, inquam, numen! vnicus puer,

Hebraea pessima soboles, faex seruuli,

Contempserit! inultum id ei abierit peruico!

≤line=40≥ Dabitur opem, ne scilicet abeat; & quidem

Pridem, sciens peperceram; quum commodùm

Necare fratrum inter manus possem; ratus,

Doctum periclo, mitiorem posteà

Nobis futurum. sed video, non in loco

≤line=45≥ Me miseridocria vsum; acerbiorem enim

Inuenio; quanquam, quod caput odij huius est;

Cum stirpe tota Hebraica, vetus hoc mihi

Viget

≤page=7≥

Viget duellum; ex quo potiti gentium

Sumus, hominumque examina, in praedam meam

≤line=50≥ Cessêre; tum Regem supremum ipsum poli,

Ita comminatum seriò commeminimus:

Breui, breui olim tempus adfore; foeminae

Cum semen, Hebraeus iuuenis, haec interim

Possessa nostra regna, vi exspoliasseret;

≤line=55≥ Pedibusque saeuiret super caput meum.

Id ne habeat, arcta cautio est; & sedulò

Caui hactenus: ideoque quamcumque indolis

Alicuius, aspexi propagem masculam;

Insector vltro: aut ego neco, aut mulcto malè;

≤line=60≥ In patribus, in auis, in atauis, gnauiter

Hoc perpetratum: cùm, quasi ex industria,

Exortus hic puer est; statim à puero, Deo

Illi altero, addictissimus; contrà, mei

Contemptor acer; non tuli impune; & propè

≤line=65≥ Patrata caedes, dexteris fratrum fuit:

Sed miseritum est pueritiae; potiusque in hanc

Oram, abdicandum seruituti censui;

Si fortè, cùm loco atque fortuna, insolens

Exueret ingenium: ast nihil profecimus:

≤line=70≥ Ferocius agendum est; nocensque machina,

Torquenda quamprimùm; neque ea minimae notae;

Sed quam oppidò fortissimam perspeximus:

≤folio=A3≥

≤page=8≥

Mulier, mulier, inquam, iuuentae maxima

Siren: repertrix prima, mortis, & mali,

≤line=75≥ (Neque enim alio reti, aucupatum imus animas

Plures; quam amore, & foemina) haec, haec, inquam eat

Siquidem gradus iam factus est pulcher satis.

Cui iste seruit seruitutem, est Faetifer,

Summo loco vir, summa apud Regem fide:

≤line=80≥ Iempsar illi vxor, supra humanum modum

Pulcherrima; eius ex animo ego sustuli

Mariti amorem, & seruili huius intuli:

Quem si gerentem fecerit mori suo;

Confecta res est: noster est: victoria est.

≤line=85≥ Sin obsitnatus manserit animo fero;

Tamen, fanicus audacis, atque strenuae

Dabit mulieris: heu Iempsar, heu mea

Iempsar; in quanta Charybdi, nunc tuum

Pectus trucido! sed quid ad me? dum modò

≤line=90≥ Vlciscar hostem: tu, vel alia, vel alia

Pereas, parum moror: vnico isti, faeminas

Omnes, velim impensas; potiri modò queam;

Ed ipse procedit foras; ego me aufero.

IOSEPH.

Vosné etiam, Herum, ad hanc celebritatem

≤line=95≥ Sacrorum, omnes comitaturi

Tecto

≤page=9≥

Tecto exitis? nullus ne hîc penes

Decumbentem, praesto aderit Heram?

Obsequio si quid, vel facto,

Opus adueniat; qualia multa

≤line=100≥ Circa aegrotos, plerumque vsus

Postulat; vt non satis vna manus

Officio sit.

FAMVLI.

Vera quidem tu censes: atque Herus

Digrediens, hoc itidem nobis

≤line=105≥ Praeceperat; vt Dominae praesto

Essemus: verùm ipsa, alio nos

Praecepto, ad sacra amouet; aiens

Primos medicos, praecipuosque

Vitae artifieces, Diuos esse:

≤line=110≥ His quandoquidem sollennia sunt

Festa per vrbem;

Jremus omnes supplices, atque illius

Jacentis, impleremus absentem vicem:

Ita spem esse, posse sanitatem consequi:

≤line=115≥ Te, caeteris cum foeminis, satis sibi

Dum nos redimus, vsui domi fore.

Ergo imus, & voto obsecundamus pio.

IO: Siquidem Dij isti sunt; vel haec pietas pia est.

FA:

≤page=10≥

FA: Tibi forsan impia, qui supra Dominos sapis.

≤line=120≥ IO. Nempe, Dominos suprà sapio, dum seruio.

FA. Atqui Deos, quos hi colunt, tu non colis.

IO: Seruire Dominis, & colere Deum; aliud est.

FA: Cui seruit Herus; huic seruiendum est quoque tibi.

IO: Herile corpus est, quod emit; animus Dei.

≤line=125≥ FA: An non Heriles quoque Dij, quorum animus est?

IO: Deos Heriles nescio; meum scio:

FA: Ergò, quod aio, nempe plus sapis, quàm Heri.

IO: Cum Heris ego sapientia, haud contenderim.

FA: Verbo haud facis; verùm solens facto facis.

≤line=130≥ IO: Bona verba quaeso: FA: Nulloque videor mala?

IO: Modestius mecum agite; FA: Nil magis volo.

IO: Neque memini meritus aliter animo meo.

FA: Fatemur: atque integritatem candidae

Mentis tuae, inque nos amorem, agnoscimus:

≤line=135≥ Et quicquid, ab hominibus amicis, mutua

Poscit fides; debemus affatìm tibi:

Tu namque cùm primum immigrâsti in hanc domum;

Fortuna quasi tecum immigrauit huc bona:

Mitto omnigenam abundantiam rerum omnium:

≤line=140≥ Mitto, annuam uvertatem agrorum, & messibus

Rupta horrea; innumeros greges mitto pecorum:

Mitto, auri, & aeris, paene, cornu copiae;

Duntexat in rem quod facis nostram loquor.

Discor-

≤page=11≥

Discordijs antêhac scatentem istam domum;

≤line=145≥ Perpetuaque odia, inter se alentem familiam;

Tu, amore certare docuisti haud iurgijs:

Aurem, tu Herilem, obsessam adulatoribus,

Tectis susurris liberâsti; & publicum

Audire veritatis insuêsti sonum;

≤line=150≥ Non blandiendo, verùm agendo gnauiter.

Potiri Herilem gratiam, monstrasti iter;

Herumque, non tam dicta cum dulcedine,

Quàm facta cum virtute, munerarier

Merito tuo instituisti; vt inde, nulla iam

≤line=155≥ Domus sit, vbi familia, vel frequentior

Vel more cultiore, vel in Heros fide

Maiore, vel quae niteat elegantius,

Cernatur; vnumquemque Hero, ex aequo & bono

Ornante: tuque cùm inter omnes principem

≤line=160≥ Facilè locum teneas; Herumque habeas propè

Tuum; ita tamen mentem modestam deprimis;

Quasi vltimus, nullique sis rei: neque

Te vnquam malo quisquam vsus; omnes commodo:

Vnde, & suprà inuidiam es; & omnibus viges

≤line=165≥ Charissimus, iuxtà atque honoratissimus.

Idcircò, & illa dicta mea, nolim putes

Animo maleuolo dicta; sed quoniam te amo,

Eamque fortunam perennem tibi aueo;

≤folio=B≥

≤page=12≥

Deos colendos censeo; à quibus omnia

≤line=170≥ Bona dantur; & seruantur à quibus bona.

Tu, suasionem fortè si haud sequeris meam;

Saltem, profectam animo malo, non existima.

IO: Num quid boni vobis fit ex me, nescio:

At si fieri aliquid, benignè agnoscitis;

≤line=175≥ Id verò ego, à solo Deo meo, dari

Agnosco; vosque idem velim sentire; & hunc

Solum colere; quanquam haec negotij haud ita

Exilis est persuasio; quin non priùs

Deum doceri posse duco; quàm ipsemet

≤line=180≥ Se se sciendum insinuet aegro pectori.

Nunc ite: & illos instituto patrio,

Quos Rex colit, colite; facem donec aliam

Vobis, superior ipse Deus illuminet.

FA: Imus; sed animum mihi tuus sermo pupugit.

≤line=185≥ IO: Illi abierunt;

Mihi nescio, qua frigida formidine

Cor obriguit: aures sonescunt: horruit

Capillus: arcta mens, velut magni mali

Praesaga torpescit: quid est! aut quid me erit!

≤line=190≥ O caelites, ô Rex supreme caelitûm:

Terra quasi hauriri, angulisque ab omnibus

Videre videor appeti: paenè redeo

In vetera: talem paenè mentem illo die

Habuisse

≤page=13≥

Habuisse repeto; à fratribus quùm venditus

≤line=195≥ Ex libero homine, seruus haec in loca abij:

Sol ipse, tristiùs mihi quodammodo

Lucere cernitur. quid est! aut quid me erit!

Noctem quoque, et somnum, quibus cum taedijs,

Quibus cum acerbitatibus, & immitibus

≤line=200≥ Insomnijs, exegi! amari me à Deo

Nimis putem, nisi pereo: quin somnium,

Quale anteà nunquam, horridum, immane, asperum

Vidi: appetentem circiter nouum diem;

Videbar in pulcherrimam quandam alitem

≤line=205≥ Mutarier, candore certantem niui;

Aurasque penna permeabam splendida;

Cùm derepente, in me cucullus impetum, à

Tergo facit: formamque persequens meam,

Eo vsque processit sequendo; donicum

≤line=210≥ Sub terream quandam specum me impingeret;

Pedore, vbi & squallore quassabar gemens.

Neque sopor, illud erat; sed vsque expergitus,

Totis volutim contremiscebam artubus;

Gelidusque sudor, membra peruolgauerat,

≤line=215≥ Guttis renidens, atque lassitudine.

Tum corripior anceps cubili; & supplices

Cum voce palmas caelitum extendo patri,

Meliora poscens: exque ea hora perpetim

≤folio=B2≥

≤page=14≥

Torpeo animi; & praesens quasi periclum horreo.

≤line=220≥ Quid est! quid erit! eia, eia anime, quid, proijcis

Spem! quid fatiscis! comprime anxitudinem:

Viuit Dominus, ille Dominus viuit; sine

Cuius voluntate, pilus haud defluxerit

Capiti tuo. tun’ immerenti tibi mala

≤line=225≥ Dari! bonaué bene promerenti dixeris!

Plusué autumes laboris impostum; solens

Quàm ferre possis! do manus, do equidem manus

Domine: tuum imponere; subire esto, meum:

Vel occideris; in te tamen fides mea:

≤line=230≥ Tu seruituti mancipasti: tu ex sinu

Patris, pusillum me abstulisti; sit tibi

Laus, atque honor: tantùm iuuentae sis memor

Aetatis impotentis, atque improuidae:

Cumque mala das; tolerantiam, & constantiam

≤line=235≥ Simul da: ero, aut non ero; moriar aut sospiter:

Tibi moriar, tibi sospiter; sim, absim, tuus.

**CHORVS.**

Strop. I.

Petra celebris est hîc

Quaedam, vitrea dis aqua;

Fontem

≤page=15≥

Fontemque expositum vrnis, saxo

≤line=240≥ Iaculans supremo.

Apud hanc, amica quae -

dam est mea; flumineis

Pepla liquoribus

Tinguens; superque ardua dorsa rupis

≤line=245≥ In sole aprico expoliens; ea atrum

Nuntium mihi insusurrauit.

Antristrop. I.

Sontica lempsar ictam

Peste, aegra domi occulere

Membra; & taeniolis caput obnu-

≤line=250≥ Bere flauum; eamque

Diem abisse tertiam,

Muneribus Cereris.

Ambrosium os suum,

Ex quo abstinet; cor tacito dolore

≤line=255≥ Vltrò exedens; poeneque terminum Orci

Saucia, ante tempus appellens.

Strop. II.

Anné tu Domina ex Pane!

Anné es concita ex Hecate!

≤folio=B3≥

≤page=16≥

An turba ex Coribantum!

≤line=260≥ An matre montana multivaga!

An te impulit feris pollens

Dictinna! libi ob iners

Opus, & habita sacra prophane ira-

Ta! insanit namque etiam per

≤line=265≥ Terram illa; per pelagus-

Que vrget vaga vada ventis.

Antistr. II.

Anné Faetiferum, quisquam

Alter vir, tuum Dominum,

Probro addicere tentat!

≤line=270≥ Furtum illius molitus talamis!

An de tuo tu inaudîsti

Non dulce tale aliquid!

Quod te vitae saturet mox,

Vinctamque lecto animam

≤line=275≥ Nodis cruciet amaris.

Epod.

Solet quoque aegrae, propagini

Foemineae, creperum malum

Puerperij, & inerti-

-Ae

≤page=17≥

Ae, excors nausea adesse; meum haec eadem

≤line=280≥ Transiit aliâs vterum incillans.

Obstetricem ast caeligenam,

Diuam arcitententem,

Artemin, adij:

Praestò semper adiutrix cum

≤line=285≥ Diuûm adfuit fauore.

Anapesti.

Verùm eccum, pro foribus nutrix,

Hanc ipsam, extra talamum ductat,

Horrens, atra nube supercilj:

Hoc quicquid sit, discere auet mens.

≤line=290≥ Heu me, quàm vae pallida Dominae

Facies; quàm illum primum florem

Formae penitus amisisti!

NVTRIX.

Miseranda hominum vita, & morbi

Ter miserandi:

≤line=295≥ Quid iam faciam? aut quid non faciam?

En tibi clara ea lux, en hic aether,

En apricum, en Sol, en patulae aurae;

Quorum cupiens, vnum id in ore

Nuper

≤page=18≥

Nuper habebas; surgere, linquere,

≤line=300≥ Infelix stratum; procedere,

Vesci caelo; en, quàm subitò istud

Fastidis! stratumque iterum appetis!

Respuis omnia; nil tibi volupe est:

Quod adest damnas: quod abest poscis;

≤line=305≥ Mox quoque id ipsum, horres & refugis:

Quid iam faciam tibi! vel quid non

Faciam!

Aegrotem potius, quàm aegrotos

Curem. simplicior enim haec labes;

≤line=310≥ Doleas, si aegrotes: si aegro adsis;

Et menti dolor, & manibus labor;

Omnis vita hominum ingratissima;

Nec requies hìc vlla laborum.

Certè aliam vitam, hac potiorem

≤line=315≥ Tenebrae offusis nubibus arcent;

Nos tamen efflictim hanc deperimus;

Quae sub sole hîc obuia claret;

Vitae propter inexperientiam

Alterius, rerumque supra nos;

≤line=320≥ Fictisque vltrò ferimus nugis.

IEMPSAR.

Suscipite humeris; suscipite aegram,

Tollite

≤page=19≥

Tollite fessam; soluor neruis

Omnibus; omnia lapsant membra:

Fulcite caput: fulcite aegra

≤line=325≥ Colla: rotatur mundus: currit

Terra; cado, cado, pereo: date mî

Date vestram manum;

Suscipite meam, suscipite manum;

Ventum facite, demitte taeniam

≤line=330≥ Capiti; grauis est, grauis est, soluite

Crinem: ach me, ach me.

NV: Obfirma animum; neque te toto

Corpore proijce filia:

Qui placidum se se, & generosum

≤line=335≥ Morbo impertit; minus aegrotat:

Ista nati lege homines sumus;

Multa in vita perpeti oportet.

IE: Heu quàm parui culmine tecti

Rure in vacuo, viuere seruam

≤line=340≥ Dulce foret: quàm fonte ex puro,

Puris lymphis, sedare sitim;

Somnumque vdo gramine inire.

NV: Filia, filia, quid deliras!

Quid te oblita es! solam te isthîc

≤line=345≥ Reris! ne mihi, ne quaeso hac in

Turba, exsensos sermones sere;

≤folio=C≥

≤page=20≥

Qui te mentis captam infament.

IE: Aege fusum mî, date qui filum

Ducam; libet ad lumina sera

≤line=350≥ Flammae hibernae, peruigilare;

Non soli viuunt opulenti:

Ducite nuptum me: vrite faculas:

Induite oculis, crocinum flammeum;

Seruo cupio, serua locari.

≤line=355≥ NV: Apage obsecro, dicta indicta haec:

Me miseram, num verè desipis!

Nam quid tibi cum fusis Dominae!

Aut quid Herae cum seruarum operis!

Quid cum faculis, pridem nuptae!

≤line=360≥ Me miseram, num verè desipis!

Lymphae puros latices poscis!

Non tibi viuo saliens pumice,

Fons, per mediam murmurat aream;

Quo cupida sitim stinguere possis.

≤line=365≥ IE: Signum pecori, numerum frugibus

Libet imponere; libet occludere

Resinis dolia; condere, promere,

Libet omne penu; famula ô Domine

Sim tua; sim tua serua ô famule.

≤line=370≥ NV: En quale iterum dixti dictum!

Modò te aiebas, sera ad lumina

Fusum

≤page=21≥

Fusum ducere; iam media inter

Armenta erras, numerasque pecus;

Artem haec poscunt ariolatricem:

≤line=375≥ Certè aliqui te, filia, Diuûm

Vexat, sanumque amputat animum.

IE: Infelix ego, quid tandem egi!

Quò deueni! quò rationis

Itere ex recto, deuia flexi?

≤line=380≥ Desipui, cecidi, icta flagello

Diuûm: ach me, ach me.

Obnube mihi; obnube caput, mea

Mater; oculum lacryma perpluit;

Facies conturbata rubore est.

≤line=385≥ Ach me, ach me.

Si ex vitijs resipiscas; dolor est:

Si cum vitijs vesanire

Porrò pergas; porrò habeas malum;

Praestiterit, nil gnarum, nilque

≤line=390≥ Oppetijsse scientem.

NV: Obnubo; sic vtinam mors me

Subitò obnubat:

Nam quô vitae prolixae vsus?

Nisi vt aduersis pluribus instruat;

≤line=395≥ Multa tamen me docuit senium;

Quorum volupe est vel meminisse:

≤folio=C2≥

≤page=22≥

Et tu filia crede expertae:

Nunquam vitium contrahere optimum

Equidem duco; at vix humanum;

≤line=400≥ Soli etenim Dij sunt sine noxa;

Homines, labimur, & consurgimus;

Quanquam surgere, fit cum magno

Morsu animi, magnoque pudore:

Surgendum tamen est, potiùs quàm in

≤line=405≥ Sorde iacendum; haec altera tabula est,

Post naufragium: non resipiscere,

Sed grassari, per scelera in scelus;

Plusquam insanum iudico, & amens:

Porrò quid virtus, quid vitium

≤line=410≥ Ignorantem, velle perire;

Brutae est pecudis.

IE: Promptius ista est verbo dicere

O mater, quàm facto ostendere.

Durum; quod dolet, vt non doleat.

≤line=415≥ NV: Fateor; namque tuo ipsa dolore

Doleo: aetatemque meam contero:

Si modus vllis est seruandus

In rebus; amicitias censeo

Quàm mediocres misceri; neque

≤line=420≥ Intimam ad animae haurire medullam.

Vt quod volupe est; sit tractabile;

Siue

≤page=23≥

Siue intendere, siue remittere

Libeat, verùm hoc indignissimum;

Binum, vnam animam ferre dolorem:

≤line=425≥ Atque ego nunc, ad mea priuata

Damna, tuo etiam afflictor damno.

Quin, vitae quoque nimium studium,

Officere magis, quàm proficere,

Habitumque bonum corporis aiunt,

≤line=430≥ Frangere potiùs, quàm stabilire.

Nimium omne, minus laudo; siquidem

Ne quid nimis; ut docti suadent.

**Ch: Mulier senex, Dominae meae, fidissima**

Nutrix; video quidem palam infortunium;

≤line=435≥ Verùm est in obscuro: quid hoc mali siet;

Scitari igitur ex te, atque discere volumus.

NV: Scitans, neque ipsa scio; fateri enim abnuit.

**Ch: Neque eloquitur exordium aegritudinis!**

NV: Ad idem redis; silescit usque haec omnia.

≤line=440≥ Ch: Quàm concidit: quàm tabuit: quàm marcuit.

NV: Non potuit aliter; tres dies cibo abstinens.

Ch: Morbíne vitio? an ita, sciens vt se enecet?

NV: Planè enecet; deliquium ad animi vsque abstinens.

Ch: Mira memoras; quid Herus! vel ea non percipit!

≤line=445≥ NV: Occultat ipsa; neque sui indicium facit;

Ch: Quid! intuens vultum, videre non potest!

≤folio=C3≥

≤page=24≥

NV: Quid ni videat! ast illa simulat malum aliud.

Ch: Quin tu ipsa tormentum aliquod adhibes! & mali

Fontem elicis! vel prece; vel instigans minis.

≤line=450≥ NV: Ad cuncta descendi; nihil potui tamen;

Verùm neque hanc vicem, remittam hilum ab animo,

Vel tu ipsa, praesens vt fuas testis mihi;

Qualem ego me Heris indulgeo malè habentibus.

Age, ô caput charum, prius quae dicta sunt,

≤line=455≥ Vtrinque sunto indicta; tuque laetior

Frontem explica; dimitte verò obstipum iter;

Atque adeò, ego ipsa sicubi fui durior,

Dimitto; ad aliaque meliora dicta eo:

Age, si tibi, quod dicere pudeat, dolet;

≤line=460≥ Hae foeminae, callent mederi foeminis;

Modò creduas illis; boni aliquid consulent.

Sin’ ad viros quoque morbus est volgabilis;

Eloquere, medicis vt negotium detur;

Age; quid silescis? esse mutam non opust;

≤line=465≥ Sed, vel redargue, male si videor loqui;

Vel si bene; bonis da locum sermonibus.

Dice aliquid: ostende os: speci huc; heu misera ego

O foeminae, frustraneus labor meus;

Ibidem à prioribus absumus; neque enim antid[hac]{.mark}

≤line=470≥ Verbis mouebatur; modò etim respuit:

Hoc quoque tibi scias; vel mari aspriorem, [est]{.mark}

Te iam

≤page=25≥

Te iam putâro; si mori cruda obstines;

Teque dominumque tuum, tuosque liberos

Prodens; quibus plagosa mox aliqua imperet

≤line=475≥ Nouerca; miseroque miseris tractet modis;

Vel seruoli ipsi pessimè vsque insultitent;

Vel iste, qui ante te potitur nunc domo

Iosippus. IE: Ach me. NV: pungit hic te sciliet.

IE: Perij; occidis me mater, vndique occidis;

≤line=480≥ De iuuene eo, sit obsecro silentium.

NV: Vide, vt sapis! Sapiens tamen, dedita opera,

Seruare te tibi, tuique negligis.

IE: Amo liberos; sed iactor alio turbine.

NV: Verùmtamen puras manus fers crimine.

≤line=485≥ IE: Manus quidem purae; ast animus aerumnas habet.

NV: Num inimicus aliquis, conscit in te aliquod malum!

IE: Amicus exest; non volentem, non volens.

NV: Num Faetifer Dominus facinus in te facit!

IE: Vtinam ne ego illum inueniar afficiens malè.

≤line=490≥ NV: Quae tandem ea est acerbitas; quae vrget mori!

IE: Sine me mihi nocere; tibi enim noceo nihil.

NV: Non verò sino; tuum malum, meum malum.

IE: Apage, abstine manum; haec quidem est iniuria.

NV: Vel genua tua tenuero, neque dimisero.

≤line=495≥ IE: Mala, ô misera, tibi, si resciueris, mala.

NV: Quod mihi malum maius! tui quàm amissio;

Occidis;

≤page=26≥

IE: Occidis; honori mors mihi; probro salus.

NV: Cur me haec honesta postulantem non doces!

IE: Siquidem ex honestis machinamur turpia.

≤line=500≥ NV: Futura fortè honesta si narraueris.

IE: Discede per Deos, manumque omitte mî.

NV: Non fecerim; quùm tu, quod oro, non facis.

IE: Jam facio; peruincis sacra hac manu tua.

NV: Age, ocyus fandi capesse exordium.

≤line=505≥ IE: Quid ego misera dicam! sine, ach mater, sine.

NV: Iam pollicita; fidem caue fefelleris.

IE: Fallere fidem praestat; quàm iniqua proloqui.

NV: Non in bonis, sed in malis, consulto opust.

IE: At non potis consilio agi labes mea.

≤line=510≥ NV: Nil tàm mali est; quod consulens, non explices.

IE: Rem perditam, nulla explices, vi consilj.

IE: Ergò tuo tandem periculo loquar.

NV: Loquere, vel in periculum vitae meae.

IE: Quisquis sceleris, huius, huius altera.

≤line=515≥ IE: Quid? qui insciens, occasionem dat mali?

NV: Nullo tenetur crimine ignorantia.

IE: Ach me, Domine, quàm paene bis te vulnero.

NV: Num de merito quid sinistri suboluit!

IE: Etiamné tu viros putas delinquere?

Etiam

≤page=27≥

≤line=520≥ NV: Etiam vitia cadere puto in sanctissimos.

IE: Mil miri itaque muliebre si ingenium cadat.

NV: Tenerior animus, noxiae procliuior.

IE: Veniam ergò, mea quoque noxa iura inuenerit.

NV: Non omnibus noxis venia eadem datur.

≤line=525≥ IE: Quid quaeso? quale hoc est, amare quod vocant?

NV: Suauissimum, & amarissimum, filia, malum.

IE: Nos alteram tantùm huius vtimur vicem.

NV: Eho: tibiné praeter virum cognitus amor!

IE: Nollem agnitum; sed rapimur aestu ingratijs.

≤line=530≥ NV: Quis is! vel unde! crimini qui te appetit!

IE: Cuiatem eum tu dixeris iuuenem exterum?

NV: Nostrumné Iosippum! IE: loqurntem te audio;

Non ipsa narro. NV: Proch Dij Deaeque, quid

Ego audio! nosterné Iosip! illené

≤line=535≥ Iosippus! illud vnicum delicium Heri!

Ille oculus alter! lux, fides, columen domus!

Functam me oportuit prius; quàm haec audio:

Vno hoc die plus viuo; quàm viuendum erat;

Abite iam mihi deinceps, moribus

≤line=540≥ Qoutquot subaeratis, dolosum intrinsecus

Caelatis animum; corde sublesto, & cato;

Qui fronte venditare sanctimonias

Didicistis; intus agitis aerugo mera.

**CH: Et me non mediocris impetiuit**

≤folio=D≥

≤page=28≥

≤line=545≥ Admiratio; talibus repertum

In malis, iuuenem hunc; praeire cunctos

Qui visus mihi moribus modestis:

Ignosco sedenim; acer Imperator

Est amor; senibus quoque egelatis

≤line=550≥ Cit incendia; nec viros remittit;

Quantò perniciosior iuuentae est;

Cui cor feruet, & ipsa adurit aetas.

Non amem; vel amem pudico amore.

IE: Aegyptiae puellae, amicum mihi genus;

≤line=555≥ Persaepè noctis circiter meridiem,

Quùm tectus aêr astricis silentijs,

Sopore corda vincit, & sensus domat;

Ego quietis cassa, mente peruigil,

Animum meum speculatum in orbem misi; vti

≤line=560≥ Me certiorem redderet; quibus modis

Damnosa vita perditur mortalium:

Dispexi, & aduerti; nihil cuiquam mali

Praeter suam sententiam, atque arbitrium

Accidere; plurimis enim bene sapere

≤line=565≥ Datum est; sed hac ratione erit res clarior.

Quae sunt bona, omnes scimus, & cognoscimus;

Nec elaboramus; alij ob socordiam;

Alij, voluptatem anteponentes bono.

Verùm, voluptatum genera sunt pluria:

Ignauia

≤page=29≥

≤line=570≥ Ignauia quoque non caret dulcedine;

Vel ipse morbus garriendi suauis est:

Pudor etiam cessationis mel fouet.

Geminus quidem ille; ornamen alter, & color

Virtutis; alter pestis, & scabies domus.

≤line=575≥ Quorum omnium, summum decus, opportunitas.

Haec cogitans, & mente firma combibens,

Nullum putâram tàm venenum vrgens fore,

Quod me inficere, & ex arce rationis dare

Pessum potesset. dixero quoque iter meae

≤line=580≥ Constantiae: vbi me sauciauit primûm amor,

Considerabam protinus; quî quàm optimis

Modis, sagitta liberarer ipsius.

Exinde principiò tacere, habere clam,

Vulnus tegere coepi: qui vsus linguae enim!

≤line=585≥ Aut quae fides! quae tecta consilia foras

Eliminans; aliena damna corrigit;

Sibi interim non prouidens conscit malum:

Tùm ferre placidè; amentiamque, modestia

Peruincere statui: deinceps, vbi animus

≤line=590≥ Flecti repugnat; nec furor frangi potest;

Visum optimum est; mala, morte luere: cui meae

Sententiae nulla esto contrauentio.

Ita mihi sit; neque lateam, faciens bene;

Neque faciens male, teste sub multo siem.

≤folio=D2≥

≤page=30≥

≤line=595≥ Scio, facinus grande esse, sibi molirier

Manum: scio, facinoris indignissimam

Causam; mulier adhaec, patrans tantum nefas;

Opprobrium, odiumque omnium video fore:

Sed pessimis pereat modis; sanctum tori

≤line=600≥ Consortium, quaecunque princeps institit

Scelerare, & ad viros fidem extulit exteros.

Nobilibus ex domibus, datum est faedissimum

Huius mali exemplum; inque vulgus proditum.

Praestantioribus enim vbi turpia placent;

≤line=605≥ Videntur illicò infimis pulcherrima.

Porrò, odi & illas; quae pudicae, grandibus

Verbis tenus, sub corde caelant pessimas

Audacias: istae, ô Domina Pontica Cyprj,

Qua fronte, tandem coniugum vultus sacros

≤line=610≥ Contrà obtuentur! quomodò vel complices

Sceleris tenebras non pauent! atque angulos

Ipsos domorum! forte ne vocem duint:

Haec namque me, ô charae, neci nunc mancipant;

Ne vnguam virum meum inueniar vrens notae

≤line=615≥ Infamiae; neu filijs conflem nefas;

Quos strenuos quandò sine scelere extuli;

Iuge hoc decus habeant; diuque floreant

Splendore mentis; gloriosi vel meam

Vicem; nec ob matrem male in vita audiant.

Licet

≤page=31≥

≤line=620≥ Licet quis animi maxima pollentia

Sit praeditus; seruiliter illicò tamen

Sapiat necesse est; si paternorum scius

Sit cirminum; hoc ferunt, vel carius

Vita esse, cui iusta, atque honesta mens adest:

≤line=625≥ Quod si accidat quandoque vulgari improbos;

Tum tempus, ac si virgo, speculi in aequore

Maculas notat; vulgoque proponit palâm:

Quos inter vtinam ne inueniar ipsamet ego.

Hoc vltimum non vos tamen caelauerim;

≤line=630≥ Omnem meam culpam esse; iuuenem hunc criminis

Nihil dedisse; praeter eximia quod est

Forma; meam quin sedulò cupidinem

Prauam refugere; quod ne sitis nesciae.

Ch: Euge pudor, euge; quàm vbique splendidus viges.

≤line=635≥ Tuisque laudem comparas cultoribus.

NV: Hera, mihi prima fronte calamitas tua,

Pauore cor expectorârat: ast modò

Quàm vana fuerim sentio; ita mortalium

Secunda cogitata plus sensus habent.

≤line=640≥ Nihil supra humanum modum; nihil supra

Perpessa naturam es: potens in te Dea

Jrruit. amas: quid tum! quid hinc miraculi!

Volgarium hoc est plurimis mortalibus:

Jdeóne vita deserenda! ideóne mors

≤folio=D3≥

≤page=32≥

≤line=645≥ Obeunda! mitte lubricam mentem tuam:

Nimium sapis. nimium sapere, nimium malum est.

Morbis mederi clade; dum amentia est.

Si iam patrasses morte condignum nefas;

Tamen ideò non iure mortem exposceres:

≤line=650≥ Nunc vana cogitatio duntaxat in

Te ebullijt: quam si potenter viceris;

Neque te ferendam affectibus permiseris;

Bis tantidem iugi potieris gaudio.

Iucundius periculum est euadere;

≤line=655≥ Quàm nescientem omnis manere periculi;

Cuius tibi optima iacta sunt fundamina.

Medium medellae propè habet; aegritudinis

Quisquis genus nosse potuit, quod Filia

Promptum tibi est; caetera dies curauerit.

≤line=660≥ Laudo, ob oculos habere te sobolem tuam:

Laudo, malam esse nolle vel eorum vicem:

Praeire virtutem, parentes filijs

Par est. suos sui enim aemulantur commodè:

Quanquàm neque eum ego filium probauerim;

≤line=665≥ Qui vitia, potius aemulus fuat patrum;

Quàm facta cum virtute. mortales sumus

Omnes: vicissatim bonum in vita, & malum est:

Illud colere, quaerere, sequi; hoc, nec audiens

Audire, nec videns videre, filius

Debet;

≤page=33≥

≤line=670≥ Debet; pius quisquis, timensque Deum esse vult.

Quin saepè, patrum errata, magnum filijs

Dedère stimulum, ad strenuè, atque fortiter

Agendum; vbi animus labis impatiens, supra

Iniuram esse; & ora vulgi claudere;

≤line=675≥ Noxasque maiorum, suis virtutibus

Obducere satagit. quod è contrario,

Frequentius fit; optimis ex patribus,

Vt pessimi sint filij, & noxae merae;

Virtute qui partam parentum gloriam,

≤line=680≥ Titulo tenus duntaxat in se transferunt;

Ipsi, nihil minus cluunt, quàm nobiles.

Quò, neque tuis te liberis impendio

Nimio esse sollicitam, neque mori velle fas.

Si liberali praediti ingenio vigent;

≤line=685≥ Vel vsque te cessante, perstabunt boni.

Aut, cum si haec tangit nimis; quod tu obsecro,

Viroque filijsque, tibique, enormius

Opprobrium reliqueris! quàm si necem

Tibi, ipsa consciscas! boni consilij opus

≤line=690≥ Hoc scilicet putabitur! vel impotem

Mentis; vel actam criminum furoribus;

Vel à marito atrociter habitam, ferent.

Erige animum; et minus malum, elige in malis.

**Ch: Praebere temet consulentibus benè**

Domina

≤page=34≥

≤line=695≥ Domina decet; praeclara dictio tua

Quidem est; sed huius oppidò salubrior,

Magisque praesentanea, ad vulnus tuum

Sed non ferundi tempus hîc sententiam

Vtra gnarius dixit; sed instandum optimis.

≤line=700≥ IE: Vtinam réapse mala pati, ita facile foret;

Ac suasione dicitur; caret auribus

Dolor; altiusque sauciatae vulnus est

Mentis; mederi lingua quàm verbis queat.

NV: Pergis muliebriter loqui Filia! neque

≤line=705≥ Te respicis! qua nata sorte: qua domo:

Qua opulentia: quibus parentibus; quibus

Donis Deûm: quibus propinquis: quo viro:

Sed mitto ea; vel humanitus tectum loquar.

Tun’ posse, quenquam matre mortali satum,

≤line=710≥ Reris, malorum ducere exsortes dies!

Solis beatis esse Diuis contigit:

Nobis hominibus, vna particula boni,

Malis duobus temperata ceditur.

Sapiens, quod aegrè est, sedulò domi premit;

≤line=715≥ Quod commodò est, in publicum profert palàm:

Haec alea, aliter cadere nequaquam potest.

Fortuna quantò tua putanda facilior,

Cui plura bona, collata sunt diuinitus,

Quam mala; animum tantùm pares; qui vti sciat.

Plerumque

≤page=35≥

≤line=720≥ Plerumque satias, insolentiam parit;

Porrò, insolentiae exitus semper ferox;

Illud vide, filia, tibi ne quoque fuat:

Vt conferendis in bonis, faciles Dij

Sunt; ita graues plectenda in insolentia.

≤line=725≥ Obfirma, & obdura: nimia lasciuia est;

A quo bona habeas, nolle amla pati indidem;

Diuûmque sortem corde concupiscere.

Amans, amorem frange cum prudentia:

Morbo icta; morbum vince cum patientia.

≤line=730≥ Vel verba quqoue sunt dia; sunt magicae notae;

Sunt fortia indigitationum carmina;

Quibus, vel ipsam flammeam vim sopias:

Serum est, quod homo vir callidi quid adstruat;

Nos foeminae nisi coepimus negotium.

≤line=735≥ IE: Parce obsecro laudare fortunam meam;

Ex qua, nihil, praeter onus, & certissimam

Pestem, redundat ad me: habere plurima:

Coli ab omnibus: abundare luxu, & otio:

Nihil manu propria, vel attingere quidem:

≤line=740≥ Nil seriae curae instituere: nil dare

Vllo labori; aeuum sed omne impendere

Conuiuijs, ornatibus, spectaculis;

(Vt morem habemus foeminae magnatium)

Quae tam seuera mens sit! inter lubricas

≤folio=E≥

≤page=36≥

≤line=745≥ Has vanitates; quae mali aliquid non trahat!

Nolim ex meo ingenio aestimare caeteras;

Tamen profabor: quae maritis nuptum eunt;

Magis se ab illis duriter, quàm blanditer

Tractari ament; damnosiores reddimur

≤line=750≥ Enim licentia: &, nisi animus indies,

Gnauum aliquid habeat, quod volutet; non mora est,

Quin tanquam in agro pinguis arui, frugibus

Non consitis, herbae malignae inhorreant.

Ch: Hem, nullum adhuc dictum audij ex te, perperum:

≤line=755≥ Hoc liberè effarim tamen; nullam esse, tàm

Orationem conditam optimis modis;

Quae sola per se, quod salubre est, conferat;

Sine facientis ope: ergò quòd faris, face.

IE: Pulchrè mones: hoc scilicet cultissimas

≤line=760≥ Euertit vrbes: hoc domus pessumdedit;

Impensa dicti cura, facti incuria.

NV: Tamen dolorem dicta sueta demere:

Neque mihi nunc quisquam labor praesentior;

Sermone seu res, seu queat facto offici;

≤line=765≥ Quàm te leuare, pristinamque reddere

Mentem tibi; modò ipsa temet praebeas:

Siue hunc amorem ponere, quod optem magis,

Siue indipisci deligas; vtrumque do:

Seruare ted \[tk: sed?\] ego sospitem, & superstitem

Magni

≤page=37≥

≤line=770≥ Magni aestimo; neque hoc mihi inuidiosum erit.

IE: Hau, quid locuta mater es! caue obsecrò

Mî tale verbum dixis, ignem quod habeat.

NV: Non hercle verò dico; neque factum velim:

Sed potius ausim cuncta; quàm te perduim.

≤line=775≥ IE: Ne quaeso mihi fac mentionem turpium.

NV: Hoc turpe, honesto longè fructuosiust.

Res ipsa melior, quae potis saluam dare,

Quàm fama; cuius appetens, male oppetas.

IE: Ne per Deos, (bene enim mones, sed turpia)

≤line=780≥ Ne mihi itera haec; sat obstinatum aminum gero

Aduersum amorem; ne, dum honesè, turpia

Circumloqueris, eò incites, vnde fugio,

NV: Siquidem ita polles mente, certumque est pati;

Euince, perfer, laudo criminis fugam:

≤line=785≥ Sin minus; obedi mihi; secunda erit haec salus.

Sunt philtra delenifica quoque amoris mihi;

Quorum modò in mentem quàm oportunè venit;

Ea, cis pudoris, cis animae periculum,

Morbum leuasint; tuipsa modò non obfuas.

≤line=790≥ IE: Quae philtra amabo? Vngíne, uel debent bibi?

NUV: Quid quaeris haec! vti velis, non discere.

IE: Subtrepido, ne istud callidum nimis fuat.

NV: Nimis pauens, pereas nimis; quid te abijcis!

IE: Tacitum tamen sit hoc; nec in vulgus eat.

≤folio=E2≥

≤page=38≥

≤line=795≥ NV: Mecum labor erit iste: vosque ô unicae

Amicae, idem adiuuate; quandoquidem bona

Fortuna quaedam, huic tempori vos hìc dedit.

Amicus in periculo instar omnium est:

Amoris, in periculo, periculum est:

≤line=800≥ Ego interim abeo; vt quae scio factu optima,

Properem domo: vos hîc mihi seruate eam,

Donec redeo: solam esse non permittite;

Nam solitudine nihil huic nocentiust.

Stroph. I.

**Ch. Amor, dolose amor; ingerens**

≤line=805≥ Ardorem oculis; & inde, ad imum

Cor, flexanimi penetrans cura;

Ne mî aduenias sinister vnguam:

Neu turbator adsis.

Non malignior est

≤line=810≥ Vis ignium: non vllius

Astri, tuo prae veneno;

Nocente quod manu

Saeuus iaculâsti.

Antistro. I.

Fera inter arma, periculum

Sustinere,

≤page=39≥

≤line=815≥ Sustinere, tutius potis sim;

Quandò rapidam vngulam equorum, Mars

Strigat; tunicam supernè ahenam

Jndutus; rhedaque ex

Aere conspicua,

≤line=820≥ Huc vulnera, atque huc seminans;

Quàm stare contrà sagittam

Amoris; illitam

Dulcedine amara.

Stroph: II.

Aetatem teneram

≤line=825≥ Haec nefaria serpens,

Meam olim momordit;

Quibus malis tum

Prostrata non iacui misera!

Horreo hodie quoque illam

≤line=830≥ Cladem: penitusque exse-

Cro; animus, pudor, os, frons,

Virtus, fama, honor, pietas, Deus, cor.

Exulauerat à me.

Antistro. II.

Anni, anni indomiti,

≤folio=E3≥

≤page=40≥

≤line=835≥ Flos iuuentae animosae;

Nihilné aggredi vnquam

Salubre scitis!

Semperné, quod breuiter volupe est;

Perpetuo in omne saeclum

≤line=840≥ Mercabimini luctu!

Amor, exiguam post

Guttam mellis, improba apes, relicto

Auolat tumido ictu.

IE: Silescite obsecro, silescite: namque ijs

≤line=845≥ Dictis, recrudescit cicatrix vulneris.

**Ch: Nos haec medendo vulneri putauimus.**

IE: Frustrà putâstis; namque vulneror magis.

**Ch: Sanari ego, contrarijs contraria**

Putaui: amorem; amoris odio, & nausea.

≤line=850≥ IE: Amoris ingenium, parùm perspectum habes:

Amori, amoris mentio ipsa, noxia est:

Bona, vel mala sit illa; tamen extemplo nocet:

Salus amoris; sola fuga, & obliuio.

Quin, quicquid aduersi vspiam in vita accidit;

≤line=855≥ Id tempore, atque obliuione existimo

Solere sanari: illa demendis malis

Constructa dicta; consilia, solatia,

Orationes, suasiones splendidae;

Nugae merae sunt; quin dolorem confricant

Potius,

≤page=41≥

≤line=860≥ Potius, & vsque exasperant, quàm leniunt.

Porrò, methodum tempus hanc medendi habet:

Praesentia mala, instantibus; vetera, nouis

Excludit: interdum grauia, minoribus;

Grauioribus, minora saepe pensitans:

≤line=865≥ Magno velut mari; minorem, grandior

Fluctus quatit; nec pausa tranquillo datur:

Qui stare contrà, cautis in morem, quijt;

Dorsoque, fluctus oblatrantes, dispulit;

Hunc strenuum, hunc fortem puta. pars plurima

≤line=870≥ Hominum: vbi quid praeter voluntatem accidit;

Quasi pueri parui, caducum sicubi

Offendimus pedem, lapidem vbi offendimus,

Pugno insequimur; à quo illicò fugiendum erat:

Mala namque quò magis teruntur, magis olent.

**≤line=875≥ Ch: Prudentiam tantam tuam, Domina, vtinam**

Meis quoque vsurpare in aduersis sciam:

Bene habet vetus dictum: ad bonum, vix transitum

Dari, nisi ex malo; albaque colorem ex nigris

Assumere; atque adeò cadere summos viros

≤line=880≥ Plerumque prodest; vt facem minoribus

Praeluceant surgendi: eandem quùm cadant

Lapsi ruinam; vt vel tuo exemplo, mihi

Promptum sit, esse cautiorem in posterum.

IE: Heu, heu, in hanc fortunam ego seruata sum!

Fierent

≤page=42≥

≤line=885≥ Fierent vt in me, exempla pessimae notae.

Ch: Non pessimum hoc; gradus vnde datur ad optimum.

IE: Hoc optimum, libenter à me segregem.

**Ch: Morbóne strata, sanitatem segreges!**

IE: Ego sanitatem laudo; sed quae est perpetim.

≤line=890≥ Ch: Ni perpetim in vita datur mortalibus.

IE: Morbos tamen, nunquam in bonis numerauerim.

Ch: Morbis carere, vel mederi, aequè bonum est.

IE: Minus bonum est; origo cuius ex malo.

Ch: Maioris artis est, facere bonum ex malo;

≤line=895≥ Quàm nulla damna labe cassum incurrere.

IE: Hac arte gratis cuilibet conceserim.

Ch: Gratis, vel ingratis, ferenda sors tamen

Cuique sua: quae, si bona sit, amplexanda; sin’

Mala, arte corrigenda: tum, quàm maximè

≤line=900≥ Id cogitandum; neminem soli sibi

Natum esse; sed, vel ipsum in alios iugiter

Spectare; vel spectari ab alijs mutuùm.

Vitamque non nisi aemulando viuier.

Ergò, magistra quandò virtute gradimur;

≤line=905≥ Non minus in alios benefici, quàm in nos sumus;

Exemplar ad nostrum, séípsos qui exigunt.

Sin’ caespitare quandoque in vitium obtigit;

Nulla mora; rapiendus illicò gradus

Ex labe; formandusque rectam ad regulam;

Ne caeteros

≤page=43≥

≤line=910≥ Ne caeteros nostram vicem labi accidat.

IE: Esto; siquidem ita reris; exemplum vt alijs

Dem; dabitur exemplum, palamque docebitur;

Quantum malum in vita sumus, nos feminae.

Ch: Bonum doce potius; malae sat dicimur.

≤line=915≥ IE: Et iure sanè dicimur meritissimo.

Ch: Hau, Domina, quaeso haec verba compendi face.

IE: Compendi ego! quae me scio nequissimam.

Ch: Honestiùs de te aestima; de alijs quoque.

IE: Non habeo me laudare: quod res est loquor.

≤line=920≥ Ch: Aequale vitium est, praedicare summa de

Se; & ad ima se dicto suo demittere.

IE: Ligo, ligo mihi; feminae malae, malae.

Ch: Malas quidem haud nego: sed in quibus boni

Pars maior; in simplo malae; in duplo bonae.

≤line=925≥ IE: Hau, parce quaeso talibus falsiloquijs:

Nos ad duplum, in simplo malae! imò in centuplo

Si conferantur commodis, incommoda.

Nos iurgiosae, taediosae, malè habitae,

Malè domitae: incicura, inexpedita gens,

≤line=930≥ Molesta, suspiciosa, fallax, peruicax,

Fluxae fidei, lubrici animi, oris leuis:

Contentiosae, sumptuosae, prodigae:

Saepè impudicae, saepè vendulae tori;

Vt caetera sileam: istud vnicum bonum

≤folio=F≥

≤page=44≥

≤line=935≥ Agnosco nostrum; liberorum quòd sumus

Matres; domusque posteris producimus.

Ch: Quanquàm, quod antè dixti, inesse in omnibus

Non do; tamen vel insit: istud vnicum,

Quod deînde nostrum agnoscis; omnes noxias

≤line=940≥ Illas, lepôre proprio praeponderat;

In vita enim nîl liberis iucundiùs.

IE: Haec illecebra nempe fallax liberûm;

Necessitatem perferendi maximi

Incommodi, imposuit viris; nosque iimprobam

≤line=945≥ Mercem, parandam suasit, in certum malum:

Ast seminari si hominum oportuit genus;

Cis feminarum vsum, fuisset id vtinam:

Praestiterat, immortalium templis Deûm,

Tantum, aut chalybis, aut aeris, auri aut diuitis,

≤line=950≥ Inferre; quantum quisque deprimeret puer:

Atque ita propagem liberûm emptam tollere,

Domosque colere liberas, sine feminis;

Quùm pestis huius, in domum introductio,

Vel inchoatur magno opum dispendio.

≤line=955≥ Quin ipse, (quod nos haud bonas liquidò arguit)

Qui protulit, qui aluit pater; procul suis

Ex aedibus, domum in alienam segretat;

Additque dotem; ableget abs se vt modò malum:

Ast qui potitus est sibi immitem feram,

Laetatur

≤page=45≥

≤line=960≥ Laetatur vsque, quando statuae pessimae,

Pulcherrimum ornatum apparat; peplaque genus

Omne cóémit; lapidans peculium domus.

Nec iam facultas segregandi; affinium

Clarorum enim ergò, fert vel ingratum torum:

≤line=965≥ Aut si propinqui futiles; vxor proba;

Tum pensat infortunium bono opprimens:

Carere vtroque aptissimum. aut ducenda si

Erit uxor; insulsa & stolida, ducenda erit:

Sollertem ego odi feminam: neque approbo,

≤line=970≥ Quae sapiat, vltrà muliebrem sapientiam.

Vafriciem enim facilius ingenerat Venus

Sapientibus: stolidis, stoliditas ipsa, pro

Sapientia, & custodia est; cuius rei

Illustre sim exemplum ego; dari exempla siquidem

≤line=975≥ Tanti interest; faxo, meo magno malo:

Frugi futuram quamque vel millesimam.

Ch: Pauesco, quo euadas Domina, quoué accidas:

Cui displicant enim omnia; nihil is boni

Incogitare potest; neque sibi, neque alijs.

≤line=980≥ IE: Tu si hoc loci esses, vbi ego sum; aliter diceres.

Ch: Illa tua dicta priora potius dicerem:

Namque longè, ijs potiora, quae dixti modò.

IE: Erras; seuera, & sancta dicta, si putas

Vitae seuerae, itidem esse pignus, & notam;

≤folio=F2≥

≤page=46≥

≤line=985≥ Plerumque castissima loquuti; viuimus

Turpissima; & fucum facimus hominum auribus.

Ch: Non laudo fucum; sed vel improbissimis,

Concedo sermonem probum; ne duplicem

Ad facta, dictorum aggerent vecordiam:

≤line=990≥ Tum saepè, vt aegris, sanitatis mentio,

Ad sanitatem consequendam, ansam dedit;

Ita dicta cum virtute, vitiosissimis,

Virtutis ineundae dedère exordium.

IE: Vitijs ego antistare iudico omnibus

≤line=995≥ Hypocrisim, & simulationem; quò mihi

Sincera verba; vita si insincera sit!

Potius probo; malum, vt malus viuit, malum

Videri, & execrari ab omnibus; ita enim

Mali, malos faciunt bonos; dum ipsis palàm

≤line=1000≥ Male est; quàm in occulto alere mentem subdolam.

Nec mihi aliter sit: posteaquàm me Deus

Quidam maleuolus, vel meum implacabile

Fatum, vel obstinata vis Fortunae, eò

Adegit; vt videns, sciens, ineam scelus:

≤line=1005≥ Ita videar, ita differar, vulgo palàm;

Qualis palàm viuo: nec est, cur obtegam, aut

Fugiam malum; ex quo alijs futura cautio est.

**Ch. Domina, potestas non potest tantum mea,**

Vt arceam, vel comprimam facinus tuum;

Hoc

≤page=47≥

≤line=1010≥ Hoc te tamen per dexteram tuam rogo;

Praesente me, ne quippiam ferocius

In te audeas; vnde imputari mihi quoque

Possit, tui periculi, periculum.

Sed sustine tantisper; vsque tibi tua

≤line=1015≥ Nutrix redeat; hanc testem habe, quicquid te erit.

IE: Quò tandem abiuit illa? quò me deserit!

Ach mater, ach, cessare nunc non expedit.

Ch: Quaesitum abiuit philtra; tam oblita subitò es!

IE: Nugas meras: quae philtra! decumanis ego

≤line=1020≥ Hîc interim iactor, flagellor fluctibus.

Ch: At iam redibit: perbreuem tolera moram.

IE: Amor moram non tolerat: ach me, ach occidi.

Ch: At iam redibit; audio sonitum pedum.

≤line=1024≥ IE: Maiorem ego sonitum, misera, animi audio.

NV: Quid est! quid hîc factum est! quid incensa Domina es!

Quid hic inornatus sibi poscit status!

IE: O mater, ô mea mater, vt me deseris!

NV: Ego desero! quae isthîc cucurri prope volans.

IE: Nihili mihi tua cursio, & recursio.

≤line=1030≥ NV: Philtra attuli; quibus tibi fiat bene.

IE: Neque philtra, neque dicta, neque iam vllam denique

Curationem curo: quod semel animo

Statui, & recepi; id omnibus rationibus

Audere certum est: vosque maiorem in modum

≤folio=F3≥

≤page=48≥

≤line=1035≥ Quaeso, & rogo; vel adiuuae sitis mihi;

Vel ne repugnetis meae sententiae;

Decretum enim est, audire neminem: neque

Illa mihi dicta, quae prius disseruimus,

Reuocate; nam illa dicta sunt labris tenus;

≤line=1040≥ Animus fuit alibi: scio me feminam,

Scio Dominam esse; quod volo vobis quoque

Deliberatum sit; meaque verba placidè

Admittite. Ego cùm primùm in hunc iuuenem oculos

Conieci, & hausi amoris ignem; rem rata

≤line=1045≥ Sum facilem, & in manu mea sitam aggredi;

Qua, vbi libitum animo foret, possem frui;

Ipsumque iuuenem, sicubi id rescisceret,

In parte non parua beatitudinis

Ducturum; amari ab Hera, & rogari: tempore

≤line=1050≥ Itaque aucupato; adorta solum; detuli

Cupidinis meae voluntatem; palám-

Que fassa postulaui: At ille, ferreus,

An fatuus incertum, an ratus fidem suam

A me experiri, vel peti in periculum;

≤line=1055≥ Repulit volentem: quin seuerioribus

Hortatus ad modestiam est sermonibus.

Qua me fuisse mente tum putabitis!

Aut quid animo vultasse! Non tamen adeò

Fui maligna; quin secund1o, & tertiò,

Scelestum

≤page=49≥

≤line=1060≥ Scelestum adirem; passa identidem graue

Repudium: egóne me ita miserè frustrarier!

Egóne me deludier gratis sinam!

Meon’ periculo, ille sanctimonias

Impune venundet suas! iocumque me

≤line=1065≥ Sibi habeat impurissimus! quasi innocens,

Quasique mulieris insciens sit; qui alicubi

Diobolarias apud lupas, suam

Obscoenitatem prostituit: ach me: illené

Mihi hoc negârit! vbi melius, & tutius

≤line=1070≥ Potuit locare: seruulon’ ego improbo

Preces meas obtruserim! cuius preces,

Nec vir, nec hominum quispiam vnquam inaudijt.

Verùm esto: petij, sed Domina; sed petij Hera;

Neque potui forsan adeò demittere

≤line=1075≥ Animum; atque seruilis animus deposceret.

Rarum est; amore à femina virum appeti;

Neque prostitutas inter, hoc inueneris;

Quantò profectum à Domina, inertem in seruolum

Insuetum, inauditumque habebitur magis!

≤line=1080≥ Voluisset ille forsan, & concederet:

Sed fortè ego imperiosè id ambiui; & animum

Rerum incapacem maximarum absterrui:

Submissio, atque blanditia, coagulum est

Amoris; aequalesque gaudent aptiùs.

Itaque

≤page=50≥

≤line=1085≥ Itaque, priusquàm quicquam acerbius in eum

Consulo; aliam viam mouere, omneque genus

Demissionis, & precum, statui ingredi:

Atque huius ergò, occasionem publicae

Solonnitatis aucupaui; sola cum

≤line=1090≥ Solo, vt domi relicta, commodiùs meum

Propositum inirem: eaque causa, falsam eam

Finxi aegritudinem; nisi, quod amor omnium

Morborum, & aegritudinum longè instar est:

Totamque familiam, abdicaui ex aedibus;

≤line=1095≥ Vt & ille tutiùs mihi fidere; & ego

Animo meo, tranquilliùs possem obsequi.

Nunc in tua opera praecipua spes: nun tuam

Fidem patere: nunc beneuolentis animi

Specimen dari: nunc studia, nunc officia, nunc

≤line=1100≥ Consilia vetera promi oportet. si mea

Non temerè dicta mater olim es; si tuo

Nutrita lacte, si tuis à paruola

Verè manibus educta, in hanc creui indolem;

Si denique esse, & viuere, & saluam domum hanc

≤line=1105≥ Incolere me vis; neque súásionibus

Iam vllis mihi obstrepe; neque ab incaepto auoca:

Fixum, receptum, constitum est; iam nihil

Admittere aduersarium placito meo.

Quid ista per genua tua: per dexteram:

Per

≤page=51≥

≤line=1110≥ Per hos mihi charissimos canos tuos:

Per, quicquid ex me dulce fuit vnquam tibi;

Oro, obsecro, obtestor; iuua quantum potes.

Miseresce denique. NV: Quo is! quo abis! quo te abripis

Domina! heu senectam, heu pessimam aetatem meam:

≤line=1115≥ In hocné ego seruata vixi oppobrium!

Quid faciam amicae! audebit illa perperum

Aliquid, nisi obsisto; nec obsistere satis

Queo. In iuuenta qui malum putant mori;

Malè computant: quò plura viuas saecla enim;

≤line=1120≥ Plura videas, plura facias, mala. optimum

Aut non oriri; aut illicò exortum mori.

Strop. I

**Ch. Superûm quis nunc potens!**

Humanam eripiat mihi

Formam; generique auium,

≤line=1125≥ Compositis ad brachia pennis

Adscribat; vt vel columba,

Vel hirundo querula sim.

Illicet, pernicibus excita alis,

Hominum fugiam coetum;

≤line=1130≥ Secessusque remotos

Siluarum; incola praepes,

Cum lupis, aut cum leaenis

≤folio=G≥

≤page=52≥

Concelebrem. Quid enim

Antist. I.

Hominum consortio,

≤line=1135≥ Structum est pernitiosius!

Natus licet indole sis

Magnanima; sanctique tenace

Coepti; necvsquam caducum

Animum spontè violes;

≤line=1140≥ Plurima inuito tamen, hinc & inde

Scelerum genera illudunt;

Turba emissa forensi.

Quin, speres minus vnde;

Assilit damnum inde; & ignis,

≤line=1145≥ Suppositus cineri

Epo. I.

Fraudulento, improuidos suc-

Cendit: hoc, supina corda,

Non doceas facilè,

Qui posse viui non putant;

≤line=1150≥ Nisi ad superbi, purpureum latus

Herois; aulae in misero strepitu;

Mensae mancipia, & cibi:

Quos

≤page=53≥

Quos inter, vt paludum

Circa fluenta putrida,

≤line=1155≥ Acre genus vesparum; examina

Strop. II.

Scelerum, nimbos rotant;

Morsusque obuia corpora

Quaequ, inuolitant strepero.

Nam Iuuenem fata hunc voluissent

≤line=1160≥ Seôrsim, casa in paupere, igno-

Bile saeclum trahere; vis

Tanta noxae, nunquam in eum ingruisset.

Vtinam effugiat magnam

Labem: possibile at non

≤line=1165≥ Est; pestis, Domini, quùm

Dant fenestram; quin per illam

Transiliant famuli.

Antristro. II.

Potuit qui absistere

Lapsu; non hominem hunc ego

≤line=1170≥ Dicam; sed superûm ex genere:

Legibus his, nam conciliata

Quùm vita sit; degere alter,

Opera absque alterius, vt

≤folio=G2≥

≤page=54≥

Non queat: sed, pars Domini, atque dites

≤line=1175≥ Geniti; tenui censu

Serui, pars habeamur:

Plebs à dite fouetur;

Diues à vulgo tuetur;

Fitque ita subsidij.

Epo. II.

≤line=1180≥ Mutuum vinclum; gregatìm

Viuere omnibus coactis.

Magnum operae precium

Peruincit is; qui Syrtibus

In hisce, fido remige consilj

≤line=1185≥ Tranare, tristes scelerum scopulos,

Pertendit; liquidumque iter

Virtus, integra instat

Rate: enatandum cautè enim est;

Saxa, vbi lymphae caelant, per fida.

≤line=1190≥ NV: Mensas Deorum, quae feruntur splendidae,

Non mutem ego hodie; prae hoc, quod aspexi modò:

O omnium, vnquam quae quidem oculis viderim,

Spectaculum, sanctissimum, & grauissimum.

Non me senectae, aetatis, vt vt est improbae,

≤line=1195≥ Ac permolestae poenitet: neque tandiu

Traxisse vitam taedet; vnum ob hunc diem:

Vel

≤page=55≥

Vel moriar; haud moerens domos visam inferûm.

Tantum, tam inauditum pudorem, tam ratam

Mentem, tam ineuictam fidem, vidisse me!

≤line=1200≥ Virtus, honorum ô domina virtus omnium;

Quanta est potestas, quanta maiestas tua!

Tu cui ades; per ignium, per ensium

Aciem obuiam, securus iter inuenerit.

Ch: Obsecro, quid factum est! animi enim pendeo:

≤line=1205≥ NV: Facinus, puellae Aegyptiae, facinus supra

Hominum fidem vidi, supraque memoriam.

Ch: Num perijt ille Iuuenis! aut Dominae malè est!

NV: Salua Domina est, & Iuuenis ipsus saluus est.

Ch: Respirò; utrique enim nimis timui malè.

≤line=1210≥ NV: Tantamné virtutem cadere mortalium

In quempiam! iuuenta, peruicax mea

Iuuenta; quàm te pessimam transegi ego.

Ch: Obsecro fare; quicquid hoc factum intus est.

NV: Fabor; sed impudentiamné in Hera, magis

≤line=1215≥ Demirer! anné in Iuuene sanctimoniam!

Stupesco tota: nec scio, vnde exordium

Sermonis insequar. Nam vbi primùm attigit

Thalamum, vbi sese collocauit in toro;

Verbis venustis, blanditer me primitùs

≤line=1220≥ Appellat; atque postulat; parcerem animo

Aegro illius; lacrymaeque fundit quàm ampliter;

≤folio=G3≥

≤page=56≥

Peccare se inuitam; neque satis scire, quid

Se fiat: hocque velle maximè; vt malo

Absistat; idque seriò gaudere; quòd

≤line=1225≥ Tam pertincem ingressa amoris ludum: ita

Ludi magistrum nacta planè ferreum;

Obnoxiiamque illi esse; verùm linguere

Subitò furorem non valere; omnemque spem

Salutis, eius ponere in prudentia:

≤line=1230≥ Persuadet insuper, intrò vt ipsum accerserem.

Quem ego pauorem, quem pudorem, dum voco,

Illius obseruaui in ore! quàm ad meam

Vocem profatam palluit, perque horruit!

Venit tamen, subnubilo qualis die

≤line=1235≥ Nimbo impeditus, purpurascens Lucifer.

Vt adstitit, vt accersionis mititer

Perquaesiit causam; illa, qualis prima nix,

Vibrante solis igne tacta, languida

Illius aspectu liquuit, inque gemuit;

≤line=1240≥ Penitis grauem vrgens spiritum ex praecordijs:

Effata tandem. Ago, habeoque tibi gratiam

Josippe; languenti mihi quòd adsies:

Vtinam referre essem potens, tuque sineres:

≤line=1245≥ Obsequium amicos experitur: sed quóád

Vita mihi; cogita tibi me obnoxiam:

Nunc, quid te opus facto velim, sic accipe:

Verùm

≤page=57≥

Verùm huc adesdum propius, vt in aurem loquar.

Hîc ille, ceu petita ad aram victima,

≤line=1250≥ Cunctatus, immoratus; accessit tamen.

Ast illa, velut accipiter, ales lethifer,

Alto columbam consequutus aethere,

Dextra prehendit; sicque dicto efferuuit:

Iam te teneo, proterue, iam te hostem meum,

≤line=1255≥ Potita capio; vel ambio potius capi;

Velis modò ipse: quid tibi, me supplicem

Toties refugis! aegram quid vsque animam enecas!

Crudelis: vlla si tibi obseruantiae

Mihi debitae, scintilla foret: ipsissima

≤line=1260≥ Superbia totus nisi intumesceres;

Primis precibus, olim haud repugnasses meis:

Idque vel Herili dignitati cederes;

Vel amoris efflictae dares vehementiae:

≤line=1265≥ Qua vrgente; Heram me oblita, ad haec vilissima

Abiecta verba, deuoluta sum tibi.

Ergo sapi: illatamque contumeliam,

Praesente studio redime: siue enim mihi

≤line=1270≥ Diffisus; aut iterum rogari impensiùs

Volens, cupitum distulisti tandiu;

Iam facio id ipsum, quàm anteà accuratiùs:

Constansque, eodem sto voluntatis gradu;

Vt nulla subsit suspicio animi mei;

Eamque

≤page=58≥

≤line=1275≥ Eamque nuperam aegritudinem, tibi

Finxi, tibi decubui: vt vt meritus, tua

Vtere, vel vti sine: neque dubita sciens:

Malisque amicam, & beneuolam lucrarier:

Quàm odijs perennibus, nis illicò caues,

≤line=1280≥ Sequacem, & ultricem: neque enim eam animi mei,

Oblationem, impunè committam fore.

Vel ipse vir, Dominus meus, cui peruice

Tu, empticius es, faxo, meam hanc iniuriam,

Tuo capite vindicet; Heramque me tibi

≤line=1285≥ Ostendat: hoc dicto, interim effusissimè

Collacrumauit: & quesi toro adflectier

Iuuenem sategit. At ille, ceu saeuo mari

Saxum, sonoris oblatratum fluctibus,

Rigidus reflexit; vultu, & habitu, masculam

≤line=1290≥ Quandam, vndecunque praeditus minaciam;

Oculumque pernicem, modò ad me, modò ad eam,

Identidem circumtulit: tum pauce, pro

Re fatus; officij, fideique monuit;

Magnamque legem, iusque iurandum tori,

≤line=1295≥ Testatus, hortatusque sane sanctiter,

Petijt; pudorem, integritatemque legeret

Praeferre, momentaneae libidini;

Huic namque praestò adesse poenitentiam;

Dolore quae factum quidem percelleret;

Infecta

≤page=59≥

≤line=1300≥ Infecta verò facta nunquam redderet:

Adesse quoque pauorem, & aeternum metum,

Qui, dedecus suum, latere, maximi

Putet; idque sollicitudine perennis aucupet.

Ast coniugalis dona consuetudinis,

≤line=1305≥ Gaudere secum voluptate, & merae;

Fiduciamque conscientiae, tam apud

Deum, quàm apud homines habere: se satis

Meminisse, mancipium esse; Heri peculio

Emptum; itaque malle, iure herlili subditum

≤line=1310≥ Haberi ab ipsa; quàm facinoris vllius

Socium: paratum potiùs extrema omnia

Subire; quàm se scelere tanto adstringere:

Desineret optare, quod apisci sit nefas:

Autorque potiùs esset, ad sobrium aliquid

≤line=1315≥ Seruo imperandum; hanc foeditatem, vel nece

Et morte, semper se redempturum. Haec, & his

Similia proloquutus, arcebat manum.

At illa, ceu furens lea, in leuem hinnulum,

Elata saltu, dentibusque exercita,

≤line=1320≥ Vesaniebat; sanguineam aciem rotans;

Totisque ceruicem insiluit amplexibus;

Meus, velis nolis, meus es, vsque infremens:

Vimque afferebat planè inornatissimè.

At ille, ceu serpentium feralibus

≤folio=H≥

≤page=60≥

≤line=1325≥ Spiris ligatus; impetu omni, euoluier

Ardebat; acriter, simulque miseriter

Luctatus; & collum eripere nodo appetens:

Beneficio donec fluentis pallij

Elapsus; ipse eliminauit se ex fore;

≤line=1330≥ Vestem, tenentis liquit in complexibus:

Ego sublsequuta; ad vos cucurri huc illicò:

Sed timeo malè, ne in se ferum aliquid audeat.

Ch: Mane, mane; eccum prodeuntem ipsam intuor:

Quàm torua, quàm seuera, quàm facie ferox

≤line=1335≥ Incedit! orba cue sobole Tigris furens:

Gestatque prae se pallium extentum manu.

IE: Iè, ie; quis vnquam, tot malis, miserum meum

Nomen, putâsset concinum colludere!

Iè, ie: ter & quater, libet nunc proloqui;

≤line=1340≥ Nam tantus obstat me malorum exercitus.

Quae matre nata, auctoritate apud virum

Summa, potentia in familiam maxima;

Atque ipsa nupta non minorem in habentiam;

Virumque nacta, principem ex primoribus;

≤line=1345≥ Heu, spreta, despicata, seruo pessimo,

Ludibirum, iocusque, in hun viuo modum:

Vanissimam, an nequissimam me dixero,

Haereo animi; quae supplicare vltroneè,

Quae subijcere se se scelestissimo homini

Sustinui,

≤page=61≥

≤line=1350≥ Sustinui, & obtuli; quod oblatum, omnibus

Miraculo sit; quodque nemo non velit,

Quàm nunc triumphat! quam cachinat! quam crepat!

Faber malorum, columen impudentiae,

Corruptor, explorator, exesor meus;

≤line=1355≥ Maleficus ingratissimus! nam quid aliud

Hoc esse dicam! quàm merum maleficium,

Operamque Daemonum; quibus iam venijt

Totus superstitiosus, & Daemonicus,

Cultor aliorum absconditorum numinum.

≤line=1360≥ Neque facies, neque species enim illius

Tanti est; meo Domino anteferri vt digna sit;

Neque indoles constructa amori: quidquid est,

Veneficum ludibrium est; quo me excitam,

Ideo impetiuit; vt vel illusam palàm

≤line=1365≥ Vulgo propinaret; suamque perfidam

Dedecore quaesitam meo, constantiam

Iactaret; aut Orci cóàctam ad incitas,

Vita, domoque exueret; ipse, quòd facit,

Regnaret, & rebus potiretur meis.

≤line=1370≥ Non sic abibit, non. quid ergo! an par pari

Referam! arteque hanc artem exeam, atque vindicem!

Veneficosque adeam; vt quibus me nunc modis

Ille furiatam habet; habeatur inuicem

A me: ardeátque inuisus, & spretus mihi!

≤folio=H2≥

≤page=62≥

≤line=1375≥ Sed facerem honorem illi, mihi fastidium;

Amari enim, vel amare, eandem eunt viam.

Non sic abibit, non: capite iniquo ipsius,

Profitebor illi, me esse Heram; vitae, & necis

Iuxtà potentem, amico, amicam, hostem, hosti: ita

≤line=1380≥ Eat; aude anime, facinus viri non plebej

Vxore dignum: vestis, heu sacerrumi,

Atque omnium mihi virûm inuisissumi

Vestis, hominis: ten’ ego tenere! ten’ sinu

Meo fouere! ten’ manu contingere

≤line=1385≥ Sustineo! verùm sustinebo, donicum

Vlciscar: ach me; ach me; ardeo iracundia:

Incipe anime; & memento me esse feminam.

NV: Nec adiuuandi, nec refraenandi tui

Vllum inuenio modum, Domina: tantis malis

≤line=1390≥ Vexaris; vt stupere vix satis siet.

IE: Comperce dictis obsecro mater mea;

Ne me pariter in te esse cogas impiam:

Nempe tibi plus cordi est sacrilegus ille; quàm

Vel fama, vel salus, vel afflictio mea:

≤line=1395≥ Vt poenè condictum esse vobis suspicer.

NV: Hau filia, hoc meruêre tot studia mea!

Quae huc vsque sensti liquidò, ab ipsa infantia.

IE: Multa beneficia; vnum maleficium opprimit:

Ne ergò mihi ansam ingratitudinis duis.

NV: Non

≤page=63≥

≤line=1400≥ NV: Non do: neque prius quicquam habeo rebus tuis:

Quantumque potero, sedulò iuuauero.

Hoc te tamen obedire postula mihi;

Cedamus intrò; feminas non est decens

Foris manere; tum cauendum; ne inscias

≤line=1405≥ Offendat adueniens Herus; meque increpet.

IE: Adueniat vtinam: offendat vtinam: nil magis

Aueo; quàm in hoc misero, me vt aspiciat statu.

Ch: Non feceris Domina; sed ausculta tuis

Potiùs amicis; qui tibi censent bene.

≤line=1410≥ Age, potiùs propera ingredi talami forem;

Nam vox, quasi aduentantum in aurem mî aduolat.

IE: Nihil agitis puellae; amâstis forsitan

Nunquam, meumque malum parum perpenditis.

Ch: Obsecro, Domina, obsecro; Herus iam ad limen est.

≤line=1415≥ IE: Ach me, ach, inertem: ô lacrymae, ô fletus, meûm

Olim inquilini sempiterni luminum:

O anime, iam satis malis exercite:

Nunc cernitur certamen: arma nunc sonant:

Accingere, insta, strenuum ostende hostibus:

≤line=1420≥ Heu perditam, afflictam, omnium miserrimam

Me feminarum, quotquot in terris agunt.

Ach me, ach me.

≤folio=H3≥

≤page=64≥

FAETIFER

Quid est! quid hîc turbae est! quid acrimoniae!

≤line=1424≥ Quid ante limen statio! quid turbatio!

Vxor, satin’ saluae: Ie: &o Domine. Fae: Quid habes! quid est!

IE: O Domine. Fae: fare quicquid est! Ie: Perij, óccidi.

Fae: Num causa morbi inualuit insolita adeò!

IE: Solitum nihil perpetimur: insueta omnia.

Fae: Meliora Dij: Ie: Pereo, Domine, pereo, nisi

≤line=1430≥ Iuuas: Fae: Iuuem libens; modum doceas modò.

IE: Nunc, quid me ames; nunc, coniugem si me tuam

Verè putas, da publicum indicium hostibus

Meis. Fae: Quid est! quis te appetijt iniuria!

IE: Per dexteram, Domine, tuam; per mutuùm

≤line=1435≥ Sumptam, & datam fidem; per omnia foedera

Consortij nostri. Fae: Quid est! fare ocyus.

IE: Vlciscere inimicos: tua sum, vt vt sum: meus

Pudor, tuus pudor. Fae: Quis impudicam habet!

IE: Non habitio haec tibi; mera at violatio.

≤line=1440≥ Fae: Violatio! quid ais! quid! hem violatio!

IE: Voluit adulter; sed fides mea noluit.

Fae: Quis is! quis ausus! clariùs fare, loquere.

IE: Quem neque beneuolentia tua; neque fides mea;

Neque fas, nefas, quicquam mouent; qui pessimus

≤line=1445≥ Viget omnium; nescitur interim ab omnibus.

Fae: Vxor Deos obstestor, ede quisquis est.

Quem

≤page=65≥

IE: Quem tu nisi omnibus modis vlcisceris;

Hucusque tecum mansio fiet mea.

Fae: Frendeo animi; comperce quaeso ambagibus.

≤line=1450≥ IE: Bonitatis, indulgentiaeque tuae, cape

Fructum: hic tibi sit praetulisse caeteris

Vnum; hoc tuum seruis amorem ostendere:

Quod ego pudoris clade tandem sentiam.

Fae: Non minus id interest mea, quàm vnquam tua:

≤line=1455≥ Effare per Deos; feros nunquam tu ita

Futura es accusando, quàm vlciscendo ego.

IE: Haec vestis expediat; quam adulter territus

Clamore nostro, liquit elabens fuga.

Fae: O Dij, Deaeque; quod facinus ego video!

≤line=1460≥ Haec vestis est quidem Josephi; quem vnicum

Ego, fide, & virtute, praestare omnibus

Existimaui: vix adhuc inducere

Animum queo; vt credam. obsecro, coniux mea,

Iocon’ loqueris, an serio! Ie: Nunc tu tuum

≤line=1465≥ Morem, scio, tenebis; vt cuiuis fidem

Potius adhibeas, quàm mihi: heu me pessimam:

Heu me scelestam; quae ausa non sum; quae tibi

Tantum fidelis esse satago; te interim

Meum pudorem postputante, & obuium

≤line=1470≥ Sinente, cuiuis seruolo abiectissimo.

Fae: Quid itaque me vis facere! num vmbras insequi!

Aiens,

≤page=66≥

Aiens, nec aiens: indicans, nec indicans:

Eloquere quisquis est; enim prae isto tuo

Pudore; tantum abest, Iosephum vt postputem;

≤line=1475≥ Vt ipse quoque Rex me habeat hostem; tale si

Quicquam ausit in te: ergo expedi, quò euasit? aut

Quò erupit? aut vbi sit? Ie: Quid ego misera id sciam!

Felicitatis parte quae habeam in maxima;

Quòd fugerit; quòd territus me liquerit;

≤line=1480≥ Quem neque valetudo, neque aegritudo, nec

Languor meus permouit. Fae: Ita omnes mei;

Ite illicet, per quicquid vrbis, quicquid est

Regionis, exquirite; penetrate, omnibus

Triuijs, quadriuijs, circulate; vbi vbi ille sit,

≤line=1485≥ Arripite sublimem pedibus; adducite;

Quandoquidem ita ipso facinore meritus suo est.

O misera fortuna; ô misera magnatium

Felicitas: quis te expetendam censeat!

Quísue inuidendam! nisi fatuus, & insciens;

≤line=1490≥ Colore quae externo, beatitudinem

Mentiris; intus sorde putrescis mera:

Haec namque pectora, quae videntur splendidum

Quiddam nitere; auro, atque purpura super

Intecta; fortè si reclusa quispiam

≤line=1495≥ Aperiat, aut oculis penetret Lynceis;

Cruciatuum, laniatuum, tumultuum

Inueniat

≤page=67≥

Inueniat officinam; & incudem affatim

Plagis dolatam: quippe pluribus domi

Vt imperemus; seruiendum vltrò est foris;

≤line=1500≥ Dominique maiores ferendi ingratijs.

Porrò, ipsa ea imperatio, non fit sine

Summo labore, molestiaque siue enim

Humanitate utâre, & indulgentia;

Licentiae viam instruas: siue potius

≤line=1505≥ Seueritate; odio, atque contumaciae.

Omninò hominibus praeesse difficillimum est.

Neque pecudum vlla gens, ita intractabilis

Habetur; atque homo. quae enim vnquam armenta, vel

Boum, vel aliarum id genus gregum, suis

≤line=1510≥ Pastoribus, inimica visa, auditaué

Sunt! vt vel insidias inîsse; vel necem

Patrâsse; vel nouâsse dirum quippiam

Sategerint! imò, & quò eas direxerit

Opilio, eunt: & quae vireta pascere

≤line=1515≥ Ostenderit, pascuntur; & quibus locis

Arcuerit, absistunt; fruique commodis,

Et vsibus suis, placidè, & ultrò sinunt.

Quorum omnium, contrariam sententiam,

In homine videas; vt vel hic Iuuenis meus,

≤line=1520≥ Quem ego mihi charissimum delegeram;

Quem rebus omnibus meis praefeceram;

≤folio=I≥

≤page=68≥

Quem apprimè amauerant; quibus modis, meam

Fidem fefellit! haereo maximè animi,

Summo ex amore, summum ad odium, quî queam

≤line=1525≥ Descendere; audendum est tamen. communio

In rebus alijs esse, in vxore haud potest.

Ios: Adsum Domine. Fae: vbi fuit! vbi latuit! vbi tam

Subitò repertus est! Fam: In area aedium.

Fae: O perfide; aut, quibus imprecationibus

≤line=1530≥ Tandem vtar in te; quem neque fides vlla; nec

Indulta plus nimiò beneuolentia mea;

Nec ius, nec vllum fas; nec emptitia infima

Conditio memorem habuit; scelere, quantum pote est,

Sacerrumo, quin vulnerares me, & meam:

≤line=1535≥ Heu me; quòd irasci tibi sat nescio.

Quid mutus es! quid conticescis! quin mihi

Sceleste respondes! Io: Quid ego respondeam!

Fae: Respondeas etiam, ô Iosephe, ô omnium

Quondam mihi charissime; at nunc omnium

≤line=1540≥ Foedissime, inuisissimeque; quid pallium!

Quid vestis haec! cuia est! Io: mea Domine. Fae: video

Tuam esse: & ardeo dolore: nec scio

Quid te insequar: sed quid moror! vos illicet

Abripite eum hinc, vultu ex meo; atque in carcerem

≤line=1545≥ Quantum pote est teterrimum, compingite;

Donec, quid illo fit, statuo per otium.

O Iupiter;

≤page=69≥

O Iupiter; animantium omnium notas

Certas habemus; quibus inertes possumus

Dinoscere a gnauis; probum hominem, ab improbo,

≤line=1550≥ Nullus character, nulla discernit nota.

Verùm, ô Iempsar mea, nimis diu áérem

Crudum hunc bibisti; isthìc foris te ventilans;

Cedamus intrò: omitte verò animum asperum:

Exporge mentem: faxo, contumeliae

≤line=1555≥ Tantae tuae, digna vltione gaudeas:

Memento te aegram; sanitas minimo solet

Neglecta perdi; vix parari maximo.

IE: Concedo: sed dilationes haec, mihi

Parùm probantur; nam de adultero, solens

≤line=1560≥ Transactio est; vt capite patratum luat.

Nimis metuo volgarium dictum vetus:

Differtur; aufertur: Sed experiar tuam

Meo in pudore vindicando instantiam.

Strophica.

**Ch. Quùm mente me ab terris fero;**

≤line=1565≥ Et templa caeli, lumine contuor;

Vicibúsque cuncta fixis

Ire, & redeire cerno:

Noctem, cedere luci;

Lucem, nocte recondi;

≤folio=I2≥

≤page=70≥

≤line=1570≥ Caniciem, ninguidae

Hiemis, vere resolui;

Et sertis florentibus

Redimiri; frugibus

Mactam aestatem, deînde venire;

≤line=1575≥ Tandem autumnum, pomis, vuis-

Qué datis, hiemem reuocare;

Eumque iugem circulum,

Meare, & remeare;

Curam Deos habere rerum,

≤line=1580≥ Atque esse prouidentiam

Agnosco; plena tranquillae spei.

Antistrophica.

Mox de;inde, vbi humanas vices,

Ludumque fortunae ancipitem, & gradu

Dubio, reuusa fata

≤line=1585≥ Specto; palamque cerno;

Jmpunè ire nocentes;

Virtutem male plecti;

Omnigenis pessimos

Opibus, praesidijsque

≤line=1590≥ Pollere; insultareque

Melioribus; neque

Defensorem vllum, esse bonorum;

Magnum

≤page=71≥

Magnum torporem mens sentit

Mea; sub dubium propè, fixam

≤line=1595≥ Diuûm vocans potentiam:

Sed absit; potius nos

Stultos puto, Deos quàm iniquos:

Occulta multa sunt Dei

Decreta; nulla non iustissima.

Iambi.

≤line=1600≥ Verùm, ô pullae, non sine scelere, nos quoque

Sumus; innocentem, nil merentem, innoxium,

Palàm impudenti percitum calumnia;

Nostro, quòd adiuuare testimonio,

Neglexerimus. idem est enim, perdere aliquem;

≤line=1605≥ Et sinere perdi; nec vetare, dum queas

SEMICHORVS.

Siquidem queas: sine verò nequeas; quid aliud

Agas! paratum quàm tibi infortunium

Sponte aduoces; vana est enim ops, sine viribus.

SE: Quid! veritati, nónne abundè virium est;

≤line=1610≥ Aduersus impotentiam mendacij!

SE: Si veritatem, plebs homo deffendat; &

Deffendat Optimas homo mendacium;

≤folio=I3≥

≤page=72≥

Mendacio referre primas, est facul:

Siquidem interest multùm; ore quo, quid prodeat.

≤line=1615≥ SE: Actum illicet de veritate sit; ista si

Ratio habeat: nam pluribus, mendacium est

Cordi, idque Summis; veritas paucis placet.

SE: Ita viuitur: quin saepe aliquis, infantia

Linguae impeditus; iusta quàmuis dixerit;

≤line=1620≥ Superatus iniusti viri eloquentia;

Causa cadit; iusque minus obtinet suum.

SE: Ego innocentiam, eloquentiam rata;

Tu potius eloquentiam, innocentem habes.

SE: Vtinam, innocentia nihil potentius

≤line=1625≥ Foret: vtinam nil veritate, inter homines

Antiquius haberetur. ast contrarium

Sentimus; vbique fraude, falsitateque

Potiente rerum: maximum, & pulcherrimum

Quidem facinus, is institutat; interritus

≤line=1630≥ Qui veritatem, & innocentiam asserat,

Vel vsque vitae ad vltimum periculum:

Verùm, qui id agat; idem valens, pollensque sit:

Ne temerè conando; neque ille, cui cupit

Prodesse, quicquam prosit; & frustrà suam

≤line=1635≥ Impediat operam; vel malum accersat etiam.

Namque hanc vicem, me, teque feminam vltimae

Sortis, potentem contrà Herum aliquid ingredi;

Quî

≤page=73≥

Quî quaeso, possibile sit, vt peruincere

Quiremus! adde, apud maritum, coniugem in

≤line=1640≥ Crimen vocare; vbi ad mala, amor incredulus;

Ad bona, etiam sibi ipse sponte mentiens;

Quî maximo esse posset absque periculo!

Tum verò, Iuuenem ipsum nihil poscentem opis

Nostrae; neque aduocantem in auxilium; neque

≤line=1645≥ Verbum profantem; sed mero silentio

Quasi crimini consentientem, & se reum

Dantem; quid aliud cogitasse existimem!

Quàm, rem sibi esse, seruo apud Herum, contra Heram!

Vbi, vna falsa lacryma eius apud virum,

≤line=1650≥ Plus centuplo inueniat fidei; quàm sua

Sexcenta iuramenta: quin spero, ipsam Heram,

Quanquàm impiata scelere nunc vaesaniat;

Carnifice mox vrente conscientia;

Patientiam, innocentiamque eius, modis

≤line=1655≥ Melioribus habituram; & vltrò pristinae

Tranquillitati reddituram: non leue

Momentum enim est patîentiae; quàm, vel Deo

Ipsi, ferunt gratissimam esse: multaque

Illum, in bonos passim viros damna iacere;

≤line=1660≥ Vt, quid ferendo polleant; spectet sciens:

Dêinde spectatos coronat: quod de eo

Quoque Iuuene, mihi quàm facilè persuadeo:

Omninò

≤page=74≥

Omninò enim curae Deo innocentiam

Esse scio: credoque ideo eum extam splendida,

≤line=1665≥ Fortuna; ad hunc tetrum reiectum carcerem:

Vt inde maior, atque conspicatior,

Illustriùs promatur, ad maius decus.

SE: St. mitius fare; ellum enime famuli betunt;

Qui hunc, quem dolemus miserunt in carcerem.

≤line=1670≥ SE: Non sustinebo, quin rogem; qua denique

Mente fuerit; quidué elocutus carcerem

Introíérit. probrorum enim virûm, mala

Fortuna; habet, quod discere ex ea velis.

Heus ô amici, iamné carceri est datus

≤line=1675≥ Iosephus? in quo tale compertum est scelus.

NVNTIVS.

Factum mulier, haud sine dolore maximo

Nostro: neque enim ego illum nocentem dixerim;

Qui ita placidè, & animo sereno ad poenam eat.

Ch: Obsecro, quem se gessit? aut quid fatus est?

≤line=1680≥ Siquidem innocentem eum, ipsa quoque liquidò scio.

Nun: Magnum est referre mulier; ast fabor tamen:

Quum primum, ita vt nosti, imprata accepimus

Incarcerandi eius; stupor poene illicò

Me ambiguus occupârat; insolentiam

≤line=1685≥ Facit exputans, repentè tanta ex gratia,

Ingratiam

≤page=75≥

Ingratiam ad tantam reiectum ingratijs.

Itaque, neque manus inijcere, neque acerbiùs

Ductare, pristinae meae obseruantiae

In eum memor, potui; ipse sponte quin sua

≤line=1690≥ Ibat, silens silentibus nobis quoque;

Neque verbum ab illo poscere ausus quispiam;

Ad carceris donec forem peruentum; ibi

Ego, condolere me eius infortunio

Praefatus; inuitumque, genus hoc munij

≤line=1695≥ Obire; verùm Heri imperata, haud exequi

Haud posse; prensaui, malo ne verteret.

At ille, perquàm amanter, ad risum quas

Attemperato ore, insit; vt se sub manu,

Arbitrioque Heri esse, neque quicquam mali, ab

≤line=1700≥ Illo, grauatim ferre; ita imperia illius

Nos exequentes; tantum abest, vt vertere

Vitio; vt probare etiam obsecundantes Hero:

Seruorum enim esse; iussa Herilia exequi:

Se istam suam aerumnam Deo committere;

≤line=1705≥ Qui semper innocentiae assertor fuit;

Tempusque veritatis haud vanum indicem

Sperare; quin malle alterius, innoxium

Scelere perire; quàm nocentes perdere:

Ne pereat, in se haud esse; verùm in se esse, ne

≤line=1710≥ Nocens pereat. haec, atque plura talia

≤folio=K≥

≤page=76≥

Locutus; vltrò carceri sese intulit:

Nobis genas prope lacrymae perlabier

Coepere: neque iam ille quoque sine lacrymis:

Tum in genua sese humi dat; & sursum manus

≤line=1715≥ Oculosque tendens; tacitus ad Deum suum

Orabat: orantem, noua quadam vndique

Luce radiari vidimus; & vmbram horridam

Carceris; oborto lumine aboleri: pauor,

Terrorque nos strauit; caputque ego meum

≤line=1720≥ Ausim pacisci; innoxium, insontemque eunt,

In vincla coniectum; & ideo moereo animi,

Haecque ocyus, Hero nuntiaturus beto.

Cho: Obsecro. cuncta fare; nec quicquam occule.

Septenarius I.

Calumnia, ô calumnia;

≤line=1725≥ Criminatrix innocentiae,

Inimica veritatis;

Linguae prodiga iniquae;

Auratis laquearibus

Plerumque ventilans facem;

≤line=1730≥ Stultorumque asininis,

Septen.

≤page=77≥

Septen. II.

Herorum abutens auribus;

Imperitia, atque suspici-

O; quibus cient inertes

Tecta voce susurros;

≤line=1735≥ Fomentum implacidum tui:

Nec impij, periuria

Testes, perfida desunt.

Septen. III.

Verùm premit comes quoque

Pone, vindex poenitentia;

≤line=1740≥ Liquidaeque veritatis,

Tempus, serior index:

Nec turba aspera, poenae,

Cessant; sequaces criminum

Terga vrgente flagello.

Septen. IV.

≤line=1745≥ Quantis malis, Heros meos

Implicâsti, & innocentem eum

Iuuenem! timore frangor,

Ne fors exitium illi

≤folio=K2≥

≤page=78≥

Supremum, acceleres prius;

≤line=1750≥ Innoxium quàm se omnibus

Ostendat: mori amem ipsa

Septen. V.

Vicem illius; nec deseram

Vltimum si iam periculum

Veniet; palamque testis

≤line=1755≥ Prorumpam os in Herile.

Cum iusto melius mori est

Miserrimè; quàm viuere

Cum iniusto volupe aeuum.



# Back



Iesu Christo laus & gratia.

≤page=79≥

CRACOVIAE

In Officina Lazari:

Anno D.

M.D.LXXXVII.

[^1]: Abbreviaturen opgelost; oorspronkelijke interpunctie en spelling
(u/v, i/j, &) gehandhaafd. Regelnummering toegevoegd. ß \> ss

