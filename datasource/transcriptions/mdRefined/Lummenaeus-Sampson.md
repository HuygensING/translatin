# Front



SAMPSON

TRAGOEDIA. SACRA.

≤page=91≥

AMPLISSIMO ET R.DO

ADMODVM DOMINO D.

BERNARDO CAMPMANS

DVNENSIS MONASTERII,

ORDINIS CISTERCIENSIS

ABBATI LONGE MERITISSIMO.

D. C. Q.

FLandricus occiduas pontus quà stipat arenas,

Praesidium coetus, deliciumque tui.

Militis Hebraei casus ex ordine disces,

Si iuuat haec oculos pagina sacra tuos.

Hei mihi! quàm vellem tragico proscibere ludo,

Quidquid in hoc actu Dalila saeua parat!

SAMPSONEM Veneris pullum (mirabile!) & astum

Pellicis Hethaeae scena cruenta dabit;

Tonsuram & raros circùm caua tempora cirros,

Pistrinum, neruos, vulnera, & exitium.

Felix, qui streperi videt intrà aulaea theatri,

Quidquid in hoc pullo syrmate ludit Amor.

≤folio=N2≥

≤page=92≥

ADMODVM R.DO PATRI

IACOBO CORN.

LVMMENAEO A MARCA.

ADMODVM REVERENDE PATER,

TRAGOEDIAM tuam sacram, è plau¬

stro tragico ad ROMANAS nunc prodeuntem sce¬

nas, & mihi à vestrâ Paternitate humaniter

dono missam, eo sum animo amplexus, quo de¬

bent suscipi & aestimari docti viri opera & la¬

bores; qui quidem labores cùm apud me, tum

apud omnes, inuenient sibi meritò locum, suâ fa¬

mâ & nomine dignum. Plurimas interim V.

Paternit pro illis gratias ago, gratâque semper Paternit??BB

memoriâ oblatum mihi munus seruabo, eritque

illud mihi tui ergà me studij, & beneuolentiae in¬

dicium non vulgare. Vale, teque Deus suâ gra¬

tiâ cumulet. ROMAE, 13. Iannuar. 1622.

Studiosiss.

S. CARD. BVRGHESIVS.

≤page=93≥

ARGVMENTVM.

AMPSON Nazaraeus, ex tribu Dan, fi¬

Olius Manüé, mystici roboris incomparabi¬

lis heros, pellaciae mulierum non semel ob¬

noxius, tandem in gremio Dalilae, somno

& lacte Veneris sepultus, nouaculâ raditur,

vincîtur, exoculatur, atque adeò in pistri¬

num deditur, molâ & perpetuâ seruitute

condemnatus. Iudic. 16.



# Main



PERSONARVM NOMINA.

SAMPSON BARSANES PRINC. PALAEST.

DALILA ICHORVS.

≤folio=N3≥

≤page=94≥

## 1. ACTVS PRIMVS



DALILA.

SAmpson! quid ille verpus? an spolium mei

Corporis habebit semper, & thalamo iacens

Vncto supinus, vbera Hebraeus latro

Mulgebit ista? taedet! vt Veneris rosas

≤line=5≥ Spargam ante porcum? scilicet rictu hispido,

Qui tot labellis dulcia expreßit meis,

Mellita tot süauia: vt nunquam est satur

Atque in medullis ardet, & totam quoque

Sorbere vellet Dalilam, vaecors nimis,

≤line=10≥ Cùm sidit inter genua captiuus mea,

Et sepè in vnâ fimbriâ mollis comae

Suspensus haeret, marcet, insanit, stupet:

Iterumque Gentis terror Hethaeae, lues

Patriae cadentis, cùm meum excußit sinum,

≤line=15≥ Et more diri fulminis telum vibrans,

Ferrum coruscans, ante se turmas agit

Nimiùm fugaces: qualis in siluae iugis

Venator audax sequitur imbelles feras,

Et trepida vastat agmina: aut qualis, cauo

≤line=20≥ Dum tonuit aether, sibilo in nemore vagus

Errat per vmbras Africus, pinos quatit,

≤page=95≥

Arbusta spoliat, frondibus sternit nemus.

Sic ille Martis ludio in campum venit,

Et caesa paßim corpora, & galeas leues,

≤line=25≥ Et scuta aceruo cumulat, & stragem facit.

Nec, si leonum scymnus occurat, timet,

Et fulua carpit latera, crudelis nimis,

Et sanguine atro pastus, hirsutus, ferus.

Sic auspicatur nuptias, sic pellices

≤line=30≥ Stringit puellus Veneris, & tabo fluens,

Et sordidatus, nubilem inuadit torum,

Et ô! pudorem. Virginis comptae legit,

Quae Thamnatae olim vidua suspirans, feris

Damnata flammis, Coniugis noxam tulit,

≤line=35≥ Et luridum, amens, pallida, ascendit rogum.

Sic ille cestum soluit indignus meum,

Vt semper aliquid Dalilae in gremio placet,

Quod non benigno Cynxiae nutu rapit.

Ergóne nunquam beluam in casses agam,

≤line=40≥ Et nunquam in vlnis induet sicam meis?

Sic ille semper vberum premet sinus,

Et cùm sitim sedârit & biberit satis,

Insulsus hoc & illud imponet mihi,

Et sic inepto ducet incautam ioco?

≤line=45≥ Nunc funibus vincire, nunc neruis iubet,

Nunc capitis hirtas figere in terram comas,

Et hoc & illud; semper illudit tamen,

Et robore aucto maior ad pugnam redit.

≤page=96≥

Nuper probaui, cùm Palaestinos meos

≤line=50≥ Iterumque & iterum turbidâ exegit fugâ,

Et me trementem pallido impleuit metu.

Quàm multa tunc miscere oportet dulcia,

Et fingere & mentiri, vt abijciat manu

Clauam & sagittas! rideo, appello, voco

≤line=55≥ Fratrem, parentem, corculum, iecur meum,

Vt tota sugat vbera, inuito, rogo:

Et virus immulgere bis coctum velim,

Et viperinum sanguinem & Lernae caput,

Putris rubetae viscera, hippomanes malum.

≤line=60≥ Quicumque Venerem torquet inuitam, nihil

Impunè consequetur: est magnus dolor

Laesi pudoris: forsan & Sampson quoque

Reperiet olim Dalilam; & labem & stuprum,

Quaeque intulit, quaeque abstulit, soluet nimis,

≤line=65≥ Et reddet aequam victimam damno meo.

Audite Superi, Dalila in partes vocat

**CHORVS.**

Sic, sic mulier perfida nostro

Callida tendit retia Marti?

Sic imparibus miscet in vlnis

≤line=70≥ Oscula, myrtum; vulnera, myrrham;

Et tela, velut basia, mittit?

Sic & leuium mater Amorum,

Et caerulei filia Ponti,

≤page=97≥

Permista suis toxica violis

≤line=75≥ Spargit roseo, ludens, gremio

Et delicijs enecat aegros:

Quae tunc etiam crudelis erat,

Cùm decumanis fluctibus exstans

Stringeret vdâ caerula conchâ,

≤line=80≥ Et cognatas raderet vndas.

Parcite Superi! parcite Superi!

Viuatque meus (si vota iuuant)

Longo & longo tempore Sampson.

Heu! quod Dalilam perditus ardet,

≤line=85≥ Et se tali credit amanti,

Et se nimiùm sternit in vlnis,

Et se nimiùm floribus ornat,

Quos sic etiam pungere nescit!

Non est mulier vulgare malum:

≤line=90≥ Et cùm blandâ fronte renidet,

Et cùm paetis allicit oculis,

Et cùm exertis, mellea, labijs

Oscula pangit, dulce venenum est,

Quacumque tenes, induis hamum,

≤line=95≥ Nec sine spinis lilia carpis

Et cur nimiùm credidit istis,

Captus studio pellicis Euae,

Inter verni roscida nemoris,

Nostri generis prouidus auctor?

≤line=100≥ Nempe & veteris Sethi soboles,

≤folio=O≥

≤page=98≥

Heu! Heu! nimiùm cara propago!

Dedita veri Numinis aris,

Et paenè ipsis insita Diuis!

Non satis auidos clausit ocellos,

≤line=105≥ Cùm se nudo corpore nymphae,

Caini fatuo semine natae,

Ad connubium molle pararent,

Gens compta nimis, gens pulchra nimis,

Et si caperis dulcibus istis,

≤line=110≥ Lenire potens. omnia vultu.

Fugite ô pueri! sibilat inter

Florida serpens, & sub violis

Lubricat herbas frigidus anguis,

Dirumque acuit scorpio telum.

≤line=115≥ Sed non audit froena libido,

Et se semper proripit vltrà.

Tunc, vt coelo turbidus iuit,

Inter medios arduus imbres,

Qui certa manu fulmina librat,

≤line=120≥ Cùm funesto lurida nimbo,

Fremerent totis, nubila, portis,

Risêre tamen, lusêre tamen,

Heu! heu! nimiùm perdita pubes,

Et sine lacrymis corpora mergunt.

≤line=125≥ Quid, cùm Sodomam perculit vrbem

Tortor sacri criminis ignis?

Lothus nostri frater Abrami,

≤page=99≥

Tantoque nepos sanguine dignus,

Heu! ad nigras busti nebulas,

≤line=130≥ Solus proprias inter alumnas,

Captus geminae pellicis astu.

Potuit vetitas ire sub vlnas,

Potuit Veneris ludere ludum,

Et tam diros gignere natos.

≤line=135≥ Iudas noster patrius Heros,

O cui sceptrum nobile Gentis

Aurea quondam saecula debent!

Thamaram incauto deperit ausu,

Quae se nimium prurire dolens,

≤line=140≥ Longùm sterili damnata toro

Intrà crocei flammea pepli,

Pulchros socero commodat artus.

Et tu poteras impie Zambri

Aegros etiam spernere Superos,

≤line=145≥ Cùm te, Suri filia, Cosbe,

Obliqua tuens mollibus hircis

Alto penitus vulnere fixit;

Heu! cùm te auidos inter amores,

Per tota tuae viscera nuptae,

≤line=150≥ Hausit gladio noster Phinëes,

Phinëes laesi Numinis vltor,

Et te mersum funere acerbo

Iußit trepidos visere Manes.

Cur non isto iacuit thalamo

≤folio=O2≥

≤page=100≥

≤line=155≥ Dalila pellex? illa arguto

Non indocilis ducere nutu,

Fortia, nostros, pectora, Iuuenes,

Et damnato stringere lecto?

Et te potuit Nazaraee pugil,

≤line=160≥ Passeris instar; fallere visco,

Qui cùm ramo sederit vncto,

Captus viridi pendet ab alno,

Et se totis implicat alis;

Tum remigio nescius vti

≤line=165≥ Duri patitur taedia Mopsi,

Iunco, aut tenerâ carice vinctus.

Heu! plus alöes, quàm mellis habet,

Quae tibi fragiles inter myrtos

Condîta fauis vbera praebet!

≤line=170≥ Quae te fatuo dulcibus illis,

Et te Veneris lactat cyatho,

Et sic miscet lene papauer,

Vt te somno captet hiantem,

Et barbarico vinciat ausu,

≤line=175≥ Quem nemo aliàs vincere poßit.

Scilicet olim vertet amores,

Et fortè tuo ludet iugulo,

Et te longis ambiet hastis,

Et mille tibi spicula figet,

≤line=180≥ Nimiùm, ah! nimiùm perdite Sampson!

≤page=101≥

## 3. ACTVS SECVNDVS.

SAMPSON.

BEnè est, amamus iterum, & hic olim fuit

Meae iuuentae lusus, & me Thamnatae

Delecta Coniunx, fouit amplexu prior,

Sic pulchra satis, at garrula & vaecors magis,

≤line=185≥ Et paenè thalami in limine excedens toro,

Periura nymphè: scilicet magnum est scelus

Fallere maritos: attamen poenas dedit,

Quas non volebam, barbaro exemplo, nimis,

Et nimis acerbas; sic tamen visum est Deo,

≤line=190≥ Vt lueret igni crimen, & diro iacet

Tumulata busto; quis mihi tunc arduum

Pectus subibat Genius! ô quantum meos

Ibat per artus robur, & gliscens dolor

Quàm magna campis damna patrauit tuis

≤line=195≥ Hethaea tellus! moesta tunc flebat Ceres,

Combusto in agro tota fumabant sata,

Et facinus illud vulpium & fuerat tuum

Inuicte Sampson, belüe vt fortes iuuant.

Tunc mille pugiles Marte congressos mihi,

≤line=200≥ Stratos arenâ, genibus illisi meis

Et fregi, & ô maxilla tunc iuuit manum,

Quae iussa latices fundere, extinxit sitim,

≤folio=O3≥

≤page=102≥

Et sic dehiscens fonte perpetuo scatet.

Quid cùm profundis Gasa me vidit iugis

≤line=205≥ Fixisse portas vrbis, & vectes quoque, &

Postes ahenos? opidum inuasit tremor,

Et nemo, qui concurreret mecum, fuit,

Et nulla virtus gemina in Hethaeis stetit.

Nunc alia lucta est (quantus erumpit mihi

≤line=210≥ Sudor per artus!) Dalila in campum vocat,

Et vincit etiam Dalila, heu! mulier virum!

Vt sola Veneris castra me abiectum vident.

Sic par & impar ludo, sic molli iuuat

Thyrso feriri, serpit in venas dolor,

≤line=215≥ Totisque lumbis virus incoctum sedet,

Et minuit vsque & vsque consumptum iecur,

Vt nulla praeter Dalilam radit magis,

Et nulla praeter Dalilam integrat magis,

O cùm illa pandit vbera, intendit manum,

≤line=220≥ Et garrit & nugatur & bellè facit

Omnia, & in vno saepe gelasino mouet

Cor & medullas! Gratiae in vultu sedent,

Genae renident, in quibus ludit Venus,

Et ore & oculis blandus expirat lepor.

≤line=225≥ O cùm illa flauae densa mollicies comae

Amaracum, & sisymbria, & rosas olet!

Quâ parte iuuenum pectora irretit magis:

Vt nîl decorem pellicis melius iuuat,

Quàm comptula illa silua & intonsum nemus.

≤page=103≥

≤line=230≥ O cùm iterum amoenum contrahit vultum! Fuge

Fuge, fuge Sampson, non fero, torquet caput,

Obliquat oculos, heu! genas rugis plicat,

Claudit sinum, minatur, exclamat, furit,

Et fulmen oculis, fulmen in linguâ gerit.

≤line=235≥ Vel vt sit illa saeua tempestus minus,

Vultu improbo, & fastidio longo graues

Suscitat amanti naenias, sensi nimis,

Et facilis illa est nausea, vt pili quoque

Turbauerim vmbram, ringitur, frendet. iubet

≤line=240≥ Protinus abire, Cynthia in fumo latet.

Nec sic tamen seruire pertaesum est mihi:

Dum fortè, solidis mensibus, puri dies

Pauci nitebunt, caeteri in nebulis eant.

Vt rideat tantum semel, iugulet quoque,

≤line=245≥ Aut me per ista viscera ad mortem trahat.

Sic, sic amabit, quisquis in Dalilam incidet,

Quem paeto ocello viderit tantùm semel

Dulcißima illa pellicum, Veneris soror.

Vt vidit illa, vt vidi, vt aspexi miser,

≤line=250≥ Perij! quid autem somnio? vixi statim,

Et sidus illud dulce perstrinxit meos

Protinus ocellos! Dalilal ô sidus meum!

O siderum Regina! sic Sampson amat,

Et Dalilam intrà viscera & fibras habet.

≤line=255≥ Quod si negat, non viuo, non spiro magis,

Et Caucaso frigidior ad Manes eo.

≤page=104≥

**CHORVS.**

Foelix titulis Iudaea tuis

Inclyte Sampson!

O quem mirus nunciat Ales

≤line=260≥ Ante innocuas viuere cunas,

Sacrum Domino, sacrumque nimis!

O cui tonsor nunquam vetito,

Mollia radat tempora, ferro!

Qui nec siceram, vinumque bibat,

≤line=265≥ Et quod cerebro ludere poßit,

Laetum stolidi munus Iäcchi!

Tunc annosus Manüé memores

Libat honores, & sacra Deo

Victima toto liquitur igni:

≤line=270≥ Flammam medius corripit Ales,

Ales Miro nomine clarus,

Et per liquidam protinus aram

Rectâ ad patrium scandit Olympum,

Patremque tuum, matremque tuam,

≤line=275≥ Monstro attonitos, risit hiantes.

O cui foetae matris in vlnis

Omnia coeli lumina plaudunt!

Porrò longis auctior annis,

Et tu meritis auctior ibas.

≤line=280≥ Vix te iuuenem fecerat aetas,

Et tu poteras vincere scymnos,

≤page=105≥

Hirtasque feras carpere, saeuas

Iungere vulpes, & taediferas,

Agmine longo, ducere in agros,

≤line=285≥ Et sic grauidos vrere culmos,

Mille hostilis iugera glebae,

Flauae Cereris dulces thalamos,

Atque Hethaeae Gargara Gentis.

O cui rictus inter olenteis,

≤line=290≥ Mellita fauos vena propinat!

O cui leni bullit scatebrâ

Maxilla feri conscia Martis,

Nimiùm liquidis garrula riuis!

Stabat Iuuenis caedere lassus,

≤line=295≥ Et fessa toro membra reponens,

Quaerebat aquas; heu! quid faceret?

Da Pater, inquit, sedare sitim,

Et mihi latices arida fundat.

Dixerat & iam murmure claro

≤line=300≥ Vidit tumidum crescere fontem,

Et mandibulae putris hiatu

Latè gelidas serpere lymphas.

Quid, cùm portas, totasque seras,

Et tot vectes, & tot postes

≤line=305≥ Transtulit humeris, monte locauit,

Et concubiae noctis in vmbrâ

Gazam immodicis terruit ausis?

Et quae tandem gloria restat,

≤folio=P≥

≤page=106≥

Si te nunquam Dalila pellex,

≤line=310≥ Garrula pellex, Dalila patriae

Fax vna meae! si te nunquam

Dalila! pellex Dalila! nunquam

Dalila pellex, inclyte Sampson,

Inclyte Sampson!

## 5. ACTVS TERTIVS

DALILA, SAMPSON.

≤line=315≥ FRustrà laboras Dalila, & frustrà es nimis,

Nec scopulus ille flectitur, spreuit tuos

Sampson amores; & modò amplexum premat,

Inuita rapiat basia, inuadat sinum,

Et nunc ab oculis pendeat vaecors meis,

≤line=320≥ Nunc à capillo & fimbriâ mollis comae,

Nunc rideat, nunc ganniat, ludat quoque,

Et mentiatur, Dalila est cordi parùm,

Et sic amores; ô tace, lupus venit,

Suspirat, ardet, rursus intendam dolos.

≤line=325≥ Vt vidit, vt procurrit! SAMP. O carum caput!

O cara Dalilé! quo fugis? mane, mane;

Quò te pedes mea vita? non audit, stupet;

Quò te pedes amica? responde mihi;

Etiam minatur; quid me ita occidis quoque?

≤line=330≥ O cara! cara! DAL. Scilicet. SAMP. Cara ô nimis!

≤page=107≥

O cara Dalile! DAL. Nempe quâ probas fide?

SAMP. Quam fallo nunquam. DAL. Scilicet nunquam fidem

Sampson fefellit, ille, qui toties mihi

Illudere audax; sed piget tecum loqui.

≤line=335≥ SAMP. Ne pigeat, oro, Dalila; erupit, mane,

O redde te iterum! ni facis, sicam inuolo,

Haurio cruorem. DAL. Iugulet & sicam premat,

Hoc est, quod opto. SAMP. Dalila in vitâ tenet,

Ni faceret illa, incumberem ferro statim.

≤line=340≥ DAL. O vellet vtinam! SAMP. Dalilal ô carum iecur!

Dalila! quid obstas Dalila? heu! manda, iube.

DAL. Sicut iuvebam nuper, & Sampson quoque

Parebat, iterum iubeo, num pares mihi?

An frangis iterum vincula & neruos? comam

≤line=345≥ Humo reuellis, robore ingenti minax?

Si vinxeris me; scilicet; si licijs

Crinem implicaris; scilicet; nosti satis,

Et refricare taedet; vt celes mihi,

Quo robur illud spiret à neruo tuum,

≤line=350≥ Quo sit reductum musculo, aut vinctum fibrâ?

Non sic amamus: Dalila pugnabit tibi?

Impinget vngues Dalila? aut animam fibris

Euellet? aut haec spithama molem istam obruet?

Et sic times tu Dalilam? ô vaecors nimis,

≤line=355≥ Qui sic amas & ludis! SAMP. Indulge mihi,

Si postulas, nunc indico. DAL. Ridet quoque,

Mentitur vltrò. SAMP. Dalila! vt liceat mihi

≤folio=P2≥

≤page=108≥

Tantùm inter vlnas serpere, excutio libens,

Quicquid profundo pectoris sinu latet.

≤line=360≥ DAL. Licet, sub illo tegmine & molli comâ

Siluae recentis, blandus vbi vernat tepor,

Et cum susurris fontium, alituum genus

Mellito anhelat gutture, & geminat melos.

En totam aperio spondulam, an gratâ satis

≤line=365≥ VInâ recumbis? SAMP. Dalila! DAL. An magis placet

Aliquid? SAMP. Amica Dalila! DAL. An rident tibi

Haec dulcia? haec iucunda? SAMP. Non possunt magis.

DAL. Dic igitur. SAMP. O quàm dulcis hîc spirat crocus,

Et quanta violis gratia! ô liceat mihi

≤line=370≥ Redimire totam Dalilam! DAL. At prius refer,

Vnde illud, vnde robur? aut vbi latet?

SAMP. Viuimus amica Dalila, hos legi tibi

Ridenti in herbâ flosculos, munus cape.

DAL. Equidem libenter, sed mihi nodum explica,

≤line=375≥ Et roboris mysterium. SAMP. Non est tamen

Instantis horae; Dalila, hoc ridet tibi,

Vbi inter vda lilia inserpunt rosae?

An quod amarantho nexili sertum nitet?

DAL. Postea placebunt ista. SAMP. Sed vernum id magis.

≤line=380≥ DAL. At ego referri cupio, quod verum est magis.

SAMP. Ergo tacere non licet? DAL. Licet loqui.

SAMP. Nunc dico, sed cur, obsecro, obnixè petis,

Quod non licet vulgare? DAL. Nec mihi licet

Praebere semper vbera. SAMP. O mane, mane,

≤page=109≥

≤line=385≥ Quò proripis te Dalila? Heu! mane, loquar;

Si mihi. DAL. Quid ergò? si tibi: SAMP. Iube rogo

Silere Domina, non licet totum loqui.

DAL. Iterum vacillat; frigidum, insanum caput!

SAMP. Domina! hera! quid me postulas? DAL. Etiam rogas?

≤line=390≥ SAMP. Etiam iubes, quod maximè pugnat Deo?

DAL. Sampson, iò longùm vale. SAMP. Totum explico,

Si mihi capillum; non satis memini tamen.

DAL. si tibi capillum, si capillum; quid? refer.

SAMP. Si mihi capilli fimbrias; quis vellicat

≤line=395≥ Iterum me ad aures? quis Deus fraenum inijcit?

DAL. Insanit iste, & rursus intricat magis.

Si tibi capilli fimbrias; quid denique?

SAMP. Si mihi capilli fimbrias tonsor manu

Stringens, per omne duxerit ferrum caput.

≤line=400≥ DAL. Haeret, nec iterum meminit, & Lethen bibit.

Quid, cùm per omne duxerit ferrum caput?

SAMP. Si vinculis impedior, vt, flebo, puer,

Inultus vt, flebo, puer; totum tenes

Et nemo praeter Angelos sciuit prior,

≤line=405≥ Et quos ab alto Genius instruxit meus.

DAL. An credere etiam liceat? SAMP. Heu! verum est nimis.

Totum tenes ô garrula, & totum tenes.

DAL. Et tu meum lenimen, amplexum cape,

Et dulce amoris suauium; vt libeat quoque

≤line=410≥ Dormire, lenis serpit hoc gremio sopor,

Et molliâ inter brachia obrepet quies.

≤folio=P3≥

≤page=110≥

Stertüit; agendum est; nunc mihi tonsor caput

Derade, somno languidum; bellè; hoc habet.

**CHORVS.**

Heu! heu! heu! Heu! perdite Sampson!

≤line=415≥ Loquar? an sileam? perdite nimiùm,

Perdite Sampson!

Heu! quod Dalilae credidit vnquam,

Et periurae virus Amantis

Bibulo toties vbere suxit!

≤line=420≥ Heu! Heu! inter lilia acanthum

Repperit, inter florida spinas!

Heu! cùm roseo iacuit gremio

Somno & Veneris lacte sepultus!

Heu! cùm strinxit Dalila ferrum,

≤line=425≥ Et paenè intrà viscera radens,

Nimis arcano vertice lusit!

Heul cùm totus pallidus iuit,

Et tot manicas induit! Heu! Heu!

Heu! heu! nimiùm rasilis Heros!

≤line=430≥ Tantum potuit foemina pellex,

Captansque sinu tonsile spolium,

Septemgeminos ordine crines,

Hispida circùm tempora, fregit.

Simul absoluit, simul, heu! gremio

≤line=435≥ Turbat inertem, simul exclamat,

Atque immodicis vocibus instat:

≤page=111≥

Propera, propera, propera Sampson,

Heu! fuge Sampson, heu! fuge Sampson,

Protinus instat barbarus hostis.

≤line=440≥ Et vera nimis dixerat, adsunt

Vndique & adsunt vndique, & adsunt;

Nec tunc etiam cominùs instant,

Nec continuò vincula promunt,

Nec satis illum languere putant,

≤line=445≥ Qui sic latos surgit in humeros,

Et sic frontem contrahit hirtam,

Et sic oculos torquet hiantes.

Mox, vt tonsam vidêre comam,

Et damnosae pellicis ausum,

≤line=450≥ Rapiunt pugilem, pigrum, egelidum,

Nec iam validum rumpere neruos.

Stringunt nimiùm vincula, & illos,

Quamuis cupidè soluere vellet,

Nunquam poterit soluere nodos.

≤line=455≥ Vt sensit, iò palluit amens,

Et nuda manu tempora palpans,

Desperato robore fleuit.

Ergò liquido turbida coelo

Lumina tendens (nam dura manus

≤line=460≥ Vincla terebant) ô parce Deus!

O parce Pater! dixit, & haustas

Redde in solido corpore vires:

Aut me rapido fulmine ad vmbras

≤page=112≥

Adige, & meritis exime noxis.

≤line=465≥ Risit vaecors Dalila, & vsto

Haurire iubet lumina ferro.

Tum, sicut erat nuda papillas,

Totoque gerens lilia cesto,

Armata rudi forfice dextrâm,

≤line=470≥ Prima intrepidos inuolat oculos,

Et prima virum vulnere sternit,

Auspex tanti foemina facti.

Heu! quandò iterùm fruticante comâ,

Et quandò iterum licia rumpet?

≤line=475≥ Heu! quandò iterum iunget vulpes,

Et densabit funera, & hirto

Stabunt rigidi vertice crines?

Crescent illi, crescent vires,

Et vigor olli toto sensim

≤line=480≥ Pectore gliscens, induet artus,

Et concurrens omnibus vnus

Stabit valido corpore Sampson,

Et tibi iugulum Dalila franget,

Quae sic fidum prodis Amantem,

≤line=485≥ Monstrum horrendum, crudele nimis,

Monstrum heroo sanguine ludens,

Et quod liceat, verè nimiùm,

Dicere monstrum.

≤page=113≥

## 7. ACTVS QVARTVS.

BARZANES PALAESTINVS

PRINCEPS.

VIcimus & ille Marspiter gelidus sedet,

≤line=490≥ Qui nos sine hastâ & ense non fudit semel,

Et sideratos egit: vt câldo & gelu

Compôsta nubes, fulminis telum quatit,

Et in praeustos rupium scopulos tonat.

Vidi, vt ruebat agmina, vrgebat manu,

≤line=495≥ Spirabat oculis sanguinem, vultu minas,

Vt ibat ingens, varico nixus gradu,

Et nisi fuisset Dalila, inuictus nimis,

Frater gygantum, Gentis Hethaeae dolor:

Nunc idem, ïò ludibrium, addictus molae,

≤line=500≥ Damnatus oculis sannio, infelix, miser.

Sic ad triumphum foeminae Sampson venit,

Et solus omne ferculum pompae fuit,

Victima cruentae pellicis, Veneris probrum.

Sic capite nostro luditur, quandò tuos

≤line=505≥ Fortuna Manes patimur, vt tota in vitro

Suspensa nutas, & leuem torques rotam.

Sic, sic ab illo pugile mutatur pugil,

Sampsone ab illo maximo, Sampson minor,

Cùm passus illud rasilis damnum comae,

≤folio=Q≥

≤page=114≥

≤line=510≥ Amisit omne robur, & fleuit miser,

Fleuit sine oculis, & cauos implens sinus

Lacrymis obortis, sanguinem expreßit simul.

Tunc vel mouere Dalilam poterat quoque,

Si non aheno triplici, & ferro impium

≤line=515≥ Durasset illa pectus, & ferro & rudi

Durior aheno; nempe, vt hoc totum placet,

Quod vinctus intrà compedes. Sampson sedet,

Populator ille patriae crudus meae:

Non sic pröinde Dalila arridet mihi,

≤line=520≥ Nouaculam odi, & forfices, odi dolos,

Odi profanam pellicem, vt factum probo.

Gratare Dagon, vicimus, Sampson tuis

Dicatur aris victima, & tatam tibi

Debet saginam; debuit comas prius,

≤line=525≥ Et illa opima spolia suspendi tibi.

Omentum, & adipem, & viscera adijciam quoque,

Vt ille sacer est totus, & salsâ molâ

Dignus, cruentus, impius, latro, scelus.

Nunc ergò tutò laeta florebunt sata,

≤line=530≥ Nec vsta meßis torrido horrebit situ,

Nec hausta flammis flebit exitium Ceres,

Nec fama iam terrebit, heu! Sampson venit,

Hîc furit & illic, heu! vbique masculâ

Virtute saeuus; hîc fugat, fundit, ruit;

≤line=535≥ Hîc vrit, illic caedit, hîc vellit seras,

Portas in humeris gestat, in scopulo locat.

≤page=115≥

Vt semper aliquid ille patrabat manu

Immane, dirum, immite, crudele, asperum,

Et vindice isto, Manibus nostris erat,

≤line=540≥ Gradus futuri, finis alterius mali.

Scilicet habebit nunc suas vices quoque

Hethaea virtus; scilicet Sampson genu

Nixus, sub isto acinace, inflectet caput,

Sampson ad aras sanguinem debet mihi,

≤line=545≥ Nec parcet iste acinacis; testor Deos.

**CHORVS.**

Rerum perpetuas vices

Naturae integrat orbita.

Post longas hyemes, gelu

Bis cocto nimis asperas,

≤line=550≥ Campi germina pullulant,

Vernis tacta Fauonijs.

Tum se prata nitentia

Pictis floribus induunt,

Et ducunt sylüae comas.

≤line=555≥ Tum Limonides herbidis

Nymphae subsiliunt toris,

Ad Iardis vitreum caput.

O quà prodigus vbera

Dispensat gemino alueo,

≤line=560≥ Et spondâ irriguâ cubat

Densas inter arundines

≤folio=Q2≥

≤page=116≥

Glaucus Iardiadum pater!

At cur perpetuâ sedet

Brumâ vinctus & entheo

≤line=565≥ Nuper vertice tonsilis

Sampson, non reparat pilos?

Heu! Heu! inclyte maxime,

Quamdiu in tenebris sedes?

Heu! heu! Dalila! iò scelus!

≤line=570≥ Heu! quod sic Nazaraeïo

Illusit pugili, caua

Circùm tempora rasitans!

Heu! heu! Dalila! Dalila!

Crudelißima pellicum,

≤line=575≥ Quas sol aurëus adspicit,

Obliquos rapiens equos!

Heu! cur sic penitus iacent,

Nec crescunt satis antiae?

Heu! Heu! Crescite, crescite,

≤line=580≥ Et tandem redeant tibi

Sampson, hei pater! hei miser!

Et tandem redeant tibi

Vires, & tibi rasiles,

Posthac crimine perfido,

≤line=585≥ Nemo diripiat comas.

≤page=117≥



## 9. ACTVS QVINTVS.



SAMPSON, DALILA.

QVicumque pullus Veneris, & vaecors nimis

Lusum impudicum ludit, & castris meret

Tuis Cupido, nec leuem metuit fidem

Periurae Amantis, lubrico indulgens toro:

≤line=590≥ Me videat & te Dalila! Heu! heu vincula,

Et vincula ista! nempe sic nurus amant,

Sic suauiantur improbae! DAL. Hé rasum caput!

SAMP. An fallor? an me stringet iterum Dalila?

Et radet intrà viscera & viuam cutem?

≤line=595≥ Dic puer, an iterum forfices pellex habet:

An promit iterum vincula? DAL. Hé rasum caput!

SAMP. Rasum! sed illud criminis factum tui

Incesta, detestabilis, probrum, scelus.

DAL. Iurgatur etiam ludio, & neruo pedes

≤line=600≥ Constrictus ampullatur, & scenam quatit.

SAMP. Sic laedit iterum, & vulnus infligunt nouum

Ludibria ista, cuspidis dirae modo:

Immite tantum nihil, vt hostile est probrum,

Et nîl magis crudele. DAL. Quid mussat puer?

≤line=605≥ SAMP. At qui viros cecîdit; hoc mulier viro?

At quae virum totondit. SAMP. Egregiam manum,

≤folio=Q3≥

≤page=118≥

Quae spolia legit ista, quae cirros tulit.

DAL. Quae vinculis te strinxit, inuictum nimis

Scilicet, & istas fascias suris tuis

≤line=610≥ Accommodauit. SAMP. Dalila! ô factum benè!

Scilicet! & illo crimine armillas habet

Damnosa meretrix. DAL. Vt tu haberes compedes.

SAMP. Scelesta! DAL. Quid vis optime? an rursum petis

Vbera? SAMP. Scelesta! DAL. Concipe, emulge, vides

≤line=615≥ Vt candicant sororiae? an totus stupes?

SMP. Crudelis! DAL. Egóne haec dulcia, & crudam vocas?

SAMP. Crudelis! DAL. Egone haec mellea, & linguam tenes?

SAMP. Mellita nempe & dulcia; ô scelus! scelus!

Nolo vbera, heu! nolo vbera, & nolo vbera,

≤line=620≥ Reconde pestem. DAL. Iam propino. SRMP. Conspuam.

Vt ridet etiam perfida! DAL. Vt ridet meus

Sampson! SAMP. Quid iterum vulneras? DAL. Habe, hoc habe.

I, iunge vulpes, laeta nunc floret seges,

Immitte vinctas beluas, iacta faces.

≤line=625≥ SAMP O si liceretI DAL. Corripe armatâ manu

Spicula, trilicem baltheum, & conum indue,

Scutumque laeuâ, dexterâ ferrum quate,

Hîc hostis, illîc hostis, an spectas satis?

Hinc, inde, & illinc irruunt, nondum inuolas?

≤line=630≥ Da tela, scande contrà, & Hethaeos rue.

SAMP Perfida! DAL. Furit, bacchatur, hos animos tibi

Pistrinum, & illos pectoris motus tui?

Dedisce pugilem, foeminae mundum cape,

≤page=119≥

Vt vitta raso vertici melius sedet.

≤line=635≥ SAMP. Excede pestis; foeminam vt sic induat

Sampson? DAL. Et asinae mobiles villos quoque,

Vt habitus iste congruit molae magis.

SAMP. Ergo nec esse liceat infausto mihi,

Nisi hic molestus scalper incidat fibras,

≤line=640≥ Et radat iterum Dalila! ô dirum caput,

Quod nulla rabies fulminet coelos satis!

Belua! leaena! tygris! harpyae soror!

Furia! Megaerae gemina! Auerni filia!

Hyaena! lamia! pestis! exitium! lues!

≤line=645≥ Serpens! echidna! vipera! indomitum malum!



# Back



FINIS.

