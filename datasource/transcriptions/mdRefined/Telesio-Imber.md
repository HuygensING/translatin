# Front

/

ANTONII THYLESII CONSENTINI IMBER AVREVS TRAGOEDIA.

Norembergae, apud Fridiericum Peypus. M.D.XXX.

≤page=2≥

EPISTOLA

LELIVS ALEANDER LITERARVM STVDIOSIS.

CVM Tragoedia haec Antonij Thylesij, uiri, medius fidius, ut eius
scripta declarant, ingenio, ac uaria doctrina expoliti, in manus meas
peruenerit, eamque semel, iterum, atque tertio integram relegerim, sic
ipsa sermonis elegantia, dicendique puritas, sic paßim scruata grauitas,
sententiarumque splendor ubique sese mihi offerebant, ut non possem non
maiorem in modum admirari, uirum, his temporibus nostris id scriptis
suis assecutum esse, quod nemo post ueteres illos, ne attingere quidem
ausus est. Seneca enim tametsi plenus sententiarum sit, arsque fortaße,
quae praestari a scriptoribus omnibus praecipue debet, in eo non
requiratur, tantum abest, ut eum latine, ac pure loquutum esse existimem
(quae literaturae pars, cui deest, omnia ferè illi deesse fateri necesse
est) ut ob id etiam in Latino rum scriptorum numerum cooptandum esse
minime censeam. At Thylesius non hac tantum, sed aliarum quoque
disciplinarum, quibus munitus ad scribendum acesserit, quando eius
scripta sunt in uirorum manibus, omnes facile iudicare possunt. Ac mihi
quidem aliquando, haec omnia consideranti, ob id etiam omnes, qui
aliquid post auream

AD LECTOREM. ≤page=3≥

Ciceronis aetatem aediderunt, hunc facile excellere uideri solet, quod
de suo, non autem aliena scripta inuadens, latine ita, pure, ac propric
omnia nobis exponat, ut Plautino, uel potius Terentiano ore eloqui
uideatur. Nam quotusquisque est, his praecipue temporibus, nostris (quod
pace omnium fari liceat) qui non ita impudenter antiquorum scripta
expilet, atque inepte in sua transferat, ut ingeniosis ac eruditis
hominibus saepe bilem, interdum etiam moueat iocum? Haec est communis,
cademque praecipua tempestatis nostrae calamitas. Dum enim Vergilij
omnes & Cioerones hominibus uideri student, faciunt, ut omnium scripta
unius tantummodo esse uideantur, ac sint, qui exclament furem, non
poëtam fabulam dedisse. Vtinam in perlegendis optimis auctoribus tempus
omne consumeremus: utinam naturam optimam ducem in scribendo deinde
sequeremur. Sperarem profecto, ut bonae literae, quae tot secula in
tenebris, et quasi sepultae iacuerunt, in lucem restitui, ac reuiuiscere
possent. Bona enim ingenia semper, & ubique floruere. Sed quemadmodum in
optimis quibusque, ac pinguibus agris (nulla tamen agricolarum adhibita
sollertia) euenire uidemus, ut inutiles herbae, & plerunque maxime
noxiae enascantur, quae etiam non multo post, & ipsae neglectae
sterilescunt. Sic hominum ingenia,

≤folio=A2≥

EPISTOLA. ≤page=4≥

cum nemo sit, qui recte illa, & summia cum diligentia excolat, atque ad
bonam frugem perducere studeat, ex se ipsa facile intereunt. Quare illud
mihi fateri uerißime liceat, unum hunc Thylesium praeclare de repub.
literaria (unde plurimum ei, atque etiam immortaliter homines debent)
meruisse. Nobis enim non tantum Tragoediam, utilißimum ad formandos,
excolendosque hominum mores, pulcherrimumque à dijs immortalibus
traditum munus quasi postliminio restituit, atque adeò ut nihil in eo
desiderare poßimus: sed etiam quo pacto scribere debeamus, non ab alijs
omnia mutuantes, edocuit. Proinde uos studiosos omnes adhortor, ut
alendae, locupletandaeque linguae Latinae causa omnem operam, & studium
uestrum coonferatis: quod uobis erit facilius, si bonos tantummodo
auctores, qui ad parandam dicendi facultatem, & copiam mirifice faciunt,
in minibus habere, atque in scribendo Genium uestrum sequi uolueritis.

Valete.



≤page=5≥

FABVLAE ARGVMENTVM.

ROGAT Acrisius Arguorum rex nuncium, cum à Delphico oraculo, quo illum
is miserat, iam redijsset, quid sibi ex Apollinis sententia agendum sit
de Danae filia iam nubili, cuius ducendae in uxorem gratia flos Graeciae
Argos conuenerat: qui simulatque accipit, se ab eo, quem illa pareret,
interfectum iri, à nuptiis abstinet, puellamque in turri ferrea eius rei
causa à Vulcano, & Cyclopibus nunc facta includit. At Iupiter forma
uirginis captus, in pluuiam auream mutatus, illam uitiat. Quod cum rex
comperisset, filiam in arca lignea clausam in mare abijcit. Ex hac
igitur re Antonius Thylesius Cosentinus tragoediam, quae Imber Aureus
inscribitur, concinnauit, ubi metus sunt uarij, querelae, fletus, minae,
atque etiam pugnae, caedesque: quae omnia paßim illustrata sunt
sententiarum ac uerborum splendore, sic ut tragoedia, quo genere
poëmatis nihil grauius auditur, latine uideatur eloqui non indecenter:
puto non iniucundum erit ingeniosis & eruditis hominibus rem cognoscere
a Thylesio per ocium diligenter compositam.

≤folio=A3≥

≤page=6≥



# Main



LOQVVNTVR IN TRAGOEDIA



Acrisius. Pyragmon.

Nuncius. Steropes.

**Chorus ex Argiuis Brontes.**

mulieribus. Polyphemus.

Danae. Cyclopum turba.

Nutrix. Nuncius alter.





ANTONII THYLESII IMBER AVREVS.



# 2. ACTVS PRIMVS.



Percontatur Acrisius nuncium, cum is ex Apollinis Delphici fano
redijsset, auditoque rex oraculo ualde queritur. Iambici Senarij
Archilochij.

ACRISIVS. NVNCIVS.

ACR. TANDEM reuersus ades: age hic renuncia,

Tacitus alibi, fidusque, quod scis, nesciens,

Nuptum dari, cui Pythius natam iubet,

≤page=7≥

Solus supremi conscius semper Iouis?

≤line=5≥ Adest frequens parata ferro cernere[^1]

Iam iam iuuentus nuptias Achaica.

Cordi nec est prae caeteris quisquam mihi.

Par est in omnibus uigor, seu cursibus[^2]

Certant leues superare Lyncas per nemus,

≤line=10≥ Aëriuagas seu spiculis sternunt aues,

Ipsisque nubibus petunt praedam aucupes,[^3]

Puluere libet uel equos agere celeripedes.[^4]

Nec regium nulli uetus claret genus.[^5]

Aetas quoque eadem uix genas uestit noua.

≤line=15≥ Vnum uelut uellere uelit uirentibus

Si quis Rosarijs puer florem, ambigit[^6]

Potißimum sibi legat quem ex omnibus,

Ita unus ad se quisque flos dextram rapit,

Sic me procorum turba diuersum trahit,

≤line=20≥ Generum mihi nunc maxime quem seligam.

Sequar te Apollo non minus mortalium

Obscura, clara, uoce qui reddis tua,

Quàm noctis umbras pellis adducens diem,

Coecamque radijs dißipas caliginem.

≤line=25≥ NV. Vbi Delphicam rex attigi Pytho, ultimus

Tot millium consulta flagitantium,

Primus redirem ut certior factus domum,

Pythona profero aureum. stupor omnium[^7]

Inuasit animos illico. ad coelum manus

≤line=30≥ Tollunt. Deo tandem uideri munera

≤folio=A4≥

≤page=8≥

Digna, diademate teque dignum praedicant.

Exhilarat aliquos nam sacerdotum quoque

Auri nitor, mentem serenans nubilam.

His atque sucollantibus, gazae decus,[^8]

≤line=35≥ Serpens reconditur intimis penetralibus.

Vixque immolat is uictimis balantibus,

Iam Phoebas horrida furit, haec ore intonans:

Quo te puer agis alipes coelum petens?[^9]

Laeuaque gestas quid caput amictum anguibus?

≤line=40≥ At at, lapis fit, unde natum hominum est genus.

Auum sed heu cur impie extinguis nepos?

Sic fata, mentis expuit uecordiam.

Deferbuit ac omnis animi rabies feri.

Quare tibi rex consule, monitus semel.

≤line=45≥ "Osor sui quem amat? uel esse cui potest

Carus, sibi uilis, uolens qui ultro ocidit?"

AC. O uana spes. ubi senectae iam grauis

Quies uidebatur, necis terret metus.

O quis reseruas me malis inimica Sors?

≤line=50≥ Vt filia parenti pariat ingens nefas,

Atque impia nepos auum caedat manu,

Vetulus ut onere bos iugi fessus diu

Verbere cadit agricolae immemoris ictus graui,

Animamque non meritam emeritus edit gemens.

≤line=55≥ NV. "Vbi est malum uitare, quis debet queri?

Gaudere potius, fugere quia potis est malum."

AC. Auxi opibus idcirco, & triumphis regiam.

≤page=9≥

Vt esset ante destinatum qui diem

Sceptris potitus, praemio laetum daret?

≤line=60≥ NV. "Id equidem opinor esse lamentabile,

Es de quibus bene meritus, male cum merent."

ACR. Iam iam tui me nata miseret. quae, uelut[^10]

Formosa circum uitis ulmos consitas

Procul tuetur, nec habet, ut se subleuet,

≤line=65≥ Iacens sed incomplexa humi sterilis sonet,[^11]

Eris uiri indiga, appetita plurimis

Frustra, nec haeres imperij tanti puer

Auita ludet ante blandus lumina.

Sed hoc satius est, quàm madere fletibus

≤line=70≥ Cari parentis funere tristem tui,

Cinere horridas quàm uellere sparsus comas,

Niueumque pectus tundere plangoribus.

"Scopulosa qui uidet freta, nec abremigat[^12]

Flectens procul iter, naufragus meritò interit.

≤line=75≥ Miserum fleas, qui nescius, pessum it, uiae."

Monitum fuisse dijs, satis erit iam mihi,

Vitare, quod capiti malum impendet meo.

Grauiter affectus cum abijsset Acrisius, secum loquitur Nuncius eiusdem
generis carminibus.

NVNCIVS SOLVS.

DIsceßit, agitatum ut mare, animo fluctuans.

Missos faciet omnes, opinor, nunc procos.

≤folio=A5≥

≤page=10≥

≤line=80≥ Iam adsunt, ut illos uix locutos deserit.

Prae caeteris & quem colit superis, pede

Adit ipse propero segnipedis adytum Dei.[^13]

Iam cogitans aliquid statim excudet uafer.

Indormiet causae nec is tantae oscitans.[^14]

≤line=85≥ "Alijs cauere suetus haud se negliget."

Quin, rem ut domi, forisque geßit nauiter,

Toto huc, ut aiunt, pectore incumbet, breuique

Amolietur, quae premunt onera animum.

"Quiescere in utranque aurem, id optimum arbitror.

≤line=90≥ Nihil anxijs prosunt opes, regnum nihil."

Quo tanta res se uerterit, nouit deus.

Sospite utinam Acrisio inclyto, ac Danae, unica

Spe regiae, Arguisque, ac urbis moenibus,

Valida Cyclopum conditis olim manu.[^15]

≤line=95≥ Qui nunc ratibus adsunt procul uecti cauis,

Celebrent ut indicta sacra Vulcanalia.

Iamque est prope dies festus Argis, quo simul,

Sibi quisque coniugium puellae consequi

Ratus in opibus omnes futuri erant proci.

≤line=100≥ Nunc ira mutat ora: pudor hinc aestuat[^16]

Repudij, Amor coquit hinc ferus praecordia.

Repudiati ab Acrisio proci, cum minabundi Argis discederent, Chorus
mulierum pauidus Iunonem orat, urbem ipsi deae consecratam ab hostibus
defendat. Versus est Phe

≤page=11≥

recratius ad carmen illud: Pauor heu quantus. unde ad finem usque
constat ex Anapestico, Choris et Tragicae dignitati aptißimo.

**CHORVS.**

Germana mariti,

Fratris grataque coniunx,

Cuius numine coelum,

≤line=105≥ Terraeque tremit orbis,

Ipsi quem metuunt dij,

Sedes desere olympi

Curru uecta per auras,

Non quo uersicolores

≤line=110≥ Vinctae colla uolucres[^17]

Te per nubila uectant

Vis si quando choreas

Inter laeta uideri.

Cum te sanguine multo.

≤line=115≥ Multo & thure sacerdos

Lucos subter opacos

Coelo deuocat alto.

Nunc sed iunge frementes

Bello saeua quadrigas

≤line=120≥ Tecta & caßide crines

Hastam concute, semper

Hostis caede fluentem.

Nanque ex urbe iuuentus \[\< nrbe\]

≤page=12≥

Cedens saeua minatur,

≤line=125≥ Coniurata uetustos

Ferro diruere Argos.

Pauor heu quantus pectora turbat.

Horrent, uideo, rura sagittis,

Densus ut albet campus aristis.

≤line=130≥ Quassat galeas parsque comantes[^18]

Equitum turmae celeresque ruunt.

Vnum qui pote senium tot manus[^19]

luuenum patrijs pellere regnis

Incendia, caedesque minantum?

≤line=135≥ Agedum, prohibe, disijce, dißipa

Notus ut Libycas tollit arenas

Miscens nebulam pulueris atri,

Tua qui moenia diripere uolunt,

Maxima Iuno,

Vnius omnes uirginis ergo[^20]

≤line=140≥ Eandem miserae aut mortem oppetimus,

Aut captiuae trahimur rapidum

Per mare cunctos famulatum annos.

Nil commeruit lamen infelix,

Trahere unà aeuum infoecundum omne

≤line=145≥ Patris imperio iussa tyranni.

Decus heu frontis lumina nitidae.[^21]

Heu coma, color &, nix uelut, aut prior,

Comitata choris cum uenit, ipso

Ioue digna, tuus ni uir is esset.

≤page=13≥

≤line=150≥ Forsitan illis pascere ocellis

Mauult, quam alios, se pater ipse,

Sibi nec patitur uellier aula.

Improba nam quo non penetrat Venus?

Arabum regis nata Cupidine[^22]

≤line=155≥ Campta nefando, palluit amens.

Tenebris coecae fretaque noctis

Latus obtulit, heu, dira parenti.

Caluit tanto iecur igne ferum.

Sed quo celeri pede turba ruit?

≤line=160≥ Quid stupet omnis? tenuitque gradus?

Libet ire simul. lachrymae ore cadunt

Pariter cunctis, miseramque uocant.[^23]

Timeo quid sit, temere neque enim id.[^24]

Ibimus, & si nimis arcta uia est,

≤line=165≥ Sine, ego anterius paululo eam, rogo.[^25]

Iam iam perimor. miseram quo tu

Quo me trudis? carbasa desere.

Venit exultans sonipes quantus.

Age te huc propere. age te huc, cedo manum.

≤line=170≥ Bene sed, bene. iam euasimus. agite.

Via se amplior in campum laxat,[^26]

Huc, ubi regia tollitur ingens.

Quo ruit omnis turba properiter.

Acedam prope cernere, quid id est.

≤line=175≥ Sed pro Iuppiter, unde repente[^27]

Nata est ingens, altaque moles,[^28]

≤page=14≥

Super aërias ferrea nubes?

Obdunt uectes limen aheneum

Septum immani cardine circum.

≤line=180≥ Caua uix Phoebi lumina tenuis

Recipit densis fixa clatris

Rara fenestra. quis auctor, & opifex

Operis tanti fuit operosi?

Tacite applicuit bibulas omnis

≤line=185≥ Populus querulis uocibus aures.

Audire libet carcere quaestus

Quis tam uasto iactat inanes,

Et lamenta promit in auras

Gemitus tristes geminans miseriter.

# 4. ACTVS SECVNDVS.

Deplorat calamitates suas Danaë, cum à parente in turri ferrea esset
inclusa, eamque nutrix consolatur. Iambici Senarij, extra decem
Anapesticos Stesichorios, senis & ipsos pedibus procedentes: quorum
primus est: Pater o superum.

DANAE. CHORVS. NVTRIX.

≤line=190≥ DAN. QVando meis sors inuidet imortalium

Aures querelis, alloquar uos Coelites.

"Qui templa quamuis celsa colitis Olympia[^29]

Auditis attamen pias propere preces.

Latet abditum ac nullum penitus usquam nefas,

≤page=15≥

≤line=195≥ Quin mille desuper oculis, quot sydera[^30]

Noctis per atras frigidae tenebras micant,

Spectetis usque, sceleris ultro uindices."

**CH. Sile, sile, ipsius uideor audire iam**

Danaës misellae uoculam lachrymabilem.

≤line=200≥ DA. Sed heu quid infelix ego primum querar?

Primum aut fleam? Pater, o pater, me siccine

Nuptum dari? hos thalamos parari? has nuptias

Mihi celebrari? quod facinus ausa impium?

Corrumpit ora lachrymis nitentia.[^31]

Regina felix nimis obijt, haec non uidens.[^32]

≤line=205≥ Relicta in atrum hunc diem anus ego, uitam traho.

DA. Scelesta nunquid hostibus patriam feris?

Patrisque prodidi sacrum Regis caput?

Quondam uelut nefanda Nisi filia[^33]

Amore saeuo, & impotenti perdita,

≤line=210≥ Furtiua dempsit auream fato, comam.

Volitat pauida nunc unde sub nubes fuga

Lugubre resonans, sceleris heu nunquam immemor.

Tamen illa felix, ora quamuis mollia

Durata rostro prominent deformia,

≤line=215≥ Paruumque plumea caput galea tegit.[^34]

Agricola siquidem, qua libet, uolucris uolat[^35]

Camposque peragrans multiuaga uidet auios.

Vbi nemus, ubi fontes, ubi Tempe uirent,

Vbi flumina scatebris sonant caua frigidis

≤line=220≥ Vbi, mille quondam septa uirginibus fui,

≤page=16≥

Tibi cum sacra ferebam Proserpina, floream

Metens aprias saltibus messem dea.[^36]

Quae nunc memor quin gratiam referens, iubes

Me regia natam domo, Styga transuehi

≤line=225≥ Seruitum in omne seruitutem aeuum tibi?

**CH. Audin? cupit mori. excutit lachrymas mihi.**

DA. Iamque mora nulla est, quin trabe sub hac aenea

Linquens cadauer pendulum, sic, horridam[^37]

Soluta mortis munere: effugiam domum,

≤line=230≥ Nouumque carcerem. ipsa mihi niueum prius[^38]

Vitale stamen, nunc nigrescens abstraham.

Et quam uiri non abstulit lateri manus,

Ceruiae zonam pro lacertis ambiam.[^39]

NV. Mors o mihi sera, his meas quin obserat

≤line=235≥ Aures querelis? lumina his quin fletibus?[^40]

DA. Vale diu, memor uale. miserae dolet

Sicui negatus forsitan Danaes torus.[^41]

Vltusque caede lugubres tumulo notas.

Valete coetus uosque uirginei simul,

≤line=240≥ Et quando tedas dij uetant Hymeneias,

Quatite rogo manibus faces mihi funebres.

Hac gudeat pompa genitor, ac praeficae.[^42]

Plangentis obstrepat querulus aures sonus.

NV. Rapuit, uide, zonam furens. Mea tu, quid hoc[^43]

≤line=245≥ Alumna? quo te tantus impellit dolor?

Vltro ut, nefas, mortem uelis tetram mori.

DA. Sine, per ego Superos rogo, nutrix sine.

≤page=17≥

NVT. Tuùmne uiuens ut ego funus conspicer?

DAN. Taedet tueri, quod relictum est, aetheris.

≤line=250≥ NVT. Vulnere oculos heu tam graui feries meos?

DAN. Mortis ego particeps cupio iam omnis mori.

NVT. Spargesque semper fletibus aniles genas.

DAN. Animae atque reliquum corpore aegro expellere

NVT. Tibi superstes egon? obis tu me prius,

≤line=255≥ Annis cadens puellula florentibus?

In hunc reseruant fata miseram me diem?

Munusque id ego ut habeam mihi extremum iubes?

DAN. "Quibus est acerbum uiuere, ijs dulce est mori.

NVT. Vna semel aufert mors bona omnibus omnia,

≤line=260≥ Vt flumen impetu sata auulsa abripit.

DAN. Eademque sentes uellit animis asperas.

Vt ignis imbre, morte sic dolor interit."

Quod si tuae miseret, iuuas quin me? aut sinis

Vltro ire? ubi ante laboribus positis ferunt[^44]

≤line=265≥ Manes quiescere sedibus tandem pijs,

Obliuiosi prope uada sacra fluminis,[^45]

Viride nemus quae myrteis sepit comis,

Frondoso opacans tegmine herbarum toros.

Nigrescit atris nunquam ibi aër nubibus,

≤line=270≥ Alterna nec nox eripit tenebris diem.

Heroidum tenet loc illa frequens chorus,

Lucos pererrans garrulos auium sono,

Ioque, Ledaque, Semeleque, Europaque

Honore quoque dignae Iouis amatorio

≤folio=B≥

≤page=18≥

≤line=275≥ Electra flaua, Maiaque soror candida.

Cupit animus quas uisere. est ubi regio

His consecrata, poeniteret quam loci?

NV. "Rumpere uetat aliquem sibi uitam deus.

Nec parricidium graue est aeque, ac suae

≤line=280≥ Si quis animae non sustinens onus, abijcit."

Manet hunc alumna Tartari domus impia.

Deiecta terras subter imas, ardui

Vix quantum in auras aetheris polus eminet.

Quo despicit nunquam ipse, quin paueat procul,

≤line=285≥ Cunctis tremendus caeteroquin Iuppiter,[^46]

Nox atra tantis terret umbris, oraque

Hiant figuris tam feris immania.

Poenas quis omnes omnium fando explict

Hic sumit ora Tigridis, hic ululat lupus.[^47]

≤line=290≥ Pars mersa lamis grunnit usque palustribus.

Pars tortuosos callida sibi fodit specus,

Caudata fugitans tricipitis rabiem ferae.

**CH. Crudeliter qui uixerint, quique improbe,**

Qui nequiter, quique scelere instructi, ac dolo,

≤line=295≥ Has, luce ubi aetherea carent, poenas luunt.

NV. Nec unus angitur siti mersus lacu.[^48]

Cadauerosus uultur aut unum comest,

Euiscerat sed plurimis resecans iecur.

Gemunt anheli sub onere plures graui.

≤line=300≥ Celeresque, turbinis modo, uinctum puer,

Quem torquet, amento explicans, uersant rotae.

≤page=19≥

"Nullum sed agit aeque furor, ac illam manus

Sibi qui intulit. Noctiquerula uelut auis gemens"[^49]

Carmen sepulchretis canit lugubriter

≤line=305≥ Sthenoboea replet questubus Ditis domum,

Iuuenem ausa mulier credulo nimium uiro

Deferre criminibus, malum, insontem nouis.

Quam mox amor rediens, & insanus dolor

Claudere diem nodo merentem perpulit.

≤line=310≥ Nostris furor is arripiat animos hostibus.

In melius haec alumna iam uertet deus,

Sinet diu nec immerentes deprimi.

An non Lycaonis misera gemuit feris[^50]

Hirsuta uillis, tesqua peragrans aspera?

≤line=315≥ Que uunc supremo semper elucet polo,

Dubiosque ducit nauitas mare per uagum.

Inachis & olim cornua, gerens cornua [^51]

Nili fluenta dea prope colitur huberis.

Iamque, nisi fallor, augur en noua nuncio.

≤line=320≥ Teli, uides, ministra ineuitabilis,

Magni louis satelles ut fulua, ambiat

Conflata ferro tecta sublimis uolans?

Haud temere adest. age mecum alumna, agedum Iouis

Numen agedum precare prece, mihi quam pius

≤line=325≥ Vates reliquit natus ad uada Crathidis.[^52]

Pineta tollit ubi sub auras aetheris,

Paßimque fontibus scatens Sylla obstrepit,[^53]

Ac mille gelidum festulis recinit nemus.

≤folio=B2≥

≤page=20≥

Haec praestat Oenitriae una syluis omnibus.

≤line=330≥ DAN. Video sacram nutrix auem, uideo, Iouis.

Et speculae inicit aliquid dudum mihi.[^54]

Sed age, nouas aueo preces audire, age.

NV. Pater ô superum, coelique potens semper nitidi,

Radijs etenim micat interdiu Apollinis ignei,

≤line=335≥ Rutilatque per atram syderibus noctem tremulis.

Nequeunt uenti quas extinguere, pluuiaeque, faces.

Canere ecquis mortali te uoce potest luppiter?

Immota mouens qui terrarum pondera quatiens,[^55]

Vada mobilis & pelagi cogis ueluti glaciem.

≤line=340≥ Hominum tibi sit rogo gens curae. uiden ut misere

Vage mille uijs, errabundaque semper fluitet,

Corporis agitata laboribus, & curis animi?

DAN. Cedo sacram mihi tabellam. NV. Age iam cape,

Decollo quam primum tibi nunc pendulam[^56]

≤line=345≥ Ceruiae. nunquam ex quo data est, posui, meo

Sed pectori haesit semper haec mihi diu.

DA. Ediscam. N. humi summissa ter cane, ter manus

Extolle. DA. Teneo. NV. crede sed nil non Iouem

Posse. minor hanc deus faber si condidit

≤line=350≥ Repente malleis domum, maior potest

Eandem citius aut soluere igni tabidam,

Rapidis dare uel Euris perustam fulmine,

Te sospite, olim disperijt ut mons triplex

Congestus, unde stulta gens Titania

≤line=355≥ Centipes adorata coelites bello fuit.[^57]

≤page=21≥

"Ibo seorsum supplicatum nunc Ioui."

Sine teste nam magis rogantem audit deus.

Queritur Chorus sibi frustra acupictam uestem, & serta praeparasse, ut
exquisite insignis ornatu Danaës nuptias celebraret, eamque absentem
alloquitur, Iambicum Euripidium tripes, cui syllaba adhaeret.

**CHORVS.**

MOdo Phrygios amictus,[^58]

Modo subtiles corollas

≤line=360≥ Serens mihi parabam.[^59]

Quibus implicata capillos

Myrrha madentes pingui

Tibi choros agitarem

Insignis, Acrisione.

≤line=365≥ Ne fronte uagus, & errans.

Dum uerso saltans orbem,

Solutus impediret

Me tortilis cincinnus.

Micantibusque Loton[^60] \[\< Lonton Erratum\]

≤line=370≥ Digitis puer sonoram

Tibicen inflans aderat

Meditatus Hymenaeum.[^61]

Nunc immerentem moerens

Abicit, olim ut Pallas,

≤line=375≥ Liquentibus cum uidit[^62]

Speculis tumentes malas.

≤folio=B3≥

≤page=22≥

Querar & ego, querar te[^63]

Raptam mihi, tam saeuo

Te caroere coërceri.

≤line=380≥ At ore semper udo,

\*Sipylus abundat usque[^64]

Flebilibus ut mons undis.

At uoce semper tristi,

Quali sonans Aedon[^65]

≤line=385≥ Flet coniugem, aut inuolucres

Foetus, inani extractos

Nido, leuique clausos

Vimine tuens tabescit,[^66]

Circumque uolitat frustra.

≤line=390≥ Ramo sedens mox ualles

Cauas replet querelis.

Sperare quod tamen audes,

Non irritum faxint dij.

# 9. ACTVS TERTIVS.

Miratur Acrisius turrim aeneam à Vula¬

no uix rogato tam repente fuisse excitatam. Iam.

bici septenarij Aristophanij, chorus semel, atque ite

rum paucis loquitur carmine eiusdem generis,

sed ternario Anacreontio. Actio gratiarum ad

Vulcanum constat è Senario Hipponactaeo. Scazon

id est claudicans dicitur: et idciroo accommodatißi¬

mus est Vulcano. redit deinde ad septenarium.

ACRISIVS. CHORVS.

ACR. "Qvid cogitare quispiam potest mortalium

≤line=395≥ Ita arduum expediant, uelint modo, quin superi illico?"

Et si hoc mihi infixum haesit in animo semper meo,

Rem nunc stupidus, ac uix mihi credens tango manu.

Factum ne posteri putabunt, an fictum hoc magis?

Aetasque ueniens iam nouam autumabit fabulam,

≤line=400≥ Quae mira praestat omnibus dubio reliquis procul.

Arcem rogaui, filiae ubi latebrae essent meae,

Vt tuta ab insidijs procorum, & uiribus foret,

Vulcanum opificem ipsum omnium unum sollertißimum

Ex quo etenim is Argua chalybe ex contuso moenia

≤line=405≥ Immania posuit, puer merito lunonius[^67]

In urbe matris aede colitur aureus sacra.[^68]

Vbi uictimas furnas quotannis, fractis cruribus[^69]

Ritu immolant solenni ad ignes succincti popae.[^70]

Quo transmigrat frequenter Aetnaeis è rupibus,

≤line=410≥ Celerique pede uenit ocius uolucribus loripes.

"Vbique enim pie uocatus subito adest deus."

Vixque precibus rogatus ingentem sonitum excitat

Strepere omnia tonitru, inque numerum ictus audirier,

Omnisque mugire procul alta conuexa aetheris,

≤line=415≥ Incudibus gementibus, reboanti uerbere.

Dictoque citius, ut imbrifera nubes extollitur

Repente, montis instar, aequoreis è fluctibus,

Ilicet oritur ingens acumine turris arduo

≤folio=B4≥

≤page=23≥

Ferrea uelut opere facta ad unguem tota fusili.[^71]

≤line=420≥ Remque notat ipse litteratis omnem postibus,[^72]

Haec esset ut cunctis nepotum nota seculis.

Vbi latet abdita uirginum Danae decus omnium,

Canibus ad ipsas excubantibus semper fores

Immanibus, semine satis ex illius, procax[^73]

≤line=425≥ Quem sensit olim adulter incestans Ditis torum.

Euellat hanc sibi nunc manus minis superbiens,

Vix datur aditus ipsi, potest caetera qui Iuppiter. \[\< Vx\]

Nunc gratulatum ibo, nihil post hac metuens, deo.

Ipsisque mercedem merentibus reddam fabris.

≤line=430≥ CH. Nam non pecunia dijs, ut hominibus, animos apit.

Iamque ingredior adytum, fauete linguis, dum loquor.

"Nefas strepere sacris,

Nefas fremere, gradus

Sistite, silete iam.

≤line=435≥ Nostrum loquax nimis est

Muliebre, ut aiunt, genus.

Audite: Dijs honor hic

Debetur, & regibus,

Qui proximi sunt dijs."

≤line=440≥ ACR. O nate Iunonis toro puer casto,[^74]

Ex omnibus, quot Iuppiter deos seuit

Paßim per orbem filios uagus spargens.[^75]

Vt esset alti seminarium coeli,

Ac pullulans nouella glisceret proles

≤line=445≥ Translata terris in serena conuexa.

≤page=24≥

Iure unde maximi fores olympi haeres,

Stamen loui si sectile Atropos neret.

Tu primus ipsi incognitum patri fulmen,[^76]

Volans, trisulca cuspide fremens, igneum,

≤line=450≥ Excogitasse diceris, manus Coeli

Est ausa cum regnum aggredi Gigantaea.

Es assecutus unde nuptias natae,

Longis fouet quae noctibus fangatum.

Te non Gradiui terruit furor saeui,

≤line=455≥ Quin inuolutus mille nexibus coecis

Adulter annum pendulis daret poenas.[^77]

Tua mihi sed pace si licet fari,

Molitus es nunquam ullum opus, uel ingens, uel

Tutum, uel affabre, ac repente sic natum.

≤line=460≥ Vt quae perennis est meae domus natae,

Nullis caduca seculis, manens usque.

Quare tibi nunc plurimas ago grates,

Ac maximas, quin debiti reus uoti

Centum immolo iuuenculis patres iunctos.

≤line=465≥ Totidemque temeti amphoras notae Cressae.[^78]

Tu honore tantum pascere, haud enim fas est,

Mutabile ut sit nectar his cruentatis

Obsonijs, ac pinguibus bene omentis.

Sit uisceratio haec Cyclopibus, seque

≤line=470≥ Ingurgitent, atque hauriant cados uini.

Voca Cyclopas, aduenit fremitu turba strepens,

Abiegna sylua tollitur uetus, densaque uelut.

≤folio=B5≥

≤page=25≥

Nil est uocatore hic opus. quot accurrent, dapes

Explere quae tantos queunt? pauxillulum quoque

≤line=475≥ Est Liberi. Methymna non una his satis foret[^79]

Vinosa. comiter, benigneque acaipiam tamen.

Facit ipse sermo, ac uultus homini nonnunquam satis.

**CH. "Nihil exhilarat animum**

Aeque, ac ubi rex uidet

≤line=480≥ Te laetus, & fatur,

Quae uis, libens, aures

Hic mulcet hominum magis

Concentus, ac lyra."

Reddit mercedem fabris ferrarijs Acrisius. fitque ebrius Polyphemus
epoto uini dolio: unde pugna inter eum exoritur & Cyclopas. Eiusdem
generis carmen Septenarium. Nec uero quicquam refert Polyphemum hic
induci ab Vlisse iam excoecatum, cum id aliquanto post Acrisium
accidisse poëtae finxerint. Quis enim nescit tempora praesertim in
fabulis non semper à poëtis custodiri? Illo rum est hoc munus, qui
annales scribunt, aut historiam: quam tamen ipse Virgilius sic mutat, ut
Aeneam multis seculis, quam ipsa fuit, antiquiorem hospitio excipiat
Dido, Carthagine nondum condita: paßimque talia apud Graecos, Latinosque
poëtas occurrant.

≤page=26≥

ACRISIVS. PYRAGMON. STEROPES. BRONTES. POLYPHEMVS.

ACR. FAbri Iouis, socijque Vulcani, inuictum genus

≤line=485≥ Labore, de me plurimum meriti, ac regno meo

Agite, capite uirtutibus tantis nunc praemia.

Ac gratiam praeter, quam habebo semper maximam,

Pecuniamque praeter immensam, uestrae parem

Operae, hilares lautis simul mensis discumbite.

≤line=490≥ Prius tamen talenta humi famuli diffundite.

Vtraque largiter capite manu, quae debeo,

Quid statis? PYR adsumus. perustus barbam, ut Aethiops

Indusque ego, uerso tenaciter dum forcipe

Fornacibus massam chalybis ardentibus grauem.

≤line=495≥ STE. Quasi leue foret immanibus stridentes follibus

Haurire uentos, per uices atque exprimere diu,

Quantum Aeolia uix efflat ipsa olim concaua domus

BR. Apagete, malleis grauibus incudes contudi,

Fractasque liqui uerberibus aßiduis, maximis,

≤line=500≥ Instarque iaculorum ora, ac oculos feriebant mihi

Stricturae anhelo. uiden adhuc uulnera ut appareant?

ACR. Quiescite, manete. fremere nihil opus est. unde enim

Vestris queam laboribus, quod est par, reddere,

Dijs gratia, atque opum omnium Summano diuiti[^80]

≤line=505≥ Vestro tamen duci ante, ut est aequum, auro largius

Impertiam. nihil flagitans tacet, uirum ut decet.

Polypheme Cyclops, finibus iam inde Siculis rate

≤page=28≥

Qui uectus huc Neptuni ope celeriter ades, cape.

Percussa modo Abantis micant facie numismata.[^81]

≤line=510≥ Bis mille tibi sunto. minus dimidio singuli

Vos capite. adeste simul. Pyragmon en tibi sacculum

Tibi sacculum alterum accipe Brontes numero parem.

Steropes ubi es? St. adsum. A. alterum quoque tertium cape

Viritim Abantaeos dabo quingenos caeteris.

≤line=515≥ ST. Cyclopion patercule nihil opus post hac erit,[^82]

Obambulans ut quaerites uictum precario,

Lustransque tuguriola minutatim asses congeras.

POL. Ego rex tuae benignitati debeo satis.

Inustus at dudum siti fauces uix queo loqui.

≤line=520≥ Voluensque, baiulansque ceruice, atque humeris trabes

Miser aereas, exuctus humore omnis arui.

ACR. Solium ingere, exple, prolue spumanti te diu

Bacho. sed olfacito prius. PO. Papè, nectar supra

PYR. Odisse non adhuc uel ipsum nomen Liberi

≤line=525≥ Vt execrandum? es immemor Ithaci pater ô Cyclops

Cum, qui unicus uidebat, oculo emisti prodigus

Vrnam Maronaei. fuge edoctus rursus malum.[^83]

PO. Auertere quibus quaerit artibus cupas meri

Sibi uult relinqui. absterret idcirco uultus catus.

≤line=530≥ Quid ais fatue? quasi poeniteat. aut faciam hili, nihil

Videre. lumen quin reluceret si iam mihi,

Vt patre fertur olim Orion eodem, quo ego, satus,[^84]

Effossus utrunque oculum, iterum oculatus cernere,

Impenderem nunc denuo, nollemque abstemius

≤page=29≥

≤line=535≥ Fieri Argus. age iam uina transfundam ex hoc dolio

Licet pusillo in alueum. Quid hoc? uah nil dolet,

Viaeque longinquae piget, laboris & nihil.

lam addico me rex nunc tibi totum, operam quoque meam

lugem, perennem, compede impeditum ferrea

≤line=540≥ Noctes, diesque defatiga, hac me mercedula.[^85]

Quin cape, tuam tibi habe, libens reddo, pecuniam.

Diues satis etenim sum ego hac tantum re exhuberans

AC. Num pereo? pandit ut ora torus. adest. adest prope

PO. Audite sed uos, animum et aduertite. Nemo audeat

≤line=545≥ Parere non mihi, cicatrix etsi palpebram.

Deformet ingens, coecus ac talpa cernam minus.

Heros ego Neptunius rex Coclitum Cyclops

Edico, stillam nemo delibet liguriens

Laticis mei. quin hinc faceßite, & sicui sitis

≤line=550≥ Molesta, paret is sibi alium. permitto hoc, ac sino

Benignus. hic regem decet tantum, genitum et deo.

Contemnat at si quis, manus sentiet is iam diu[^86]

Suetas cruore noxiorum spargi, atque oblini.

Quid hic fremitus? adesset Alcides mihi cadum

≤line=555≥ Abducere, hoc ego fagino contra clauam scypho

Facerem alteram Excetra magis metueret belluam.[^87]

Cellis procul uinarijs iners plebecula.

Quis hic? bibe hoc prius etiam tu hoc, teneo iam improbum

Obtortus ibis nunc gula poturus Stygis aquam.

≤line=560≥ Pro foribus astabo, sinam nec Liberi sacram[^88]

Aedem prophanus penetret hanc quisque thyrso huc ades

≤page=30≥

Armatus o Bromie, Bromie. tuumque maximum,

Atque unicum adiuua sacerdotem contra ebrios.[^89]

Irudo uini quo scelesta repis per pedes

≤line=565≥ Illapsa medios: morere sitiens, oppressam obtero.[^90]

Circum crepat lagena multa aures iacta undique,

Frustra. nihil mouebor hinc. ipsis neci datis.

lactisque consternam cateruatim reliqua agmina.

Cunctisque deletis, dabitur illico Danaë mihi

≤line=570≥ Lepidißima omnium, omnium longe ualidissimo,

Reliquis repudiatis procis catamitis improbis.

Ego regius gener, ego iam sceptro, ac diademate

Insignis, ego iam diuiti successor regiae,

Ego Acrisij opum legittimus haeres. quid peßini

≤line=575≥ Inuaditis aliena? io Argiui accurrite simul,

Adeste regi, ac improbos bibaces, in fugam

Versos sequimini, caedite, trucidate, extinguite.

BR. Quid contumeliosius superbiloquentia[^91]

Tanta? uel esse mihi quid intolerabilius potest?

≤line=580≥ Quid tu Pyragmon? emori mauis miser simul

Caedi additus tot immerentium? uel ut decet

Fortem, bonumque, pellere iniuriam, & ultor tuae

Gentis, scelus durum, ac nefandum tollere funditus?

PYR. Egon? aestuans acri dolore dudum cogit

≤line=585≥ Tetrrimam pestem modo excidere. diu, diu

Pertulimus immanem tyranni feritatem horridi.

Age Steropes, Brontesque, circumfiliamus leues.[^92]

Iam malleis oportet his tempus perrumpere

≤page=31≥

Vtrumque, coeca frontis & refodere uulnera.

≤line=590≥ Vt robur ictum undique securibus, nunc concidet.

Iam iam sequimini. tu latus laeuum, tu dexterum,

Aduersa pulsabo ipse tempore eodem ora grauiter.

Monstrum peribit hominibus hodie inuisum omnibus,

Vitaque nunc mercabitur Lyaei munera.[^93]

≤line=595≥ POL. Congredere iam minax, tonans vobis tutus procul

Captum ore glutiam, uolabis uel sparsus diu (cul¬

Per nubila. fugax bella quid geris? sequar, sequar.

Habeo, teneo, peristi. abit pro discerpta manu.

Reliquit ori bucceam. quin tandem comninus

≤line=600≥ Committeris? lasciua circuit uulpecula

Fugitans, statariamque metuit pugnam callida.

Tamen habuit. inane cape solium inflictum tempori.

Tuque obliga uulnus. trahe, trahe humandum alium pede.

Haha ebrij unum sobrium tot pauitant, ut canes

≤line=605≥ Leonis aggressus timent collatrantes procul.

PYR. Facite impetum, circundate obsessum, et contundite.

Malas, agite, findite feras: toruas findite genas.

Rictu excutite molas cruento exertas, horridas.[^94]

Plagis sonent tempora nouis. caedite, sternite ferum.

≤line=610≥ Inhospitalem, antropophagum, hominem osorem, ac deum,

Trucem suorum uictimarium. POLY. Fer opem pater

Neptune: pereo iam miser. PYR. Ditem potius uoca

Diti immolo, nigrisque manibus atram belluam.

Tandem ruens uasto ferit pectore moles humum.

≤line=615≥ Rugit cruentus animam agens. cadauer linquite

≤page=32≥

Pastum feris immanibus. uos sed discumbite

Vestram, illiusque portionem potantes meri,

Ac Naeniam mecum canite laeti Cyclopeam.

Pyragmon, uelut praefica, Polyphemum humi afflictum, atque interemptum
iocose alloquitur. Intercalares uersiculi bipedes sunt anapestici.
reliqui quadrupedes eiusdem generis, ut primi pars Chori.

PYRAGMON. TVRBA CYCLOPVM.

PYR. AGe, surge Cyclops,

≤line=620≥ Positus quid humi,

Longus ut es, iaces?

Fumant positis lancibus exta.

Patulis nec dum naribus afflant.[^95]

Aurita sonant pelues necdum

≤line=625≥ Crepitantes tua tempora circum.[^96]

Mecum rursus conclamate.

T.C. Age, surge Cyclops,

Positus quid humi

Longus ut es, iaces?

≤line=630≥ PYR. Nunquid longo fessus ludo

Reficis somno te sopitum?

Somno infelix heu laetali

Torpent, uideo, membra sepulta.

Altius iterum oonclamemus.

≤page=33≥

≤line=635≥ T.C. Age, surge Cyclops,

Positus quid humi,

Longus ut es, iaces?

PYR. Ergo post hac laetas nunquam

Pastor ages ad saxa capellas

≤line=640≥ Dumosa uagus, nec resonabit

Per opacas caua fistula ualles,

Nullis unquam garrula seclis.

T.C. Age, surge Cyclops,

Positus quid humi

≤line=645≥ Longus ut es, iaces?

PYR. Spargite dulci membra Lyaeo.

Glaucus ut olim gramine tactus,[^97]

Rediuiuus erit sparsus Iaccho.

Metuo tamen heu, metuo, ne mox

≤line=650≥ Epulas omnes sorbeat, & nos.

T. C. Age, surge Cyclops,

Positus quid humi,

Longus ut es, iaces?

PYR. Frigidus orat transmissurus

≤line=655≥ Horrida Cyclops stagna phaselo.

Frustra. molem non capit alueus.

Superis ergo pulsus, & Orco

Non admissus, nullibi eris miser.

T.C. Age, surge Cyclops,

≤line=660≥ Positus quid humi,

Longus ut es, iaces?

≤folio=C≥

≤page=34≥

Exanimatus pauore cum se è turba Cyclopum iam inter se ipsos saeuientium
confestim surripuisset Acrisius, secum loquitur Iambicis Senarijs.

ACRISIVS SOLVS.

VIuo ambulans? an ut ferunt, manes suis

Exire luridos sepulchris, mortuus

Erro? ubi miser sum? obiine? uiuo ego iam, sed heu

≤line=665≥ Comitum cohors ubi? perijt omnis reor.

Hoccine hominum tellurem alere? pro Iuppiter.

Tumultuantibus meri propter cados,

Ac se intuentibus oculo minaciter

Toruo Cyclopum ducibus, exceßi ocius

≤line=670≥ Vix integer, uix compos animi, territus.

Nunquam cor aeque inhorruit. sanguis super

Intra coactus uiscera obriguit gelu.

Nec adhuc metus parcit quatere praecordia.

Quid heu si Iaccho feruidi, Lapithae uelut.[^98]

≤line=675≥ Aggreßi ahenam nunc domum, miseram patri

Abducerent? non unus Argos dis tenet\*[^99]

Raptor puellarum. metuere tunc sinam

Demum, cita rate cum reuectos audiam

Aetnam reuenisse usque, uel mari obrutos

≤line=680≥ Perijsse, squammigeris pecudibus pabulum,

Mergisque edacibus pelagiuolantibus.[^100]

Ostendit chorus nonnunquam in eos potißi=

≤page=35≥

mum fortunam saeuire, quibus maxime fuerit benigna. Trochaicum
Euripidium è tribus constans pedibus, & syllaba.

**CHORVS.**

"VT nihil laetum diu,

Dij fidem uestram, manet.

Quin beat quem sors magis,

≤line=685≥ Quem parem superis uehit,

Hunc repente, turbinis

More furentis, turbida

Saepe correptum opprimit.

Quem pupugit nunquam, ueniens

≤line=690≥ Scindit hunc grauius dolor,

Indomitus uelut equuleus,"

Cum foditur stimulis nouis,

Insolens ferociter

Tollitur exultim solo.

≤line=695≥ Vidit Acrisio hoc nihil

Laetus unquam sol, terens

Volucribus coelum rotis.

Vnde hominum tuens, refert

Cuncta Ioui. isque Aegide notat,\*[^101]

≤line=700≥ Quicquid agunt, fantur, putant,

Oblinens atro uitium,

Rectum ac albo insigniens.

Nunc quot heu premitur malis.

Imminens fatum hinc sibi,

≤folio=C2≥

≤page=36≥

≤line=705≥ Hostium hinc metuit minas,

Coelibemque flet unicam

Natam, ac orbatam domum.

Quin &, unde poposcit opem,

Nunc Cyclopas horridos

≤line=710≥ Effugit exanimis metu.

# 12. ACTVS QVARTVS.

Attonita secum loquitur Danaë, cum è turri, quo in pluuiam auream
mutatus penetrauerat, Iuppiter euolasset: mox omnia nutrici enarrat.
Iambicum Euripidium ternarium, addito semipede: deinde ad finem usque
carmen eiusdem generis, sed senarium.

DANAE, NVTRIX,

DAN. QVo fugit heu, quo fugit?

Elapsa manibus ut auis,

Abijt uolans: ubi quaeram?

Nusquam heu uidetur, nusquam.

≤line=715≥ Vigilans loquor? an illudit

Imago somniantem?

Age, excito iam me, atque

Somnum excutio: iam cerno,

Tango, ambulo, audio me

≤line=720≥ Iam nunc loquentem: an fallor?

Nutrix age, mea Nutrix

Perij. NVT. Quid est? DAN. quae uidi.

NVT. Quid mea stupes? DAN. heu. NVT. Fare.

≤page=37≥

DAN. Iam iam occidi. NVT. Miseram me.

≤line=725≥ Quiesce alumna dulcis,

Quiesce: tangit quantus

Te pallor. eloquere dum,

Quid passa? DAN. Iuppiter. NVT. te

Mea sospitet. quid trepidas

≤line=730≥ Exterrita? quid horridula

Riget coma? quid hoc? eheu.

NVT. Hic ipse, Iuppiter ipse.

Deliquit animos. ô quae

Spectare contigit. uix,

≤line=735≥ Dum cogito, mihi uix

Credo. preces piae à dijs

Quid non queunt? NVT. exanimat

Pauidam mora. age dic tandem.

DAN. Iam cellulam, impedit pauor me proloqui,

≤line=740≥ Dicam attamen, pedem intulissem cum modo,

Supplexque prospectans plagum extremi aetheris,

Sol unde currus excitat, linquens mare.

Sacrisque precibus, quas mihi nutrix, beans

Me sponte tanto munere, dedisti, Iouem

≤line=745≥ Superum omnium longe supremum deuocans[^102]

Coelo, rogarem, opem mihi ferret deus,

Noua feram, inaudita, fidem & exuperantia,

Pelago rosea nubes procul se sustulit,

Qua nulla hilarius pingit aëra coerulam,

≤line=750≥ Pluuiosa non ipsa decus Iris nubium.[^103]

≤folio=C3≥

≤page=38≥

Aurora mater lucis aut ipsa igneae.

Ac uisa mihi magis, magisque accedere

Appulsa uentis leuibus, auis ut aduolat.

Mirata spectabam, nec id sine numine

≤line=755≥ Rebar, pependit ilicet prope culmina

Aëria turris aereae cum immobilis.

Rapuit stupor tunc animum. & ecce ros sacra

Iam nube primum decidens sensim leuis,

Tenui uelut Cydonium lanugine

≤line=760≥ Pubescit, aut olus pruinis albicat,

Sparsit fenestra infusus aura, coerulam[^104]

Pallam oolore luteo, mica ut nitet.[^105]

N. Quid hoc? fidem dij uestram, opemque, age loquere.

DAN. Crebrescit imber diffluens mox aureus.

≤line=765≥ Illapsus undique, penetransque, qua domus

Iunctura, qua diem inferunt spiracula.

Mentis mihi quid fuerit ibi tum cogita,

Concreta cum pars, grando ut aurea, crepitans

Circumque resiliens peteret ultro sinum.[^106]

≤line=770≥ Obrigui, ac ipso auro magis tunc pallui.

Sed ubi animum tandem recepi perditum,

Munus rata deum, subdidi explicans sinus.

Aurumque colludens, micansque sedula.

Flauis, sonansque riuulis fluentibus

≤line=775≥ Ignara sponte condidi in gremium mihi.

Legens, ubique quod iacebat, protinus.

NVT. Sum nulla, inaudita audiens. sed quid super?

≤page=39≥

DAN. Sunt leuia nutrix, quae locuta sum, prae ijs

Quae dicam. N. an est quid maius? D. ausculta, audies

≤line=780≥ Coelestibus nam dum, memor adhuc me pauor

Terrificat, opibus gaudeo, tremulum, leue,

Fuluum intuens aurum, exilit subito euolans

Id omne, crederet quis hoc? pereunt opes,

Versusque iuuenis astitit, nisi is deus

≤line=785≥ Vetuisset, animula attonita abijsset metu,

Fuique uocem audire tunc uisa illico,

Danaë, Danaë, animo timores discute.

Adsum ego uocatus ipse coelo luppiter,

Qui templa olympi perstrepo caua fulmine.

≤line=790≥ Miseratus huc aduenio sibi opitularier.

NVT. Num somnians haec ait? an audio somnians?

DAN. Sic fatus admoto fouens trepidam sinu,

Vtraque mulsit os manu, animum ac reddidit.

Rursusque cepit sic loqui: Mortalium

≤line=795≥ Indigna uirgo nuptijs, nubes Ioui.

Gestisque puer ex te editus Solis domum[^107]

Vtranque lustrabit stupendis aliger,

Armatus atque manibus immortalium,

Saeuaque caesa Gorgone, hostium agmina,

≤line=800≥ Astricta glaci ut flumina, tenebit metu.

Est maximus, qui sustinet coelum, senex,

Demit ubi Sol equis iugum leui pedibus,

Vnde Hesperus dux syderum exilit uadis.

Claudens hic hospitio domum nato Iouis,

≤page=40≥

≤line=805≥ Monstri rigebit ore uiso territus.

Eritque terris se erigentem ad sydera

Vastam hominis effigiem uidere saxeam.[^108]

Auum quoque sed incautus interimet suum.

Hic saucius dolore torpuit animus,[^109]

≤line=810≥ Carique respersit oculos funus patris.

Solatus inquit, Profer hinc Danaë caput,

Mecumque suspice. ac locum ostendens ait:

Stellatus illic usque fulgebit puer

Labore functus. te quoque manent aspera.

≤line=815≥ Eiecta nanque fluctibus patria procul,

Regis fumula, dein uxor urbis arduae[^110]

Longinqua pones moenia, futrum est ubi[^111]

Regnum diu, populisque multiloquis caput.

Haec elocutus, iterum adhaesit applicans

≤line=820≥ Se collo, apis ut arguta considit thymo,

Tenuique nectar murmure exhaurit legens,

Mox auolans oculis, reliquit spiculum

Desiderij, amorisque nutrix. iam nihil

Dolet coërceri. quid ego uocis sonos,

≤line=825≥ Quid motum, & oris decus adoriar eloqui?

NVT. Lux unde modo sacra fulguraret, territa

Mirabar, unde tantus hic odor nouus

Late per omnem dulce spiraret domum.

Sed quid? quid hoc alumna? residet adhuc nitor

≤line=830≥ Sparsus mitella, scobs ut aurea? DAN. exime,

Sensim exime, uide, sed uide nutrix tamen,

≤page=41≥

Roris, nefas, ne decidat aliquid sacri.

NUT. Eburneam rape pyxidem, aut ex arculis

Aliquam, sed exterge. bene est. serua. uides,

≤line=835≥ Auro prae it quantum hoc, stupet quo hominum genus?

Ornaberis diademate, id equidem auguror.

Abiens reliquit capite regium decus.

DAN. Quotidie eadem prece rogabo saepius.

NUT. Ita faciendum censeo. DAN. at quoties putas

≤line=840≥ Fas esse? NVT. ter. mane semel. iterum cum dies

Medium rotis coelum terit feruentibus.

Dein ubi aderit nox, tertio. tunc maxime

Furtim reuisere superi terras amant.

DAN. Noctis mihi tempus quoque gratißimum.

≤line=845≥ Duo sed relinquam reliqua non ego tempora.[^112]

Quid saepius si deuocarem? NVT. haud fas foret.

Coelestibus etenim est numerus hic amabilis.

Animus tamen praesagit ingens nunc malum.

NVT. Expectora metum penitus omnem tibi.[^113]

≤line=850≥ DAN. Praesens scio iam poena nutrix me manet.

NVT. Expue nefas alumna, melius ominans.

DAN. Plaudens cor intimum latus, cladem monet.

NUT. In te quis unquam quippiam Ioue praeside?

DAN. Quin ipse nuncians metum iniecit deus.

≤line=855≥ NUT. Aderit tibi, nec uspiam linquet suam.

DAN. Patria carendum semper heu nutrix mihi,

Vna est parens terra omnibus, ubi ubi fueris.

Domoque, comitibusque uidua aequalibus.

≤folio=D≥

≤page=42≥

NUT. Saepe est ut exteri magis ament te tuis.

≤line=860≥ DAN. Famularier seruam heu genus me regium?

NUT. Iam iam futura domina, nequicquam doles.

DAN. Age, oscula, negata mihi post, da, dum licet,

NUT. Te ego sinam sine me ire, quo fatum iubet?

DAN. Tuaeque memor alumnae, ut usque sis, precor.

≤line=865≥ NUT. Nisi ipsa fuero comes, mori quid nunc moror?

Sed cur metuis, extrema fortunauerit

Tibi si deus? quin etiam eum, atque etiam roga.

DAN. Secedam: in uno omnis mihi spes est Ioue.

Canit chorus, quantus sit amoris furor, eiusque breuiter pingit formam &
ornatum: postremo eum rogat, mitis sit erga genus humanum. Iambici sunt
plerique dimetri, aliqui deteriores.

**CHORVS.**

"QVis te Cupido

≤line=870≥ Non paueat, ipsum

Facula liquefacis si louem,"

Imbremque soluis in aureum?

Quam, ceu pusilla per nemus[^114]

Nocturna scintillat uolans

≤line=875≥ Lita uolucris caudam igneo

Fulgore, lasciuus iacis

Paßim per orbem dißipans.

"Heu quanta surgunt

Incendia è paruo

≤page=43≥

≤line=880≥ Ignis latentis semine."

Nec est, cui semel haeserit.

Vt excutiat ardorem.

Sed, sicut oestro percitus,

Errat furens.

≤line=885≥ Nemo tamen non appetens

Vltro uritur,

Es dulcis adeo puer.

Nam sponte quis non aduolet

Amore saeuo saucius,

≤line=890≥ Quocunque ducis persequens,

Si te semel conspexerit,

Os pupura uelut illitum,

Auroque fulgentem comas,

Ac uiae oculorum sydera[^115]

≤line=895≥ Refixa coelo, atque insita

Sub fronte, natus es ubi puer

Alis decorus?

Tunc leui

Sed nunquam inani cum pharetra,

≤line=900≥ Ardent ubi tot spicula,

Niueis rubent

Plumae quot humeris tibi leues,

Oras per orbis ultimas

Sparsisti amores seminans,

≤line=905≥ Vnde omnia edita germinant.

Quare sator rerum es puer,

≤folio=D2≥

≤page=44≥

Hominum parens, ac numinum,

In coelo, in undis, in solo

Terrarum, amabilis,

≤line=910≥ Idemque formidabilis,

Lenis modo, modo asper, fluens

Lepore, moerore fluens.

Vt suggerit apis cum fauos,

Eademque figit uulnera.

≤line=915≥ Tibi nec satis regum domos

Reuisere potentium,

Quin pauperum sub culmina

Furtim uolas.

Gregis unde curas abijcit

≤line=920≥ Flamma calescens rusticus,

Syluisque sub frondosis

Solatur ignes cantibus.

Quid eloquar, ut eloqueris.[^116]

Dulcis per aures omnium?

≤line=925≥ Te intelligit gens barbara,

Te belluae, uolucresque uagae.

Quae sinul adest uer floridum,

Tuosque reditus sentiunt

Praegestientes

≤line=930≥ Nitidum per aëra tinniunt.

Sis ô placidus, & amoue

Diros furores,

Suspendia, cruentas neces,

≤page=45≥

Lapsusque praecipites, satis

≤line=935≥ Sint tibi querelae,

Fletusque, & irae gaudijs

Permistae amantium.

Sed cur in aurum liquitur

Nunc Iuppiter? an auro, ut fides.

≤line=940≥ Vt iura, uincitur

Quoque pudor? Vtnam

Hoc mater unum

Tellus in auras

Nunquam extulisses malum.

# 14. ACTVS QVINTVS.

Exponit flebili uoce nuncius, quibus fuerit modis extracta Danae ab
Acrisio è turri, & in arcam ligneam coniecta, marique ac uentis
commissa. Iambici sunt & hi, sed non unius modi. omnes Senario
breuiores: qui mox sequitur ad carmen illud: Infanda refers. unde ad
exitum fabulae Anapesticum est.

NVNCIVS, CHORVS.

≤line=945≥ NUN. MEcum quis eheu

Collachrymet: humor

Haustus sed omnis

Reliquit arentes genas.

Dolor tamen animo grauis

≤folio=D3≥

≤page=46≥

≤line=950≥ Infixus haeret.

**CH Quid heu mali? quid hoc?**

NVN. vidisse tantum,

Tantum nefas? Scytha nihil unquam

Iratus hostis tale.

**≤line=955≥ CH. Misere ut dolet. rogabo.**

NVN. Eheu. CH. Quid? oro te. quid hoc? age, fare.

Immane, barbarum.

Pater hoc, pater?

O uirgo. CH. facinus quod tam atrox?

≤line=960≥ NVN. Quin execrandum nefas

Reiecit unda respuens?

Solipse quin auersus

Refugit,

Vnde oritur ocudens?

≤line=965≥ CH. Exordiens age loquere. NVN. loquar ego, loqui[^117]

Infanda. Saeui carceris custos uelut,

Rex ipse lustrans parietes aeneae domus,

Cautus dolos ut hostium obsessus timet,

Aut pastor irrepentis insidias ferae,

≤line=970≥ Cum obstruit ouilis septa uafer obambulans,

\*Visus fuit uidere suspiciens procul[^118]

Caput uiri, Danaesque prolatum simul

Celsa è fenestra, quam plagae communiunt

Ferreae. pauor oculos puto fefellit senis.

≤line=975≥ CH. "Vt saepe multi somniant id quod timent."

NVN. Frendit furens, spumas agit acore horridus

≤page=47≥

Ardetque, uelut ignis, senilis pupula.

Ait haec rabie anhelans ferus uoce insuper.

Foßis, cuniculisque subterraneus,

At at, habet arcem uix positam adulter, sequar,

≤line=980≥ Sequar ego resurgentem umbras Tartari.

Dixit, diuque circuit, an ullum foret

Extra cauum, ualloque militum obsidet

Late loca, efugium esset ut nullum improbo.

Mox, ipse quam ferebat usque, ut ianitor,

≤line=985≥ Claui reserat adamantina paruas fores.[^119]

Ingressus, ut canis acer, indagat specum,

Obliuiosior nihil reputans senex

Ex aere solidasse sola solido Mulcibrem.

Nusquam ubi uidet quicquam, daret quo se furor,

≤line=990≥ Natam aggreditur ipsam pater trepidam ferus.

Eheu pater natam? NVN. necet ut atrox. CH. necet?

Se parricidio ut parens natae inquinet?[^120]

Danaën genitor? heu miseram. NVN. acutos ter suae

Admouit enses filiae iugulo impius,

≤line=995≥ Ter destitit, cruenta atrocius nece

Iam moliens animo scelus. CH. quod maius? heu.

NVN. Saeuum, nefandum. CH. dic age. NVN. abreptam nouis

Danaen modis, nunquam meminit animus feri,

Nunquam misellae, quin cor absumat dolor,

≤line=1000≥ Protraxit ad uada pelagi. CH. genitam parens?

NVN. Arcamque iußit pineam ilicet ingredi.

CH. Quorsum? quid heu trux imperans? quid oogitans?

D 4.

≤page=48≥

NVN. Manabat ore uirginis fletus miser,

Formata ut effigies niuea hominis fluit

≤line=1005≥ Radijs liquesoens Solis icta flammeis.

Toruumque supplex tabidula patrem intuens,

Mene, inquit, undis, mene miseram extinguier?

Ah te, perit mecum nisi Pietas, rogo,

Caesam tegat humus, sine, sine, moriens ego

≤line=1010≥ Hoc grata munus auferam extremum patris.

Heu me furenter aspicit, igitur mari

Iactata scopulos inter infelix diu

Natabis esca piscibus Danaë feris,

Fluitans uago dispersa membratim salo,

≤line=1015≥ Dudum beata. Haud passus ulterius queri

Natam ipse ter Iouis uocantem numina

Breui alueo impactam pede in uada propulit.

**CH. Crudele, inauditum, nefarium scelus.**

NVN. Et ecce sine nube intonuit, atque aequoris

≤line=1020≥ Tranquillat undas uentus aspirans leuis,

Clausamque littore abstulit in altum ferens.

**CH. Io misella. io puella regia**

Sortita qualem lucis exitum ocidis.

NVN. Ac uelut aquosa nube cum Sol abditur,

≤line=1025≥ Coelumque mugit triste manans imbribus,

Sic nulla prospicitur ubi, lachrymabilis[^121]

Exoritur undique fremitus. Danaën nemus

Circum resultat oonsitum, Danaën auiae

Rupes, pelagus omne Danaën, Danaën refert.

≤page=48≥

≤line=1030≥ Quin ipse tandem uictus euellit comam,

Barbamque obortis humidam lachrymis senex,

Seseque rapuit, ac domum Cyclopeam

Ingressus ipse, exhorret hostiles minas,

Ciuesque natae uindices metuit suos.

≤line=1035≥ Vtinam graues, utinam pares sceleri luat

Poenas nefandus. quae tamen sceleri pares?

Infanda refers. NVN. heu tamen acta.

**CH. Saeuus ne senex magìs? infelix**

An uirgo? NVN. nihil saeuius hoc est \[\< nirgo\]

≤line=1040≥ Nhil atque infelicius illa.

**CH. Patris infelix filia saeui**

Quo te miseram nunc maris aestus,

Adigunt quo te flamina uenti? \[\< Acigunt\]

Vagus ô utinam nauita rediens

≤line=1045≥ Obuius esset. Phocas uel qui[^122]

Procul hinc captat, te nodosis

Appulsam maculis deferret,

Regemque bearet

Inspersa coniuge laetum.

≤line=1050≥ Specla uelut aëria praeceps

Incidit ipsis retibus olim

Britomaris, amantem Minoa[^123]

Dum fugit exanimata sequentem.

Ite per altum, ueligeras citi

≤line=1055≥ Soluite puppes, scandite, pellite,

Verrite latis aequora tonsis. \[\< quora\]

≤page=50≥

Quaerite arcum, sicubi forte

Eiecta uagis fluctibus errat

Sub opacis, heu, sola cauernis.

≤line=1060≥ Aut immobilis inflicta uadis

Haeret breuibus, mortua nec dum

Ante diem tumulatur arena.

Quòd si te mouet Amphitrite[^124]

Sors immeritae saeua puellae,

≤line=1065≥ Tangit si te regia proles,

Formosaque caetu comitari

Gaudes formoso, uenit en tuis

Virgo digna choreis.

Non hac, nuper numina ponti

≤line=1070≥ Inter quae colitur, Cadmeis[^125]

Nitet ore magis, candida quamuis

Inter uirides luceat undas.

Micat ut coelo luna sereno.

I dea curru delata leui

≤line=1075≥ Per mare labens, miseramque leua.

Tamen, utcunque est, seu crudeli

Fato occidis, es seu coelesti

Ope in aeternum seruata decus,

Nobis luctus, nobisque dolor,

≤line=1080≥ Lachrymae nobis, & querimoniae

Vsque relictae, funestabunt

Orbatam, te propter, uitam

Omne per aeuum.

≤page=51≥

NVN. Ite, atque alios sumite cultus,

≤line=1085≥ Paßisque comis iterate nouos

Questus, adductis liuescant

Pectora palmis.

Nunquam posita ex quo sunt tantae

Vrbis moenia, tantus moeror

≤line=1090≥ Consternatam perculit urbem.

**CH. Iouis ô Melpomene decus[^126]**

Roseo uincta cothurno,

Lyra cordi cui lugubris,

Delatum hoc tibi munus

≤line=1095≥ Faxis perpetuum, rogo,



# Back



FINIS.

B. 3. linea 20. loco Lonton repone Loton.

[^1]: *In* *margine*: Cernere nuptias ferro, pro nuptiis dimicare.

[^2]: *In* *margine*: Heroicae iuuentutis studia.

[^3]: *In* *margine*: Aëriuagae

[^4]: *In* *margine*: Celeripedes.

[^5]: *In* *margine*: Claret. clarum est.

[^6]: *In* *margine*: Carmen, in quo uoces ab eadem littera omnes
incipiunt, quod ueteres poëtae amabant.

[^7]: *In* *margine*: Pythonis serpentis effigiem auream Acrisius
apollini misit dono

[^8]: *In* *margine*: Succollare est ceruicem oneri supponere. et arguit
rei pondus.

[^9]: *In* *margine*: Perseus is est Iouis et Danaes filius, qui
Mercurii talaribus usus, ac caesa gorgone, hostes, ipsumque Acrisium
commutauit in lapides: quibus iactis Deucalion olim humanum genus
reficit.

[^10]: *In* *margine*: Iam iam. miserantis interiectio

[^11]: *In* *margine*: Incomplexa.

[^12]: *In* *margine*: Abremigare est, ubi quis se remis alicunde
auertit.

[^13]: *In* *margine*: Segnipes Vulcanus.

[^14]: *In* *margine*: Indormire causae.

[^15]: *In* *margine*: Cyclopes, ut iam est in fabulis, Argiua moenia
condiderunt.

[^16]: *In* *margine*: Pudor repudij.

[^17]: *In* *margine*: Pauones Iunonis currum trahunt.

[^18]: *In* *margine*: Galeae comantes

[^19]: *In* *margine*: Senium contumeliose à mulieribus dictum est.

[^20]: *In* *margine*: Ergo, id est, causa.

[^21]: *In* *margine*: Danaes pulchritudo.

[^22]: *In margine*: Myrrha amore patris capta.

[^23]: *In* *margine*: Miseram.

[^24]: *In* *margine*: Danaën intelligit. \[\< Danën\]

[^25]: *In* *margine*: Sine. turbam rogat Chorus, permittat sibi
ulterius progredi.

[^26]: *In* *margine*: Iactantur mulieres in turba.

[^27]: *In* *margine*: Sed pro.

[^28]: *In* *margine*: Rogatus ab Acrisio Vulcanus turrim diuinitus cum
Cyclopibus statim conflauit, ut loco ostendetur: ubi rex filiam sine
mora inclusit, metuens ne sibi illam dolo aut ui abstulissent proci.

[^29]: *In* *margine*: Templa Olympia.

[^30]: *In* *margine*: Innumerabiles deorum oculi quibus illi facta
hominum obseruant.

[^31]: *In* *margine*: NV.

[^32]: *In* *margine*: Regina. Mater Danaës

[^33]: *In* *margine*: Scylla Niso parenti capillum aureum subduxit.

[^34]: *In* *margine*: Galea. Unde galerita dicitur genus auiculae.

[^35]: *In* *margine*: Agricola auis. Multiuaga.

[^36]: *In* *margine*: Messem metere.

[^37]: *In* *margine*: Sic. Laqueo suspensa.

[^38]: *In* *margine*: Ipsa Danae uult sibi esse atropos.

[^39]: *In* *margine*: Pro lacertis. mariti.

[^40]: *In* *margine*: Fletibus. Danaes.

[^41]: *In* *margine*: Sicui. Aliquem e procis significat.

[^42]: *In* *margine*: Praefica mulier, quae conducta plorat in funere.

[^43]: *In* *margine*: Mea tu: clamantis est hoc.

[^44]: *In* *margine*: Ante labores.

[^45]: *In* *margine*: Lethe fluuius obliuia induat.

[^46]: *In* *margine*: Caeteroquin, idem est, quod alioquin: utroque
utitur Cicero.

[^47]: *In* *margine*: Multi homines erunt post mortem aut Tigres aut
Lupi, etiam sues, uulpes etiam

[^48]: *In* *margine*: Complures apud inferos Tantali, Tityri, Sisyphi,
Ixiones.

[^49]: *In* *margine*: Noctiquerula. Cuiusmodi est bubo, aliaeque aues
lucifugae.

[^50]: *In* *margine*: Calisto Lycaonis filia in ursam, deinde in sydus
mutata.

[^51]: *In* *margine*: Io Inachi filia ab Aegyptiis inter deas
collocata.

[^52]: *In* *margine*: Crathis muros alluit Cosentiae urbis.

[^53]: *In* *margine*: Syla Cosentina caeteris Italiae syluis
antecellit.

[^54]: *In* *margine*: Speculae. paruae spei Plautus utitur, & Cicero.

[^55]: *In* *margine*: Mouere immota.

[^56]: *In* *margine*: Decollare est aliquid è collo eximere. uetus
uerbum.

[^57]: *In* *margine*: Centipes.

[^58]: *In* *margine*: Veste Phrygia nihil apud antiquos speciosius.

[^59]: *In* *margine*: Serens. à quo appellatum est sertum.

[^60]: *In* *margine*: Loton sonoram. tibiae periphrasis.

[^61]: *In* *margine*: Meditari.

[^62]: *In* *margine*: Specula liquentia, pro aquis posita ubi se
Minerua inspexit buccis distortis.

[^63]: *In* *margine*: Querar et ego. ut tibicen adulescens..

[^64]: *In* *margine*: Sipylus mons semper lachrymosus.

[^65]: *In* *margine*: Luscinia.

[^66]: *In* *margine*: Vimine leui. Caueam significat. et respexit ad
carcerem puellae.

[^67]: *In* *margine*: Puer Iunonius. Vulcanus Iunonis filius.

[^68]: *In* *margine*: Aureum simulacrum Vulcani.

[^69]: *In* *margine*: Vulcano pecudes claudae caedebantur.

[^70]: *In* *margine*: Popae uictimas feriebant.

[^71]: *In* *margine*: Fusile opus

[^72]: *In* *margine*: Litteratis. inscriptis. sic Plaut.

[^73]: *In* *margine*: Semine ex illius. Cerberus est is qui Pirithoum
laniauit.

[^74]: *In* *margine*: Puer pro filio.

[^75]: *In* *margine*: Vulcanus Iouis ex Iunone filius reliqui fratres è
mulieribus nati.

[^76]: *In* *margine*: Fulmen qui et quando inuenit

[^77]: *In* *margine*: Martis suspendium.

[^78]: *In* *margine*: Notae Cressae, id est, optimae, ut est uinum
Creticum.

[^79]: *In* *margine*: Methymnaeus ager uino abundans.

[^80]: *In* *margine*: Summanus diuitiarum deus.

[^81]: *In* *margine*: Abantis. Ex quo natus fuit Acrisius, capitulum
expressum in numismate Abantaei, ut Philippaei.

[^82]: *In* *margine*: Cyclopion diminutiuum est.

[^83]: *In* *margine*: Maronaeum uinum Vlisses dedit Polyphemo.

[^84]: *In* *margine*: Orion cum hospitis filiam uitiasset, atque
idcirco esset excoecatus oculos rcepit Solis beneficio.

[^85]: *In* *margine*: Mercedula blandientis hic est, non contemnentis.

[^86]: *In* *margine*: Polyphemi liberalitas in socios

[^87]: *In* *margine*: Excetra hydra dicitur graece.

[^88]: *In* *margine*: Pro foribus cellae uinariae, quam Bachi aedem
appellat.

[^89]: *In* *margine*: Polyphemus Bacchi sacerdos.

[^90]: *In* *margine*: Bibulum Cyclopem Poliphemus pede pressum
exanimat.

[^91]: *In* *margine*: Tria sunt in his duobus carminibus uerba
heptasyllaba stylo Tragico apta.

[^92]: *In* *margine*: Circumsiliamus quam aliorum omnium altissimus
Polyphemus.

[^93]: *In* *margine*: Vita. non oculo, ut prius.

[^94]: *In* *margine*: Polyphemus dentes habet exertos, ut semper.

[^95]: *In* *margine*: Nares Polyphemi, et aures patulae.

[^96]: *In* *margine*: Crepitantes. Quod inter bibendum nonnumquam fit à
uinosis.

[^97]: *In* *margine*: Glaucus ab Aesculapio in uitam reuocatus.

[^98]: *In* *margine*: Lapithae ebrij in puellas uim fecerunt.

[^99]: *In* *margine*: Pluto Proserpinam rapuit.

[^100]: *In* *margine*: Pelagiuolans.

[^101]: *In* *margine*: Quae fiunt ab hominibus, scribit ipse Iuppiter
in corio Amaltheae nutricis carbone, aut gypso.

[^102]: *In* *margine*: Supremus superum.

[^103]: *In* *margine*: Iris pluuiosa.

[^104]: *In* *margine*: Coerulea ueste Graecae mulieres inducebantur in
luctu ut nunc Danae. nullibi praeterea aeque lucet aurum, ac in colore
coeruleo.

[^105]: *In* *margine*: Mica. id quod fulget in arena.

[^106]: *In* *margine*: Resiliens. ut pola.

[^107]: *In* *margine*: Perseus à diis ipsis armatus Medusam interfecit,
multosque, inter quos Atlas fuit et Acrisius, uertit in lapides.

[^108]: *In* *margine*: Hominis imago lapidea omnium maxima.

[^109]: *In* *margine*: Hoc cum fieret, ab Acrisio, ut iam diceretur,
uisus est Iuppiter et Danaë

[^110]: *In* *margine*: Arduae. Nulla est uox, quae tam prope accedat ad
nomen Ardeae.

[^111]: *In* *margine*: Danaë in Latium, ubi Roma est gentium quondam
domina, uento delata regi nupsit Piluno, et Ardeam condidit.

[^112]: *In* *margine*: Relinquere reliqua

[^113]: *In* *margine*: Expectorare antiquum est uerbum.

[^114]: *In* *margine*: Volucris pusilla. Quae noctu lucens, Pygolampis
dicitur ab Aristotele.

[^115]: *In* *margine*: Amor oculorum loco geminas habet stellas.

[^116]: *In* *margine*: Cupido eloquens.

[^117]: *In* *margine*: Loqui infanda.

[^118]: In margine: *\**Visus fuit. tunc illos uidit Acrisius, cum
Iupiter Danaë ostendit locum in coelo, ubi futurus esset Perseus.

[^119]: *In* *margine*: Clauis adamantina.

[^120]: *In* *margine*: Parens parricida filiae.

[^121]: *In* *margine*: Nulla, pro non.

[^122]: *In* *margine*: Phocas. uaticinatur hic chorus Danaë enim à
piscatoribus capta, dono data est regi, eique nupsit.

[^123]: *In* *margine*: Britomartis Iouis et Charmes filia Minoem
fugiens, in retia, quae forte à piscatoribus tenta erant, se proiecit,
et à Diana in dearum numerum relata est.

[^124]: *In* *margine*: Amphitrite. Neptuni uxor.

[^125]: *In* *margine*: Cadmeis. Ino Cadmi filia furentem maritum cum
fugeret se in mare praecipitauit, et pro dea est habita.

[^126]: *In* *margine*: Musam rogat chorus hanc uelit Tragoediam
immortalitati consecrare.

