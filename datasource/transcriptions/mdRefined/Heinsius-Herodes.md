# Front

/

≤folio=210≥ Danielis Heinsii

HERODES INFANTICIDA.

DANIELIS HEINSII

HERODES

INFANTICIDA,

Tragoedia.

\[Vignet: Non solus\]

LUGD. BATAVORUM,

ex Officinâ ELZEVIRIANA.

\_\_\_\_\_\_\_\_\_\_\_\_\_\_\_\_

M D C XXXII.

≤folio=A2r≥ *Nobilissimo Amplissimoque Viro* ≤folio=311≥

CONSTANTINO HUGENIO;

Equiti, Zuylichemi Domino, Principi Arasio

a Consiliis et Secretis.

S.D.

DANIEL HEINSIUS.

Dum maiora inter mea quaero, quae praeclaro \[praeclaro: illustri 1649\]

tuo nomini inscri bam, forte in hoc Drama

incidi, quod aliquamdiu pressi. Neque tu

ignoras, quanti hoc scribendi genus fecerint

antiqui: qui, nec sapientiam nec eloquen-

tiam maioris aestimarunt, quam quae, ut ≤folio=A2v≥ matronae hodie,

cothurno nixa, formam suam commendaret. In qua recte

ornanda ac constituenda, totum prope ingenium divinus

Aristoteles intendit. Velis nolis, onus ipse imposuisti ti-

bi, quod ferendum erit; cum existimationis tuae atque ae-

ternitatis prima tyrocinium, Poëmatum tuorum dedica-

tione nobis commisisti. amico, ut antiquo, ita, quod hic

primum arbitror, paterno. Viri, qui benevolentia inusi-

tata, quicquid ipse aut esset, aut ab alio speraret, proli-

xissime in ≤folio=312≥ te contulit. Inprimis disciplinas, ac virtutem.
\[-is, disciplinas virtutem.\]

ut hoc commeatu tutior, in aula ac Republica illustrem

tibi locum vindicares. Me hic animus, erectus, ≤folio=A3r≥ simplex,

candidus, ad summum usque diem comitabitur. ambitio-

nis ut contemptor, ita qui in vita moribusque, nihil excu-

sandum hactenus admisit. in caeteris, eorum admirator,

qui, more antiquorum scribunt, ac ne illis quidem omnia

condonant. Quod iudicium exactae mentes sibi servant.

non ut tanto ante genitos arrodant, sed ut sic proficiant,

aut alios ad maxima invitent. Caetera ut paucis semper \[Caetera: Quae
1649\]

data, ita obtrectatione ac invidia non carent. Quam si

merui, quod voto maius est, ne deprecari quidem possum.

≤folio=211≥ Nam si ideo postremi hominum existimandi sunt, qui se-

rius nascuntur, ne Naturam quidem absolvendam reor.

quam, novercam non meruimus, et tamen experimur.

Non enim factionum huius saeculi malignitate, sed inge-

nii ardore ac summorum aemulatione, sua cuique existi-

matio ac fama apud posteros tuenda. Fatum autem ac

stipendium virtutis, obtrectationem dissimilium, qui ani-

mo demisso aut abiecto ferunt, nec sententia nec mente \[sententia :
iudicio 1649\]

constant. Non profecto magis, quam qui umbram pro-

priam gravantur, cum in sole incedant. \[1649 post incedant addit:
*Vale*.\]

\-

ARGUMENTUM. \[dit argumentum niet in 1632\]

Herodes Ascalonita, post innumera flagitia,

post multorum, etiam suorum, in primis Ma-

riamnae coniugis, quam impotenter, post

obitum desideravit, caedem, nato Dei Filio, orbis

Servatore, cuius natalem locumque sydus conspe-

ctum Magis nunciarat, cum e terris suis, pueri vi-

dendi gratia exciti, inscio tyranno, moniti in so-

mno, rediissent, qui nasciturum Bethlehemi Re-

gem didicisset; in oppido atque agro bimulos ma-

ctari iussit. Haec argumenti summa est.

\[*Poemata 1640:* ≤folio=313≥

≤folio=A4r≥ ARGUMENTUM.

Herodes Ascalonita, Antipatri filius, Idumaeus, templi restitutor, Rex
immanis, \[omnium po tempore Deorum, Romanorum quoque quibus foede
inserviebat, ac Graecorum, simulatus, nec ullius, multo autem minus
veri, verus cultor, ex Iudaeo conflatus ac pagano,\] post su blatum
Aristobulum, uxoris fratrem, summum sacerdotem, senem Hyrcanum, eiusdem
avum, Alexandram, eius matrem, hanc ante, ipsam quoque ex suspicione
Mariamnem coniugem, quam impotenter post obitum desideravit, ipsum
denique Alexandrum atque Aristobulum, Mariamne genitos; impietati suae
derelictus, uno scelere superiora excessit. Nato Dei Filio, orbis
Servatore, cuius natalem locumque sydus conspectum Magis nunciarat, cum
e terris suis, pueri videndi gratia exciti, inscio tyranno, moniti in
somno, rediissent, atque is nasciturum Bethlehemi Regem didicisset; in
oppido atque agro bimulos mactari iussit. Filium e tribu Iuda natum, cum
sororis Salomes marito, ex eadem nato, postremas immanissimi furoris
victimas adiecit. Drama, rectum est, non involutum, sive πεπλεγμέvov.
quale unum tantum e Latinis omnibus nunc extat. In quo tamen περιπέ
τειαε nonnullae, quae non extra argumentum, et ab arte, petendae sunt.

\[Omnium pro tempore ... ac pagano omittit 1632\]

≤folio=a4v≥

Ovid. II Tristium ad Caes. Aug.

*Omne genus scripti gravitate Tragoedia vincit*.

Plutarchus Lib. Poteron Aqhnaioi kata polemon h kata sofian endocoteroi
\[= De gloria Atheniensium 349A\]

¨n g¦r ™klogisqÍ tîn dram£twn ›kaston Ósou katšsth, plšon ¢nhlwkëj
fane‹tai Ð dÁmoj e„j B£kcaj kaˆ Foin...ssaj kaˆ O„d...podaj kaˆ
\’AntigÒnhn kaˆ t¦ Mhde...aj kak¦ kaˆ \’Hlšktraj, ïn Øpr tÁj
¹gemon...aj kaˆ tÁj ™leuqer...aj polemîn toÝj barb£rouj ¢n£lwsen.

Si enim rationes ineantur, quanti constiterunt singula Atheniensibus
dramata, facile apparebit, plus in Tragoedias, Bacchas, Phoenissas,
Oedipos, Medeaeque et Electrae mala, sumptuum fecisse, quam in bella,
pro imperio et libertate adversus Barbaros gesta.

Idem Lucurgo Orat. \[= Vitae decem oratorum 841F\]

tÕn dš, æj calk©j e„kÒnaj ¢naqe‹nai tîn poihtîn, A„scÚlou Sofoklšouj
EÙrip...dou, kaˆ t¦j tragJd...aj aÙtîn ™n koinù grayamšnouj ful£ttein
kaˆ tÕn tÁj pÒlewj grammatša paranaginèskein to‹j Øpokrinomšnoij: oÙk
™xe‹nai g¦r \<par\’\> aÙt¦j Øpokr...nesqai.

Idem inter caetera statuit, ut Aeschylo, Sophocli, Euripidi, aereae
imagines ponerentur: eorumqu3e Tragoediae descriptae in publico
servarentur, vicissimque a civitatis scriba legerentur; cum histriones
non admitteret.

≤folio=A5r≥

Skhn¾ p£lai lšloipe, kaˆ corhg...a,

TÒ, t\’ ÑfrÚwma te p£lai tragJd...aj.

"Alloij mšlei g¦r ¥lla, pl¾n duo‹n mÒnoin,

Gr£fein te semnîj kaˆ bioàn: nàn d\’, œmpalin,

Corhg...aj te kaˆ coroà leloipÒkoj,

TragJd...aisi p©sa plhqÚei pÒlij:

B...oj te sÚmptaj kaˆ leëj corostate‹.

≤page=11≥



# Main



## ≤folio=212≥ PERSONAE. ≤folio=314≥

ANGELUS, prolog...zwn.

IOSEPHUS.

MAGI TRES.

ANGELI plures

HERODES.

LEGATI.

MARIAMNE, uxor Herodis.

TISIPHONE, caeteris Furiis comitata.

ANNA, Prophetis.

SATELLITES.

SENEX.

MATRES BETHLEHEMITICAE.

NUNCIUS.

MATRES HIEROSOLYMITANAE.

CHORI duo primi, Vatum ac Piorum, tertius Senum Hebraeorum, quartus
Militum Romanorum.

## ≤folio=213≥ ACTUS PRIMUS. ≤folio=315≥

ANGELUS.

Hic Bethlehemi tecta surgentis iacent,

Parvaeque turres; aula nascentis Dei

Et prima nutrix. hic Idumaeae soror,

Miraculorum mater et regum parens, \[parens parens.\]

Iudaea tellus, claudit extremum latus.

Ubi sceptra quondam Rex Iessaeus tulit,

Victasque gentes traxit, et belli potens

Diu vacantem voce distinxit chelyn.

Hic Goliathus, stirpe Titanum editus,

Solum cruentus stravit, imbelli manu,

Victique in uno mille cesserunt viri.

Illic Orebi prima discedunt iuga,

Tellusque surgit, carminis sacri memor:

Cum rector orbis iura dictavit suae

Bis quinque genti: solaque adventum Dei

Testata, sacram flamma distinxit viam.

Huc ipse quondam legifer venit Deus;

Nomen pavendum, nec satis notum suis:

Quod lingua trepidat victa, mens horret loqui.

Quem fulgurum vis densa, quem coeli tuba,

≤page=12≥Immane tonitru cinxit, ac visu abstulit,

Et intuendum sola maiestas dedit.

At illa, duris mancipata e vinculis

Phari superbae, patrium flexit Deum,

Arasque multus rite perfudit cruor. ≤folio=316≥

Mox vindicata, vota damnavit sua,

Fecitque Divos: dumque partitur scelus,

Mens a parente tota deflexit suo.

Qualis puellae virginis primus pudor,

Quam lege thalami casta devinxit parens

Lachrymisque multis: illa, taedarum memor,

Purum cubile servat, et legem thori,

≤folio=214≥ Parvosque natos, coniugis votum sui

Suumque, fida nutrit, ac nescit nefas:

Mox, si protervus incidit menti furor,

Amare primum sponte dediscit virum;

Tandem ardet alium tota, nec meminit sui

"Inusitato crimini fecit viam \[facit\]

Incertus error foedaque ignorantia:

Diuque, multos inter et nullos Deos,

Stetere gentes. Vicit errorem metus,

Mortaliumque mentibus fallax malum,

Horror Deorum. prona successit fides,

Audaxque quidvis tollere in coelum furor."

Tum templa et arae, quemque, non ingens humus

Non picta coeli tecta, non clausit mare,

Traxere in aedem, docta quam struxit manus,

Fraudisque mater ars, et humanus labor.

Nec sat furori est. quisque divisit suos,

≤page=13≥Et sacra mille, mille distinxit modos.

Pars flammeum Titanis immensi caput,

Pars astra mundo lapsa diverso colit.

Illinc Gehinnae vallis, et dirum nefas,

Quod Caucasi pruina, quod Taurus ferox

Totaque trepidus mente refugiat Scythes: \[Scythes.\]

Fremitus cruentos inter et tristes modos \[modos,\]

Stat abominandi conscius sacri pater, \[execrandi\]

Natumque laetus spectat, et torret, suum.

Hinc pisce Dagon iunctus, hinc, duplex genus,

Immanis Asterotha, et infamis Peor ≤folio=317≥ \[Num 23:28+kantt; Joz\]

Et numen omne Belus, et Sors, omnium:

Seu Gada, seu qua voce Sol ortus colit \[Hinc mente demens quique
perculsa colit.\]

Septem vagantes additos vitae Duces.

Hinc gens Canobi, prima fallaces sibi \[Canopi\]

Mentita Divos, Isidis luctum suae

Et non repertum questibus fratrem sonat,

Sistrumque tollit. illa, latrantes Deos,

Et mugientes mente percussa vocat. \[mugientes,\]

Illic opertos Atthis inducit choros,

≤folio=215≥ Sacrasque Eleusis iactat in flammam faces:

Fidesque sceleri maius accedit scelus,

Furor tacendi. Nec procul, qua turbidum celsa Parnassi iuga, Deno dicata
numini, totidem colunt,

Alto Cythaeron verticem miscet polo, Uno relicto. quaque Parnassi comes,

Terramque pingui findit Ismenos vado,

Euan vagatur. semivir Panum chorus,

Et insolentem Maenades cingunt Deum:

Rotantque in auras deviae crinem nurus.

Et nox pudori, crimini obtentus furor,

≤page=14≥Impune mentem laxat, et suadet nefas.

At qua triforme Doris admittit salum,

Qua fabulosum terra Typhoeum tegit,

Supraque magnos Aetna flammarum globos

Diu negata volvit in coelum via,

Tentata Diti semita incussit metum,

Et rupta tellus. Sacra palantis Deae

Taedasque matris Enna dotalis colit:

Semperque natum quaerit, et semper gemit.

Nihil relictum est. ebrios laudant Deos;

Etiam furentes. omne per pronum it nefas.

Quodcunque lex coërcet aut damnat pudor,

Virtus Deorum est. Perfidi fulmen tenent

Adulterique. sive sub pluma latet,

Sive in iuvenco mugit infelix pater, ≤folio=318≥

Fluitve in auro: sive sub sexu latet, \[Flusitve\]

Virumque amator ponit, et mutat Deum.

Quod quisque peccat, Graia gens coelo dedit,

Colitque in aris. Roma suscepit nefas

Misitque in omnes: velaque errori suo

Pedemque laxat. Qua triumphatas videt

Sol ire gentes, et Quiriti limitem

Unaque terris figit extremum mare, \[Simulque\]

Arae sequuntur, templaque, et magni Dei

Gentis Latinae. Sacra victoris sui,

Unaque habenas, Barbarus discit puer. \[Simulque\]

≤folio=216≥ Qua serus Ister claudit errantes viros, \[serus: crudus
scrudus\]

Cultorque Mithrae Tigris, et fluctu minor

Inobsequentes volvit Euphrates aquas,

≤page=15≥Pontisque Araxes immemor, terram premit;

Ubique Roma est. illa, quos fecit Deos,

Indixit orbi. Iupiter coelum tenet,

Neptunus undas, tertiam frater domum.

Nihil relictum est. cuncta divisit furor.

Terram, polumque, tergaque immensi maris

Alter creavit rector, atque alter tenet.

Quem prisca lex fatetur et solum docet

Iudaea, damnat. cui per aras victimae \[Iudaeax,\]

Cecidere toties, tot boum fibrae litant,

Cultus superbos tot sacerdos induit,

Uterque cui consulta respondit lapis,

Nunc veritatis obrutus silentio,

Egenus, inconsultus, ignotus iacet.

Tellus parentem tota seclusit suum,

Negatque latebras. parva nascentem domus,

Nec tota, cepit. iacuit in lucem datus, \[cepit,\]

Totoque maior orbe vagivit puer

Inter iuvencos. Ipsa paupertas suum

Celare regem poterat, et corpus Deum.

Nondum latemus. prodit infantem polus, ≤folio=319≥

Nec ante natum sydus, ingenti face

Parvum cubile lustrat, ac monstrat larem:

Ducitque gentes, prima quas Phoebi coma

Perfundit auro, laeta cum surgit dies:

Suoque coelo credit adventum Dei

Mirata Persis. maior accessit fides;

Natum tyrannus credit, et lethum parat.

Nec sic abibit crudus ac vecors furor. \[crudus: saevus saevns\]

≤page=16≥Timete matres. vester hoc pendit cruor

Sentitque venter. noster in tuto est metus. \[metus,\]

Iungantur irae: mille concurrant licet, \[irae.\]

Surgantque reges, usque ab Eoo mari.

Suumque nobis Roma bellatrix neget

≤folio=217≥ Quem fraenat orbem: nulla pars mundi vacet; \[orbem.
Orbem,\]

Succurret aether. fulmen in partes trahet,

Tonitruque vires addet infanti suas

Ruptaeque nubes. Parva quin etiam loquor, {AUR}

Nec digna nobis. ipse succurret Pater,

Unumque terrae solvet, aut franget, latus:

Fractoque mundo, totius mundi simul

Frangentur artes, et tyrannorum minae.

Aut, si latendum est, Phoebus obducet diem,

Totaque nocte pignus involvet suum

Priscumque rebus genitor inducet chaos.

Non sic eundum est. parva succurret via,

Puerumque condet. Memphis ereptum feret,

Fidumque matri pandet Aegyptus sinum.

**CHORUS Vatum et Piorum.**

Nile, foecundi Meroes beatae

Terminus regni, genitorque terrae,

Cuius arentes melius maritas ≤folio=320≥

Imbribus campos, aliusque et idem

≤line=160≥ Semper haud uni veniens colono. \[1632: coleno colore\]

Sive, cum septemgeminus profundo

Immines ponto, totiesque lympham

Dividis, solo dubius colore;

≤page=17≥Sive, qua nulli bene visus unquam,

≤line=165≥ Inter extremos Libyae recessus,

Abditus terris, veniente Phoebo,

Tutus occurris: nec adhuc repertos

Ulla gens orbi reseravit ortus.

Invident omnes. tibi sat latere est:

≤line=170≥ Ne tuos quisquam, sibi vindicando,

Polluat fontes. meliusque mundi

Diceris flumen. Dominum fatetur

Memphis, et totas veneratur undas,

≤folio=218≥ Prona currenti: recipitque fessum,

≤line=175≥ Et tuos ripa reficit labores.

Talis abruptis Cataracta vinclis

Fregit instantem, quoties superbo

Invidet cursu. trepidans teneri

Surgit, et, montes imitata, coelum

≤line=180≥ Verberat unda.

Intonant ripae: pavidus tueri

Diffugit pastor. Melior sed idem

Tangis Aegyptum, pluviaeque, genti,

Et superfusis imitator undis

≤line=185≥ Aetheris magni, steriles liquore

Diluis terras; licet omne nubes

Nesciat coelum, licet imbre nullo

Tota damnetur regio, nec udis

Serviat Austris:

≤line=190≥ Largior campis, neque ditis undae

Parcus, Aegypto venias precamur.

Sentiant glebae, neque sicca tellus

≤page=18≥Imbui pugnet, variisque vincat ≤folio=321≥

Floribus annum.

≤line=195≥ Rex, pavor Regum, comitique nato

Sub tuos Virgo comes it lacertos.

Cedat infelix, mala qui fatetur

Isidis raptae, patriumque turba \[t urba\]

Plangit Osirin.

≤line=200≥ Iam, sui monstrum populi Deusque,

Deserat sacras crocodilus undas:

Colla libratae melius securi

Praebeat Apis.

Ille, dum motae furit Ascalonae

≤line=205≥ Atra tempestas, et Idumus horror,

Pinus incertis ut adacta ventis,

Et procul portu trepidans relicto,

Fertur huc illuc. Quibus ah quibusque

Sedibus, saevum fugies cruorem, \[saevuum\]

≤line=210≥ Et feros ausus? truculentus imber

≤folio=219≥ Colligit nubes, et adhuc minatur.

Nox ruit terris. Abeas licebit,

Sive te Protei Pharos, et Canobus \[Canopus\]

Abdet errantem, meliorve Memphis,

≤line=215≥ Sive, quae magni Macetae superba

Voce, post terras pelago subactas,

Inclytas turres populo Quiriti

Et triumphandam patefecit aulam,

Sive qua Cancri medio sub aestu

≤line=220≥ Gentibus nullae comitantur umbrae,

Nota montosae regio Syenae,

≤page=19≥Sive desertae Catabathmos orae,

Sive, qua Phoebo resonant propinquo

Memnonis chordae, celebratque portis

≤line=225≥ Gens Iovis centum spatiosa latae

Moenia Thebae;

\[I procul, terra patriae relicta;\] \[om. 1632\]

Spes et oppresso rediturus orbi ≤folio=322≥

Dulce lenimen, nec inhospitali

≤line=230≥ Praeda tyranno.

## ACTUS SECUNDUS.

JOSEPHUS.

Coeli propago, debitum mundo genus,

Sed ante mundum, cuius adventu fidem

Oraculorum magnus absolvit pater,

Centumque vates, prisca quos aetas dedit,

≤line=230≥ Hos in Penates, tectaque angusto specu

Habitata venit; gentis antiquae memor,

Pactique veteris, nulla quod solvet dies {AUR?}

Totumque Olympum parva suscepit domus.

Vidi, ipse vidi: mane vix primum novo {AUR p. 18}

≤line=235≥ Noctem fugarat nuncius Phoebi dies;

Cum subito, ab alto lapsa tempestas polo,

Inusitato cuncta fulgore induit.

≤folio=220≥ Dum gelida torpent membra, dum sanguis coit,

Vultumque tacitus figit in terram pavor;

Allapsa tectis, hinc et hinc, fulsit cohors,

Partita turmis. qualis in campo stetit,

Evulsa primum signa cum poscunt manus,

≤page=20≥Aut castra reges dubia solliciti movent.

Adhuc stupemus. vota consumpsit sua

Nondumque credit misera paupertas sibi,

Et haec senectus. Saepe vox perdit viam:

Solaeque lachrymae mente perculsa fluunt.

Sedet, parentem prima quae peperit suum,

Puella mater, gentis aeternae decus,

\[Spectatque natum pavida et autorem parens

Orbis suumque. vixque adhuc credit sibi,

Cum credat uni. spectat attonita, ac pavet,\] \[om. 1632\]

Oculosque nunc huc trepida, nunc illuc, iacit. ≤folio=323≥

Interque matrem, virginemque, haerent adhuc

Suspensa mentis gaudia, et trepidus pudor. \[castus\]

Videt micantes igne coelesti genas,

Suique similes. quale, cum doctae manus

Ostro recenti candidum illudunt ebur:

Aut qualis, ante tota quam surgit dies,

Aurora prima dividit coelum face 1640/49 Rubore coelum praevio Aurora
imbuit,

Tenuemque purae purpuram nubes trahunt. 1640/49 Primamque

Videt serenae frontis insuetum iubar,

Maiusque terris. Ille, complexum petens,

Et e pudico dulce subridens sinu,

Matrem fatetur. Illa, non nollet quidem,

Et, esse, sentit. casta sed pietas tenet,

Totiesque mentem sancta virginitas subit,

Quoties amori vela permisit suo,

Natumque cernit. Saepe, cum blandas puer

Aut a sopore languidas iactat manus,

Tenerisque labris pectus intactum petit;

Virginea subitus ora perfundit rubor,

Laudemque matris, virginis crimen putat.

Quid, casta, trepidas? indue affectus tuos.

≤page=21≥Totoque natum collige amplexu, parens,

≤folio=221≥ Sed nupta coelo: mater unius Dei,

Et casta virgo, castior mater tamen.

Non te lubido foeda, quae mentem rapit,

Amorque demens igne transfixit iecur:

Non cultus auri, praedque Eoi maris,

Regale formae gemma corrupit decus,

Quae cura primam semper aetatem tenet:

Sed sanctus ardor, quaeque despectas negat

Exosa terras, corporis legem sequi,

Mentem voluptas una pascebat tuam,

Magnique vates: quod Iordanis vada

Videre quondam numinis plenum sui

Tonare carmen, et triumphales modos ≤folio=324≥

Laetosque terris. qualis extremam Styga

Venturus olim frangeret genti puer,

Ingens, tremendus: plena quem coelo daret

Coeli potentem, mater immunis tori.

Sed ante cunctos, sanguinis nostri parens

Autorque generis, parva quem Bethle tulit,

Bethle, iuvencis apta pascendis humus,

Pecorumque nutrix, grata nunc coelo domus,

Seu, cum paternos inter erraret greges,

Vixdum iuventae flore perfusus genas,

Seu, cum, supremo dedicatam numini,

Rector potenti flecteret terram manu,

Et invidendo regibus victor comam

Velaret auro, fata quod iungunt polo,

Et natus infans; Regis adventum sui

≤page=22≥Spondebat orbi, regis afflatu sui.

Haec mente tacita saepe volventem prius

Fixamque in uno, sancta pascebat quies.

Quam, non Lyaei dona, non mitis Ceres,

Altusque tota nocte delevit sopor,

Non spes diurnae: cuncta quin constans sibi, ac

Praesens futuris, ante versaret fides. \[futuris\]

Ignara tantum, fata quam coeli legant,

Cui hoc Olympi rector addicat decus.

≤folio=222≥ Ignara: donec, sponsa, mox coniunx poli,

Quae castitate virgines vicit, sua, \[sua\] nurus,\]

Et prole matres, gentibus patrem suis,

Orbi salutem, regibus regem dedit;

Foecunda toties unico foetu parens.

Videre partum consciae coeli faces,

Non ante natae. perdidit noctem iubar,

Et absque Phoebo noster illuxit dies.

Videre gentes, littore Eoo procul

Quos claudit orbis, Solis exortum sui,

Unumque tellus tota conspexit larem. ≤folio=325≥

Beata, casto collige infantem sinu,

Dei tuumque. collige infantem, parens \[parens,\]

Quem sentit aether, pallidae gentes pavent,

Et vagientem regna terrarum tremunt.

Quis gemitus aures pepulit infelix meas?

Rursum vocamur. Credimus, rerum parens,

Et ominosa sufficit noctis fides.

MAGI TRES,

PRIMUS, SECUNDUS, TERTIUS.

Primus

O vita fallax, fronte quam non aspera,

Tot officinam cladium pectus tegis!

Aspicere natum voluit, ut letho daret.

Secundus

"Non tot recessus abditos aether habet,

Non inferi, non terra, non totum mare,

Quot aula, quam deserta vis recti fugit,

Impervia aliis semper est, semper suis.

Ut unda dubia volvit implicitas aquas,

Pedemque fallit secta in ambiguum via,

Sic, abrogato simplici vero ac fide,

Ars ludit artem, fraude decipitur dolus,

Primumque vetus est, si quid exoritur novum.

Quid? quod tyranno semper accedit comes

Obtector animus mentis, atue in se latens

≤folio=223≥ Quantoque dirus ac magis caedi imminet,

Hoc magis opertus mille in anfractus abit.

Sic ossa volucres tecta nocturnae legunt,

Et in sepulchris foeda desaevit fames.

Excelsus, atque erectus, ac fidens sibi,

In publicum diffusus, ut coelum, patet,

Gaudetque retegi.’ Quantus Heroden fuit

Eruere latebris numini aeterno labor; ≤folio=326≥

Quem, non iners caligo, non nox abdita,

Non pectorum profunda, non manes latent!

Tertius

Adstat superbus, bella qui coelo gerat,

Qui fata sistat, astra qui retro trahat,

Et destinata sceptra. par dignum Deo!

Quem saevientem, dira miscentem ac minas,

Regum imperator flectit e cunis puer,

Primus

Repetere patriae tecta, post visum larem,

Cui totus aether iura submittit sua,

Divinus acta nocte dictavit sopor.

Ut fraudis autor, arte deceptus cadat.

Suique precium sceleris, elusus, ferat.

Secundus

Iuvat inter astra mente congesta vehi,

Caedesque et iras fugere, et humanum nefas.

Tertius

Sed ecce Regem coelitum monstrat cohors:

Victumque somno mulcet, ac volvit manu.

ANGELI

Qui in superiori theatri parte cunas Domini du-

cunt, ac subinde monstrant.

Fulgor immensi parentis, lucis immensum iubar,

Obses aetheris solique, pignus aeternum Dei,

Cuius adventu subacta ius remittunt Tartara,

Et vafer minora serpens regna miratur sua \[sua,\]

Qui reos vix expiando subdidit lethi iugo,

Quo iubente, nox recessit, et tenebrosum chaos,

Quo iubente, natus orbis, nata rerum exordia,

Aridamque belluosus ambiit terram latex,

≤folio=224≥ Qui poli suspendit orbes aetheris magni faber;

Languidum, iubente somno, sponte submittit caput,

Et genis custodientis cuncta, subrepit sopor. ≤folio=327≥

Coelitum pulchri Quirites, Regis aeterni cohors,

Syderum distincta flammis qui tuemur limina,

Hinc et hinc cunas iacentis ducimus, somno dati.

Ecce tellus, ecce coelum, sospitatorem Deum:

Quo iubente flamma sacrum Mosei tinxit pedem,

Nec virum repressa laesit, vimque submisit suam.

Ecce, cui tribunal ignis iura dictanti dedit,

Quo vehente per suprema nubium, tellus tremit,

Sedibusque evulsa ab imis vasta subsidunt iuga,

Ecce, saeculorum origo, temporum fons, se prior,

Agminum terrae polique ductor, armorum parens.

Ecce qui pacem reducit, ecce, qui caducifer

Foederis magni sacerdos, lapsa coniungit Deo;

Natus infans, lac puellae ducit, ac serpit sinu,

Et fuga, regnator orbis, munus orditur suum.

**CHORUS**

Vatum et Piorum, ut ante.

Bethlehemi veteres exigui lares,

Et tantum gregibus nota mapalia,

Quis tantus superum respiciat favor,

Ignorant dubii, solliciti rogant,

Quos Iudaea tenent oppida, quos solum,

Clari progenies et genus Isaci.

Cedit Roma tuis tota Penatibus,

Terrarum dominis nota Quiritibus.

Stet Tarpeia licet, culmine nobilis,

Mundi quae pavidos arx premit impetus,

Tercentum spoliis inclyta gentium,

Certent attonito templa licet polo,

Captivisque opibus, quas tulit Occidens,

Aut primo veniens Phoebus ab aethere, ≤folio=328≥

Aut Seres patrio vellere divites,

≤folio=225≥ Aut devictus Arabs, aut celebris fuga,

Et versa melior Parthus arundine,

Stet Caesar domito dives ab aequore,

Et curru populos vectus eburneo

Terrae conspiciat totius ac suos;

Ignoti superant. cedite, cedite,

Hebraeis soboles orta parentibus,

Invitis solium regibus occupat.

Quis tam sollicito nascitur aethere,

Quem coelum loquitur? cui, male consciis

Antiquis praeiit syderibus, novum,

Monstravitque viam gentibus ultimis?

Exorto, pavidi constiterunt Magi,

Et Mithram veterem dedidicit sequi

Gens edocta polum: cum medio die

Nocturnum micuit, nec cecidit, iubar.

Cessere excubiae pervigiles poli,

Et quae castra suis signa tenent locis.

Mutato rediit nomine Lucifer,

Et dici voluit, ne foret Hesperus.

Quin Phoebe, dubiis quae vehitur rotis,

Tantum non proprio lumine discolor,

Plenis tota licet fulserit ignibus,

Fraternis abiit victa caloribus,

Et fratri solitas exhibuit vices.

Titan, syderea purpureus coma,

Armatum radiis exeruit caput,

Et secum vacuo vidit in aethere

Sydus stare novum. vidit, et horruit,

Ac pene attonitum destituit diem.

At vos niveae comites Lunae,

Auro coelum spargere natae,

Nigrae soboles ignea noctis, ≤folio=329≥

Quae foecundum volvitis annum,

Spatiisque aequas volvitis horas,

Et modo, multo

Flere comantem spargitis herbam,

≤folio=226≥ Et progeniem veris amoeni

Ferrugineum violae crinem,

Tempestivo spargitis imbre,

Modo torpentem glacie multa

Sistitis undam; cedite cunctae,

Et iam victos pergite coelo

Condere vultus. aliud media

Luce vagari

Palluit aether; tanto vestris

Clarius unum, quanto Regum

Maximus ille, qui subiecto

Natus in orbe

Toto maior nascitur orbe.

Eventura patent. iam rapimur polo,

Et quicquid tegitur, mens videt ignea.

Non ille Ausonia spicula dextera,

Nec peilum valido diriget impetu,

Aut vastis quatiens templa molaribus,

Murorum tumidas disiiciet minas:

Aut qualis, populis cognitus omnibus,

Et nuper Solymis cognitus arcibus,

Obsessis aries imminet urbibus,

Aut ballista, ferox spargere cuspides,

Et centum veniens exitium viris,

Aut non innocuo vulnere scorpio;

Lentus viperea seu perimit nece,

Seu contorta rotat pondera vi gravi,

Et turres subito rumpit aheneas:

Sed raucum tonitru, cum lubet, et minax

Torquebit patrio fulmen ab aethere.

Stat lentus tumidi spiritus Africi,

Et torvus Boreas, stat domino Nothus: ≤folio=330≥

Quo percussa maris terga satellite,

Et raptas pelago disiiciet rates:

Aut tranquilla reget syderibus freta;

Fessis blanda ferens ocia navitis.

Reges, sollicitum perpetuo genus,

≤folio=227≥ Et regno pavidum, sed cupidum tamen;

Nunc spes saltem avidas ponite, nunc metus.

Non terrae, imperii finibus additae,

Quantas nox operit, vel retegit dies,

Non gentes domitae, pompaque nobilis,

Et protrita ducum turba minacium,

Regnum dat miseris, regibus eripit.

"Regum solus erit maximus omnium,

Quisquis Rege minor (nec fieri negat)

Hebraeo, timidas subiiciet manus.’ \[Hebraeo\]

## ACTUS TERTIUS.

HERODES, LEGATI,

ad inquirendum de puero missi.

Ex quo superba sceptra gestavi manu,

Parere didici. nulla pars regni, malo,

Metuque dubio, nulla pars curis vacat,

Labore nulla. quodque dominanti, iugum,

Et servitutem cuncta subigenti reor,

Post sanguinem ferrumque, post ipsum scelus

Et odia pene exhausta, metuendi omnibus,

Nondum timemur. Foeminae imbellis vicem

Regum tyrannos tulimus, et Romae minas.

Successit Oriens. Somnia, et coeli faces

Repente visae, quicquid et delira mens

Pertaesa longum, dictat aut sperat, iugum, ≤folio=331≥

Regem minantur: cuius imperio dies

Ventura nullum, nulla gens ponat modum:

Qui sceptrum Olympo terminet, famam mari.

Ea cura Superis restat, is versat labor:

Arcana quorum sola gens Iudae capit,

Aut sola nescit: fata quae ponit suis \[\`fata\]

\`Divos tuetur plebs, et acceptos colit

Arte imperantis. qui, nisi immodicam premit,

Intraque metas lege praescripta tenet,

Quod quisque mallet aut pavet, numen vocat,

≤folio=228≥ Et imperantes arte subvertit sua.\’

Submittat animos Roma, terrarum potens,

Et fascibus superba: det Caesar manus,

Astrisque nostris cedat, ac mundum exuat,

Si regna coelum parturit, regna eripit.

Mercede nulla sceptra deponi placet,

Auctore nullo: nec iubenti paream.

Sint fata, sint consulta, sint coeli minae. \[B-C, p. 132\]

Non, si ipse gentis autor, ac spes sanguinis

Semper futuri, tota cui stirps incubat,

Quantus Giganti cum Palaestino caput

Avulsit, adstet, lege perrupta inferûm,

Regnumque poscat iure, poscenti annuam.

\`Obnoxium est regnare, si stellae licet

Auferre, quicquid ratio vel virtus dedit;

Et syderum sub iure, maiestas iacet.\’

Quid fata possint, nostra quid possit manus,

Docenda gens, ignava, rumorum anxia,

Et plebs, soluta legibus, lex Principum.

Securus ortu regnet a primo puer,

Gades sinistra, dextera Gangen premat,

Si effugere regna nostra, si vires potest.

Nunquam animum inertem gerimus, aut sorti damus

Tergum imminenti, si quis increpuit metus.

\`Tranquilla pavidos sceptra, magnanimos decent ≤folio=332≥ \[B-C, p.
141\]

Afflicta. vires mens ab adversis capit,

Languet secundis. Saeva, praedura, aspera

Armant feroces fata: cedentes premunt.\’

Non si inter astra, quae futurum nunciant,

Ubi celsus Atlas aetheris librat domos,

Nidosque rector alitum implumes fovet,

Cunas reponat, tolli et elabi sinam.

Ubicunque tegitur, eruam, evulsum traham,

Avidamque caede nobili aspergam manum.

Legatus \[i\]

Solymae superbae Dux, Idumaeum genus,

Cui templa, iam collapsa, cui sedes datum

Reficere et aras, veteris arcanum Dei;

≤folio=229≥ Quemcunque tulimus, cecidit in vanum, labor.

Praerupta, devia, invia, emensi sumus.

Ut cum latentem, coeca per vestigia

Venator indefessus explorat feram,

Notisque inhaeret ac favet, si quas videt:

Dum dubius error, luce consumpta, patet,

Speique praedae vacuus, et praedae, redit.

Seu patriae clam tecta, et antiquos lares

Petiere, seu clam, Rege decepto, latent;

Excidimus. aura dubia rumoris vagi,

Rediise memorat, nec struit dictis fidem.

Herodes

Visone puero, patrium repetunt solum,

An non reperto? natus imperio puer,

Quis? unde? quo parente? qua spe, qua domo,

Possessa domino regna rapturus venit?

Quae nosse, primum muneris vestri fuit.

\`Mandare, Regum est. iussa mandantis sequi

Primum est: secundum, rite mandata exsequi.

Plus, quod ministro sponte praescribit fides.

Parere minumum est. latius, cum Rex iubet,

Regis iubentis mens et utilitas patet.\’

Legatus \[i\]

Seu prisca Babylon nobiles edit viros,

Pictum figuris docta quae coelum legit, ≤folio=333≥

Et fata condit, sive Persarum inclyti,

Prope geniti inter astra, venerunt Magi,

Seu terra fluviis media nascentes tulit;

Sua quisque loquitur: quisque venturum videt,

Fovetque Regem. studia magnates trahunt

Huc dubia et illuc: plebis insanae furor

Sequitur praeitque. Conscii vatum, pavent,

Et obsoletis incubant oraculis,

Chartisque inerrant, quas sinistrorsum legunt.

Quisque invenit, quod speret, aut credat sibi.

Tellus duobus cincta fluminibus iacet.

Hinc Tigris, hinc foecundus Euphratae liquor.

Secludit aditus, verque perpetuum loco

Indicit. aura mitis ac Zephyrus pater

≤folio=230≥ Semper recenti flore distinguit solum,

Sacrosque lucos perstat, atque herbas parit.

Pars monte sensim assurigt, et coeli viam

Indulget, exhibetque praesentes Deos:

Quos arae et ignes semper accensi vocant.

Hic Bileamus, Isaci gentilibus

Dira imprecari iussus, afflatu novo

Novoque raptus numine, excussit suum.

Hic (horret animus scaeva, nec fanda, eloqui)

Albescere omnem vidit ex imo polum,

Novumque nasci sydus: illustre, inclytum, \[sydus,\]

Seris Iacobi destinatum posteris:

Tremendum Edomo, quique praefractus gerit

Sceptrum Moabus. hunc Idumaeis dari

Finem tyrannis. hunc peregrinis metum.

Id, Rege nato, gentibus signum dari,

Claro, superbo: regna qui flectat manu,

Qui mille regum spolia captorum trahat,

Et liberali vindicet causa, iugo

Quos impotenti servitus pressos tenet.

Hic turba mentes mota sollicitas habet, ≤folio=334≥

Dominosque iam pertaesa praesentes sequi,

Caelo futuros poscit, et mutat fidem.

Ut cum serenum, Tethyos primum suae

Perfusus unda, Lucifer tollit caput,

Noctemque claudit; quisque venturum videt,

Aut iam videt venisse, dum dubitat, diem:

Sic quisque, nato sydere, haud nato prius,

Praedicta volvit. \`dulce libertas bonum,

Maiusque cum speratur, attonitos agit,\’

Et varius error, quem superstitio trahit:

\`Regnisque dubiis efficax semper malum,

Pietatis umbra. Plus sacerdotes nocent.\’

Hinc gens Sadoci pervicax, hinc legibus

Armata, leges Pharisaeus destruit;

\`Intentus aulae. Cum professum puniat

Rex ambitum, velatus, ac simplex, nocet.

≤folio=231≥ Severitas, ac vita, quae vultu tegit

Arcana, vultu regnat, ac plebem trahit.

Diversa Superi iura cum terris habent,

Permista, miscent regna, vel fraenum exuunt

Vulgo insolenti. Tolle regnanti metum,

Autoritate nixa maiestas perit,

Quam lex tuetur, poena nutantem tenet.\’

Vesana populos vota turbantes agunt.

Sub rege regnum quaeritur, nusquam est novum,

Et iam probatur. res in ambiguo labat.

Herodes

Quicunque rector, quicquid ubicunque est tenes, \[B-C, p. 132\]

Seu te venusta Solyma porticibus colunt, \[vetusta\]

Bobusque et aris, sive, quod circum patet,

Sublime, candens, aetheris magni solum,

Partes vicesque numinis summi tenet,

Seu numen hic mentimur, et coelum tenes,

Tarpeie genitor, orte Saturno patre,

Qui cuncta iam Romana, qua Sol it, vides;

Displode tonitru, perfidos vates feri, ≤folio=335≥

Ut ubique reges stare praesentes sciant,

Frustraque nostris manibus elapsi cadant.

Aut vos, habenas curribus iunctis date.

Raptus per auras sequar, ut invisum genus,

Cum Rege nato rapiam, et allidam solo:

Avibusque membra sparsa per campos traham.

Legatus \[i\]

Incerta origo, nec sat exactum genus

Nascentis. aula nulla, nusquam insignia

Fulgentis ostri: non ministrorum manus.

Cubile foenum. turba pastorum assidet,

Creditque quicquid rumor ac vulgus serit.

Pars Bethlehemi vatibus visum ferunt;

Pars, nec repertum. dubia diversi canunt.

Nec laudat eadem, quisquis, exosus nova,

Favet imperanti. Pars feroces spiritus,

Rebusque motis impetum opponi monet:

Nec negligendum minuma rectori probat.

Pars vindicari posse contemptu autumat

≤folio=232≥ Quod quisque trepidat. \`Fortem et impavidum arguit

Despector animus, ac suae sortis memor.\’

Sic ille magni terror armenti leo,

Quanquam avidus ira, pavidum et indignum premi \[Quanquam\]

Ultra iuvencum, spernit, instantem opprimit,

Iubasque et armos caede luctantis lavat.

Cui temperatrix ratio si accedat comes,

Brutis negata quicquid adversum cadit, \[adempta\]

Seu subita proceres arma divisi movent,

Seu mota plebes unius partes agit,

Componit, usu doctus, et flecti docet

Populos rebelles. Sic gubernator ratis,

Temone modico vim procellosi maris

Fluctusque vastos, arte, non vi, temperat.

Nunc vela vento laxat, ac fertur, suo,

Nunc cedit, obliquatque in adversos sinum,

Et pugnat usu, supparoque auras legit. ≤folio=336≥

Sic cornipes superbus, ac stare inscius,

Sessore modico gaudet, ac alte gradum

Glomerat superbum: pressus, excussum trahit.

Effusus idem saepe, nec fraeni memor,

Fraeno remisso cedit, aut cursum premit.

Sic Luca bos, immensus, obtutu minax,

Montisque adinstar, turre et instructus viris,

Iussus magistri patitur, et Mauri manum.

Ne sperne modica, quisquis imperii regis \[B-C, p. 139\]

Momenta: nec, cum saeva tempestas ratem

Fert, contumacem stringe luctando pedem,

Ventisque et undae naufragum indulge latus.

Quin potius animi vela turgentis lege.

\`Consilia plus efficere, quam vires, solent.\’

Herodes

Sol, qui coruscam rebus alluces facem,

Sceptrumque, regni insigne, quod dextra gero,

Furiaeque veteres, noctis antiquae genus, \[B-C, p. 132\]

Et quas perempta coniuge addidimus novas,

Natisque caesis; vos, Deae, testes voco

Secleris futuri. lenta consilia execror,

≤folio=233≥ Abominorque. Quicquid immane, efferum,

Inusitatum, mens adhuc intus parit,

Fugio proboque: sponte, et invitus, sequor.

Vel Betlehemi tecta convellam solo.

Pastoribusque, rapta, convulsa, ingeram:

Vel caedibus ferroque grassatus, necem

Per mille mortes, unus unius dabo.

Si fata coelitesque praecludunt viam,

Imisque verti summa iam Divis placet,

Ibo, inferis munitus: ac tota Styge

Regnum minantis destruam coeli fidem.

**CHORUS Senum Hebraeorum.**

Felix, quisquis tacitum vitae \[B-C, p. 134; Hor. Ep. 2 Beatus ille\]

Securus iter tenet, ignotus ≤folio=337≥

Rerum dominis, nec sublimi

Cognitus aulae. qui sepositus

Rure paterno, non turbatae

Populi strepitu fremituque tubae

Pacis alumnus, messibus hornis

Vacuos curae supputat annos.

Quotiesque manu sua poma legit,

Primae repetit tempora vitae:

Fastosque suos, non principibus. \[principibus,\]

Sed foecundo notat autumno.

Et natales, semper faciles,

Similesque sui, fusus in herba,

Inter laetos operum comites

A se domita temperat uva.

Dulces epulas, non Oceani

Praeda remoti, volucresque, alius

Quas orbis alit, sed cultus hero

Distinguit ager. Sive hospitium

Platanus praebet diffusa comis,

Avium cantu celebrata vago,

Seu sylva vetus; nusquam paries

≤folio=234≥ Squallidus auro, sed quem circum-

fusae nemorum densis texunt \[memorum\]

Frondibus umbrae.

Supra immensus volvitur aether:

Placidos ponto Sol condit equos,

Solitos repetunt sydera cursus,

Formas ducit Luna minores;

Aulaea, quibus cingitur orbis,

Sedes populis omnibus una.

Vertit propriis arva iuvencis,

Foenus nulla lege negatum

Persolvit humus. Post exactae

Munia lucis, fessum repetit

Tranquilla quies. nec magna nimis, ≤folio=338≥

Et quae sortem non excedunt,

Iam compositum, somnia ludunt.

Cernit domitos errare boves,

Aut depulsos matribus agnos:

Spemque diurnam, quam mente fovet,

Non mendaces cernit aristas.

Parvum tectis strepit examen,

Et festivi circumcursant

Limina nati. nec securos

Unquam fallunt vota parentes.

Quae nascentem domus excepit,

Videt ignavum reptare senem.

Certo redeunt tempore lunae,

Solesque suos occupat ipse.

Sic viventi sponte obrepit

Suprema dies: oculosque premunt

Non optata non sollicita

Morte natantes, eadem rursus

Successuri in fata nepotes.

Non Herodae rabiem trepidus

Sparsosque videt propria toties

Caede Penates. non Romanos

Tremit ad fasces, et quae toto

≤folio=235≥ Circumvolitant orbe secures.

Non, Isacidis possessa prius,

Nunc ignotis transcripta gemit

Regna tyrannis. non insolito

Tangitur astro. Sua regna tenet.

Coeloque colit semper eodem,

Quae per proavos transmissa suos,

Securus arat regna colonus.

## ACTUS QUARTUS. ≤folio=339≥

MARIAMNE. TISIPHONE, reliquis Furiis comitata. HERODES.

Mariamne

Adsum recluso noctis ignavae sinu,

Coecisque latebris, sparsa Mariamne comam,

Notis cruentae caedis, etiamnum tremens, \[Notisque saevae\]

Pridem peractae. Sensit homicidae nefas,

Et tot suorum sanguine undantem domum,

Mors ipsa rerum meta, et extremum chaos.

Adhuc, relictis impiorum sedibus,

Inter nocentes gradior, et medium scelus.

Conveniat omne vulgus infernum licet,

Poenisque gens ubique devota ultimis,

Ubicunque lucem dirus Herodes trahit,

Plus inferorum est. Polluit vultu diem,

Animoque noctem turbat, et manes ciet,

Vesanus, exlex. Agitat autorem nefas,

Et quae merentes verbere assiduo ferit

Mens cuique, Erinnys propria, et infandum scelus.

Quid restat ultra, saevus ut crescat furor?

Lucem intueri cogimur, iussae mori. \[[m]{.underline}ori\] (omgekeerde
m)

Vitam cruentus rapuit, ut mortem neget,

Olim sepultae. Liceat, extinctae semel,

Periisse. liceat nocte sub tota tegi.

Liceat, quietem, manibus solis datam,

Pati peremtae. liceat ignarae omnium,

≤folio=236≥ Quaecunque trepidi mente perculsa pavent,

Quaecunque dubiis suadet ambitio ac furor,

Crudelitate coniugis tota frui.

Quid functa rebus, functa iam luce ultima,

Mihique sero reddita, ad monstrum vocor,

Quod palleat Natura, quod tellus tremat,

Et fugiat aether? Quaeritur rerum parens

Ad sanguinem caedemque: cui flectunt genu

Invita noctis regna, et umbrarum pater.

Excessit homines, saevit in coelum sitis

Hausti cruoris. Prima vim sensit domus,

Convulsa ferro. coniuges, nati, iacent.

Iugata taedis, quas cruento praetulit

Thoro Megaera, quinque natorum parens,

Avo, parente, fratre rapto, liberis,

Foecunditatis praemium ac formae, tuli,

Caput recisis dirutum cervicibus.

Eatur ultra. Cur adhuc cessant faces,

Saevae sorores! Vertite huc iras, et huc \[sorores?\]

Vallata colubris ora, et immanes comas.

Inauspicatam rabiem, inauditam, hauriat,

Caedesque spectet trepidus ac verset suas,

Vindex sui ipse.

Tisiphone

Sequimur, ultrices Deae,

Sequimur tyrannum. Vincat audendo nefas,

Quod nusquam et usquam est. se quoque exemplo sui.

Spargantur ora facibus. hydri sibilent,

Totumque Avernum pectore attonito trahat.

Mens suis devota diris excidat tota ut sibi;

Avioque errore demens vim regentis nesciat.

Qualis aurigam citatus, non suum, currus rapit.

Heic Megaera ducat umbras: ut ferox, utque impotens

Erutos vultus sepulchro, quos cruore ac caedibus

Pallido demisit Orco spectet, ac viso tremat.

Herodes

Sive ominosus, pervicax, Stygius sopor,

Pertentat animum, nocte sollicita gravem,

Seu mens futuri sceleris intuitu stupet;

Inversa Solymae moenia ac tecta, intuor,

≤folio=337≥ Murosque duplices. Alter in tenebras abit ≤folio=341≥

Sol, alter ortum, geminus aspectu, petit.

Video minacem coniugis vultum meae,

Qualemque merui. video funestum caput.

Quid, clare Titan, aethere excussus fugis?

Quid ora facibus petitis, immites Deae?

Quid ante manes impium manes vocant?

Me terra adepta, misceatur Tartaro,

An ignibus, nil distat, an vasto mari.

Dum vita superest, pateat ad crimen data: \[B-C, p. 133\]

Nedum ocioso lubeat ad mortem rapi.

Necdum inferos subimus. Hanc posco moram.

Immane liceat agmen animarum prius

Praemittere umbris: quas, imago nobilis,

Et caedibus perfuncta, sub terras sequar.

Quid arma rursum quatitis, infernae canes?

Stringatur ensis. Mille sufficiam inferis.

Aut sic reclusum pectore admoto induam,

Fati occupator. Quippe, quid, lux addita

Luci, pavores inter ac spes exhibet,

Quod non decora morte commutet lubens,

Invisus aliis, aut tremens semper sibi?

Quid terga vertis, anime, quid lucem fugis?

Adversa quisquis trepidat, in mortem ruit,

Discriminum desertor, ac vitae fugax.

\`Ignavia est perire, cum praestat mori.\’

Quid ora, coniux, vultu et amplexu petis?

Sepulta parce. parcite immanes Deae,

Pridem ista patimur. \`Quisquis infandum nefas

Admittit in se, mente tranquilla licet,

Quanquam superbus solio, et imperii potens,

Utrumque habenis temperet terrae latus;

Supplicia sceleris patitur, impatiens sui,

Suosque manes ipse praescribit sibi.\’

Quo rapior ultra? cum polo cumque inferis

Commissus adsto. Regna, quae Superi negant, ≤folio=342≥ \[adesto\]

Vel tollere audent, inferi ac virtus dabunt:

≤folio=338≥ Quaeque arma Solyma fregit, atque Arabum, manus.

Ego ille, sacri cultor ac vindex loci,

Qui templa, iam collapsa, qui sparsos lares,

Et derelictum numen eduxi polo.

Dîs derelictus ac polo, Diris agor,

Meique compos, castra larvarum incolo.

Quid iste fert tumultus, et vultus truces

Defixi in unum? quo triumphatus vehor?

Quis vincula hinc iniecit, hinc tergo imminet?

Fulgere magnum cerno iam in tunica ducem,

Tonantis instar: astra quam mille ambiunt

Intexta circum. Cerno captiva agmina,

Pars ipse pompae, dux cathenati gregis;

Vultu irretorto torvus, atque animi minor.

Regem superstes video, et haeredem fero.

Possideor, occuporque, vivusque efferor:

Iam solia nostra natus insedit puer.

Nec quisquam opem vocatus obsesso feret?

Non arma templis rapta, non thalamis, dabit:

Non Romuli iurata concurret cohors,

Ditemque ferro sistet, ac retro premet?

Porro Quirites! Tartarus terram tenet,

Coniurat aether. tota libertas perit.

Invicta si gens numen invictum colit,

Auguste, munus vindica ac praesta tuum.

Heu, Heu, Heu, Heu.

O pectus! ô mens! ô trophaeorum decus,

Queis tecta victor saepe decoravi mea,

Nunquam arma coram veritus adversa obtui,

Aut in procella sanguinis, parcus manu!

Quem nulla vis pervicit, aut immanitas,

Heic virginali more lamentum exequi!

Heu, Heu, Heu, Heu.

Quod non tyranni, non Latinorum minae, ≤folio=343≥

Non ulla terris gens, relegata ultimis

Ante impetrasset. non Scythes, non Sarmates,

Et quisquis usquam ponte Danubium secat.

≤folio=239≥ Ferrum occupetur. Texta costarum ultima

Contaminatus sanguis ac vitae exeat.

Ignave, vecors, occide. haeredis tui

Processit astrum. Sceptra ut invadat mea

Pastoribus prognatus Hebraeis puer,

Legesque terris figat, ac reges premat?

Ut victus uni, praeda nascentis trahar?

Prius astra, coelum, Tartarus, venti, mare,

In saxa rupesque, abditum, abreptum, ferant,

Aut hic profanae membra divellant Deae.

Vivatur, ut regnetur: ut regno excidat,

Qui nostra demens regna despondit sibi.

Huc e latebris, si lubet, tandem move,

Huc, si lubet, vim verte, subsessor meus,

Armisque confer arma. iungantur manus,

Accedat aether, astra sub signis eant.

Quid terga coelo, iam nocenti, nec tuo,

Inominatus, teter, obvertis pavor?

Totus licet spargatur hinc illinc polus,

Inter ruinas fortis, ignarus iugae,

Aut sceptra vi tutabor, aut fractus cadam.

Testor Deorum quicquid in terris colit,

Aut finxit olim quisque diversus sibi,

Quod Roma, quod gens Graeca, quod Solyme stupet

Celatque, quod Sol primus aut serus tremit,

Templisque et aris, et boum caede astruit;

Seu vera sequitur quisque, seu nemo; omnium

Sectator et neglector, ac tandem mei

Desertor, omnes advoco, attestor, rogo,

Regnare liceat. Sceptrum et imperium intergrum,

Cui saeva fata, cui minantur sidera,

Diu tueri posse nec cuiquam obsequi, ≤folio=344≥

Omnes, nec ullos, posco, nec posco, Deos.

Ipso regendi iure non quoquam minor,

Non inferis coeloque, dum Divi abstinent

Ambire nostra, rebus exuti suis,

Nullusque nobis regna disponit polus.

≤folio=240≥ Quid dira iungis ora, quid, coniux, premis?

Non, qualis olim purpura ac mixta nive

Ardens, coaevas ante fulgebas nurus,

Orientis Oriens, mille votorum furor:

Sed Dite digna, digna familia inferum,

Nec nostra, nec iam tota, post facinus meum.

O imperantis digna maiestas thoro!

O dulce vinclum mentis, ô blandus furor! \[o\] (enz.)

(Nam prisca subeunt) ô iuventutis calor!

Primaevus, acer, impotens, fraeni inscius!

O sermo, quondam mentis obsessor meae.

O taeda nuptialis! ô Hymen recens,

Vocesque quondam tot voluptatum illices!

Quas execranda coede foedavi miser, \[caede\]

Exlex, cruentus tortor, atque idem reus;

Idem nocentis ultor, atque idem nocens;

Meorum Erinnys omnium, nunc et mea.

Iam parce, coniux. Testor infernas domos,

Et quicquid usquam Phoebus aspectu fugit;

Dolui peremptam. Lachrymas sero dedi,

Animumque letho saevior pressit lues.

Subiit voluptas saepe genialis thori, \[vol.\] imago\]

Similisque Phoebae, summus imprimis, decor;

Sed occidenti. Si qua iuranti fides

Restat sub umbris, si quis est sensus super,

Nec, luce rapta, vetera cum luce excidunt;

Amore nimio coniugis saevi iaces.

Odisse mallem. Fateor, invitus licet,

Poenituit unum. Fateor, immitis licet,

Gemui peremptam. Casta si fero iaces, ≤folio=345≥

Et solus error, coniugis tractum diu

Delusit animum; iusta et exequias dabo.

Placemus umbram. deprecor vultum ac minas,

Genuque nixus, supplices tendo manus.

Absiste, coniux. Plura quid, Pluto, moves?

Iam littus Acheron totus excessit suum,

Et obseratas Tartarus pandit fores.

≤folio=241≥ Nunc signa demum moesta Tisiphone movet:

Hydrisque cincta, dirum et illaetabile

Deducit agmen. Hinc Alexandra graves

Intentat iras, nube terrifica minax.

Illinc tiarae flebile ostendit decus

Aristobulus. frater hinc fratri comes

Sedet perempto. Viscera intueor mea, \[B-C, p. 135\]

Immanis, atrox tortor, atque idem parens.

Hinc longus ordo, teter, atratus, sedet;

Damnatque, iam damnatus, autorem necis.

Quid ille, vultu immitis, ac virga gradum

Firmans labantem? Fallor! an tremulum caput

Fessumque senio veteris Hyrcani procul,

Adhuc cruentum, video? Iam satis est, Deae,

Poenarum, et ultra. Condite obscoenas faces,

Dirae sorores. Inferos nosco meos:

Qualesque feci, sensi, et aspexi, Deos.

ANNA. JOSEPHUS.

Anna

O fata gentis!

Iosephus

tot subactae cladibus.

Anna

Quae spes fugato restat?

Iosephus

Aegyptus teget.

Anna

Carcer parentum?

Iosephus

portus eadem atque anchora \[anchora.\]

Anna

O triste nomen!

Iosephus

prosperum nobis diu.

Anna

Quo pressa pietas.

Iosephus

impios pressit mare.

Anna

Pharaonis aula?

Iosephus

noster et Pharao fuit.

Anna

Sedes tyranni?

Iosephus

nunc tyrannis invia.

Anna ≤folio=346≥

Iam vetita, et interdicta?

Iosephus

dum iussit Deus.

Anna

Moses quis illi dux viae?

Iosephus

dux Moseï.

Anna

Quo rapitur aetas prima? \[B-C, p. 140\]

Iosephus

quo suadet salus.

Anna

Vix natus, et nunc exul?

Iosephus

ut fugiat necem.

Anna

Quis innocenti vim parat?

Iosephus

saevus, nocens.

Anna

Quis machinator caedis?

Iosephus

Herodae furor.

Anna

Quid casta mater?

Iosephus

vix dolori par suo est. \[comes it: abeuntem premit\]

Anna

Quid dulcis infans? \[Deserta cunctis.\]

Iosephus

Regnat, ubicunque est pater:

Anna

O spes suprema! ô vota!

Iosephus

spem firmet fides.

≤folio=242≥ Anna

Periere cuncta.

Iosephus

non perit, quisquis latet.

Anna

Et haec senectus.

Iosephus

tuta promissis Dei.

Anna

Huc dulce pignus siste.

Iosephus

ne lateat, cave.

Anna

Da iugere os vultumque.

Iosephus

Rex prohibet moram.

Anna

Tempus negatur lachrymis?

Iosephus

hostis negat.

Anna

Minor fugato.

Iosephus

fugit, ut eversum premat.

Anna

Quid regnum Iudae?

Iosephus

premitur, ut crescat malis.

Anna

Et spes piorum?

Iosephus

surgit, ac nescit premi.

HERODES. SATELLITES. SENEX.

Herodes

Tandem aestuosus mente subsidat furor;

Dum statuit aliquid, dubius, atque impar sibi.

Sic cum profundum volvit ex imo mare

Aeolius horror, Eurus hinc, illinc Nothi,

Mixtus procellis Africus, cui pareat

Immanis unda nescit, ac paret tamen

Domino cuique. donec incubuit sibi, \[cüique\]

Totumque pelagus una tempestas agit.

Habet, peractum est. Ite, famulorum cohors,

Ubi Betlehemi rectus surgentis prope

Despectat Hebron, ite, et immeritam manum,

Quoscunque messis altero amplexu fovet

Sinuque matris, tollite, ac letho date.

Sic inferis litare Tisiphone monet,

Hanc inferorum victimam poscit pater; ≤folio=347≥

Dubius futuri. Quippe, iam natum cani,

Hos inter, ima solia qui fundo eruat,

Ac summa vertat, nostra si desit manus.

Nec finibus telluris aut coelo capi

Quicquid paratur. Tremere concussam Styga,

Saevire manes, vixque rectorem pati.

Ter limen atrum patuit admisso die,

Ter postibus convulsa subsedit domus.

Nixaeque aheno sponte ceciderunt fores.

Ter ipse custos signa latratu dedit.

Sive alterum Natura molitur Deum,

≤folio=243≥ Seu sceptra mutat orbis, ac regna excutit,

Sive arma veteres fracta Titani movent,

Et sic resumunt; nostra quem Bethle parit,

Ubique Rex est. quisque nascentem videt.

Primus, ferox, vesanus, insomnis diu,

Aut noctium sopore perculsus, feror.

Ut turbinem cum versat imbellis manus,

Tortumque multo verbere in gyros agit,

Viresque ab ictu sumit; huc illuc volat

Rotata buxus, spatiaque involuit sua.

Extrema summam strinxerat nox orbitam,

Circumque tardus egerat plaustrum senex;

Cum ruere subito visa, et impelli solo,

Regalis aula: quaque per ruptum via

Patuit cacumen, lapsus, aut terrae datus,

Ducente Phoebo. praevio astrorum choro,

Nostro superbus sedit in solio puer.

Excussus animo somnus atque oculis abit. \[somnus,\] \[oculis,\]

Arma, arma, posco. Turba dum trepidat comes,

Aut lenta cessat; ultimo e terrae sinu

Invasit aditus saeva Dirarum cohors,

Mentemque inhibuit facibus, atque hydris manum.

Sic consili impos, lucis exosus moram,

Aut plebe mota dubius, aut regni metu, ≤folio=348≥

Lassus fatigo Tartarum, terras, Deum.

Et regna quisquam speret, aut regno incubet?

Non sic Charybdis vasta, nunc haustas vomit

Nunc sorbet undas, naufrago infamis situ,

Versumque fundo torquet ac reddit mare;

Ut mens regentum dubia, seu fraudes parat,

Seu vitat, aestus inter alternos agit,

Et nunquam eodem trahitur, et semper suo.

Hinc sors secunda spirat, ac pene affluit,

Dignata tecto tota vix ullo capi,

Fidemque voto praestat. argentum vetus,

Et quicquid usquam volvit Eoum mare,

Huc fluxit, heic opima tot Regum iacent.

≤folio=244≥ Adstat superbus miles ac praeda gravis,

Gemmisque et auro sqallidae fulgent nurus.

Spectate victi. pectore interea abdito

Tortor cruentus, ceu flagellis, intonat,

Et conscius, se teste commissum tremit:

Palletque lentis ac perit vibicibus.

Parum est. novas invitus ad poenas agor.

Dum patimur aliud, aliud ordimur nefas.

Hoc coelites vel inferi absumant caput

Peiusque perdant, quam perire intelligo,

Ni recta video, quaeque mens suadet, sequor:

Phaselus ut citata, quam remis agit {Catullus}

Acris iuventus, et lacertorum toris,

Si forte vis remisit, aut primus calor,

Atque illam in altum prona tempestas rapit.

Accingere anime, subita consilia exequi.

Oppressa tandem longo et insolito metu

Solvatur aetas, seque restituat sibi.

Annis duobus quicquid in lucem dedit

Urbs quae timetur, tolli et extingui placet.

Hos inter, orbis terror ac damnum, puer

Sublatus, orbi spiritum ac lucem dabit ≤folio=349≥

Quam quisque turbat. Dira pridem saecula,

Foedata luxu, quicquid est, pessum trahunt.

Hinc ocium torporque, dominanti gravis,

Et plebis exlex animus in reges furit.

Sic segne corpus, dapibus ac vino diu

Somnoque pastum, sanguine infesto grave,

Opem medentis urget, ac poscit manum.

Torpore deses imperi moles labat,

Vitioque gentis turbida, ac longo situ,

Praetumida iactat membra. mittatur cruor.

Quod quisque meruit, innocens aetas luat.

\`Quos poena transit, corripit poenae metus.\’

Satelles \[ites\]

Succumbit animus, sanguis albescit, pavor

Horrore gelido pectus astrictum premit.

Infirma ut aetas, nullius sceleris capax,

≤folio=245≥ Mortemque nondum merita, spargatur solo?

Ut rapta matrum pignora e gremio secet

Cruentus ensis? siste crudelem impetum.

\`Quod ratio non dat, tempus ac spatium dabit.\’

Herodes

\`Supplicia semper aliquid iniustum trahunt,

Quod publico tuetur ac pensat bono,

Quicunque regni sceptra on timidus gerit.

Benignitati quisquis obvertit latus,

Nec aequa ferre didicit, aut regem pati,

Crudelitatis nomine invisum gravat.

Vertuntur odio recta. vis sceptri perit,

Nisi imperantis firmat obsequium metus.\’

Paretis? an despicimur, et nomen sumus,

Frustraque vinclo nobilem premimur comam?

Senex

Ut tanta matrum turba supplicium ferat?

Herodes

Quacunque Regem peperit, ut Regem luat.

Senex

Plectatur una.

Herodes

nulla sic poenas dabit.

Plectantur omnes. una iam poenas dabit.

Senex

Cur mille miseris partus unius nocet? \[mille:\]

Herodes ≤folio=350≥

E mille miseris una ne evadat manum.

Dedatur unus, mille subducam neci.

Senex

Cur Rex timetur? \[B-C, p. 140\]

Herodes

Rex timet.

Senex

regno, an sibi?

Herodes

Utrique.

Senex

Puer est.

Herodes

et fuit quisquis regit.

Senex

Ignotus orbi.

Herodes

nempe, quem natus movet.

Senex

Parce immerenti.

Herodes

nempe, quo fiat nocens.

Senex

Plebs vana trepidat.

Herodes

amplius sperat tamen.

Senex

Regemque fingit.

Herodes

Rege sublato, cadet.

Senex

Ne crede famae.

Herodes

saepe neglectam nocet.

Senex

Et cede populo.

Herodes

\`saepe permissus sibi

Regum tiaras transtulit populi furor.\’

Senex

Mens alta inermi bella cum sexu fugit.

Herodes

Foemineus animus foeminae questus pavet.

Senex

Miserare matres.

Herodes

exui patrem quoque.

Senex

Miserare natos.

Herodes

et meos, tellus habet.

Senex

Quos prima vitae sors fovet.

Herodes

prima auferet.

≤folio=246≥ Senex

Lac matris inter?

Herodes

Lacte respergi sine;

Magis tamen cruore. lac reges iuvat,

sed vagientes. sanguis imperium decet.

Senex

Per spes paternas.

Herodes

una adhuc superest mihi

De matre.

Senex

quae nunc nobilem firmat domum

E stirpe Iudae.

Herodes

Sola quae causa est mali.

Senex

Parens, parentis fas et affectum cole.

Herodes

Regnum, parentes, coniugem, natos voco.

Natura regno cedit, ac regno exulat,

Et ius, et aequum. iustus est, quantum sat est,

Iniustus alibi, dum sit intentus sibi.

Senex

Circumstat omne vulgus, ac miseris favet.

Herodes

Praedam superbus, quam videt, rostro petit

Rector volucrum: caetera incassum strepit

Gens omnis, aut, vi territa, in nubes abit.

Senex

Submitte pectus. spiritus da turgidos

Recte admonenti longa quae docuit dies.

\`Unum senectus, viribus fessis, habet ≤folio=351≥

Salubre regnis ac sibi, vim consili.\’

Herodes

Annisque et animis regna tutati sumus,

Nec vis iuventae defuit quondam ac vigor,

Nec nunc senectae ratio maturae deest.

Armis subactos, pace subigendos reor.

Et haec cruorem poscit.

Senex

\`Invitus licet,

Moderare. fusus cruor ad autorem redit.

Obsequia modicus suadet, immodicus fovet

Inobsequentes, ac suas vires docet.

Nescire proprias obsecuturum decet.

Timete Reges. quisquis in populum furit,

Favet furenti. Iustus irritat dolor,

Cogitque quidvis posse. consumpto metu,

Postrema miseris ipsa formido perit,

Audetque quidvis velle, qui sperat nihil.

Favore constant sceptra. vi vis interit:

Et destituta, prima regnantem petit.

Invidia pressos tollit, erectos premit.

Quem lenis aura civitatum deserit,

≤folio=247≥ Communis odii naufragum mare.\’

Nescitis, alto quotquot imposuit loco

Fortuna, quotquot purpurae afflavit decor,

Quid cuique liceat. desidem regis manum

Quod temperamen inter, ac summum nefas:

Clementia quid distet immanis rigor.

Haec Diva quondam, triste et ignavum Chaos

Miserata, formis quaeque distinxit suis;

Zonam tueri iussa, quae leni fovet

Hinc frigore, hinc tepore, sublimem domum

Fulgentis aethrae, temperatrix omnium.

Regumque mentes habitat, ac flecti docet:

Et aequitate cuncta perfundit pari.

Sic constat orbis: cuncta sic legem tenent.

Nec ipse, miti cuncta qui nutu fovet,

Ut quisque facinus audet, aut spernit regi, ≤folio=352≥

Poenis paratus, protinus lapsos premit.

Nec vim trisulcam, telaque armatae manus

In noxium distringit ac vibrat caput:

Sed editum cacumen aut rupem quatit,

Sterilesque cautes, aut latebrosa specus.

Nunc alta Libani robora impulsi tremunt,

Nunc tacta Horebi pecora percussi iacent:

Solusque generi parcit humano pater.

Idem ille, gentis rector ac princeps suae,

Si prole matres damnet, aut sponso nurus,

Quoties tyrannum parturit terrae latus;

Redibit horror dirus, ac priscum chaos:

Et quicquid usquam est, fiet antiquum nihil.

Herodes

Properate famuli.

Senex

\`Tardus ad poenam venit

Moestusque, quisquis, mente composita prius

Delicta pendit. vix abest, quin exigat

Poenam lubens laetusque, qui punit cito,

Ametque inique facta, quae punit lubens.\’

Nec crimen ullum vindicem poscit manum.

Fama, astra, vates, Rex novus, dubios agunt

≤folio=248≥ Versantque populos. mota plebs, plebem movet.

Detur furori tempus, exiguum licet;

Quae sponte oboritur, sponte tempestas cadet.

Herodes

Effoeta senio verba nequicquam iacis,

Laudator acti temporis, nostri immemor. {Cicero}

Cessatis? ite. iussa iam dudum exequi

Decuit, ministri. verba non tollunt moram.

Senex

Per hanc senectae messem, et albentes genas,

Tremulumque, quod iam fata deposcunt, caput,

Venerare numen. sacra quae struxit manus, \[numen\]

Autoris eadem sacra ne evertat manus.

Herodes

Regnum regenti numen, ac sceptrum, reor. \[B-C, p. 133\]

Quod restat, umbra somnii, ac sermo merus. {umbra s.citaat?}

Ni, provolute genibus, hinc gressum moves, ≤folio=353≥

Hic strictus ensis pedibus eripiet viam.

**CHORUS MILITUM ROMANORUM.**

Victarum Dea gentium,

Quam pulcher Tiberis rigat,

Quae, septem edita collibus,

Regum colla minacia,

Et quicquid tremit Occidens,

Aut Sol exoriens pavet,

Secura imperii premis;

Quis me Triptolemi, tuis

Aut Medea draconibus,

Raptum restituat mihi,

Raptum restituat tibi,

Victarum Dea gentium,

Quam pucher Tiberis rigat?

Non iam civica, ceu prius,

Exercet pavidam manus: \[Exer cet\]

Non iam classica, non tubae

Somnos excutiunt breves.

Non moestae trepidant nurus:

≤folio=249≥ Abductis nec inhospita

Squallent arva colentibus.

Saturni redeunt dies, {Verg. Buc.}

Et, quas deseruit diu

Terras, Erigone colit.

Iam prisci generis pater,

Ferro postibus obdito,

Saevam composuit domum:

Et iam reddita publico

Antiqua augurio salus.

Qua summum premit Hadriam, ≤folio=354≥

Qua Thusco oppositos mari

Fines explicat Ausonis,

Pax Martis sobolem tenet.

Pax secura virentibus

Cingit tempora pampinis,

Pax spicis redimit comam.

Enses ac galeae graves

In falces redeunt suas. {Jesaja}

Ferrum, vomere se teri,

Et durus patitur chalybs.

Festis laeta calent oppida lusibus:

Et proscripta licentia

Antiquas repetit vices.

Pubes, nunc iaculo levi,

Nunc disco terit aut equo,

Hosti tempora quae dedit.

Et nunc pulvere sordida

Campi, nunc oleo nitens,

Lymphae Virginis inclyto

Passim denatat alveo.

Pastor, cum grege languido,

Dulci carmine temperat

Vim coeli, ac gelida specu:

Quam iuxta trepido pede

Somnos conciliat latex.

O laeta ocia Formiae!

≤folio=250≥ Lucrini ô tepidi lacus!

Baiarum ô medii dies!

O sola Elysiis aemula vallibus

Lassi temperies maris,

Campani via littoris,

Lis Baccho ac Cereri vetus!

O Gaure, ô viridis qui iuga Massici

Evan vitisator tenes!

O Bacta, ô Eleleu pater, ≤folio=355≥

Curas vertere gaudiis,

Proceras quoque fraxinos,

Imis sedibus efficax!

O Praeneste, Deûm domus!

O divortia Tiburis!

O praenobile Tusculum!

O laeti nitor Antii!

Hic iunctum sceleri scelus,

Quantum Massagetae rigor

Et Taurus tremat et Scytha,

Caesis hospitibus ferox,

Aevum, iam senio grave,

Lentum ducit ad exitum.

Et semper miseris dies,

Primo deterior subit. \[subit,\]

\`Aetas, ceu dubius vapor,

Elapsa, attonitos premit.\’

Sparsae temporibus nive, \[sparsa\]

Primae decipiunt comae.

\`Clam quisque eripitur sibi.

Quicquid praeteriit, fuit.

Nulli lux eadem redit.

Nulli lux eadem manet.\’

Donec meta novissima

Includit spatium breve,

Et mors sollicitis adest.

Quam nox irremeabilis,

Et fax, et lachrymae, et rogus,

≤folio=251≥ Et lex ultima Taenarus,

Et longus sequitur sopor.

\`Solus se fruitur diu,

Qui praesentibus incubat,

Nec quicquam patitur rapi,

Quod sors prosperior dedit.\’

Ut Quinquatribus, aut brevi ≤folio=356≥

Festo cum potitur puer.

\`Cras serum est: hodie datur, \[B-C, p. 135\]

Quod totum annumeres tibi.

Vita, aut carpitur, aut perit.\’

Victarum Dea gentium,

Quam pulcher Tiberis rigat,

Quis me restituat mihi?

Quis me restituat tibi?

## ACTUS QUINTUS.

MATRES BETHLEHEMITICAE, Hierosolymam aut alio cum infantibus fugientes.

PRIMA, SECUNDA, TERTIA.

quae in scena animo linquit, ac deinde ad se redit.

Prima

Succurre tellus: abditos aperi sinus,

Vel tota nunc dehisce: depositum tege {Aur}

Miserae parentis. Oscula, infelix, habe,

Sed summa, sed funesta. Quid risu, puer,

Moraris animum? quid meos luctus gravas,

Tuosque nescis? Dulce solamen thori,

Quid os lacerto stringis ac vultum premis?

O dulcis aetas, dulce, et infelix onus!

Adest satelles. quid manum, fati inscius,

Uberibus abdis, teque moerenti ingeris?

≤folio=252≥ \`Nescire primum est cuncta, postremum, nihil, {Aur}

Cum laeva sors minatur, aut miseros premit.\’ ≤folio=357≥

Secunda

Incumbe terris nox, et amplexu pio

Tuere matres. desit hic mundo dies,

Rebusque pereat. triste Sol ponto caput,

Vel conde Averno. Si quis afflictos videt,

Si sancta pietas vindices reperit Deos,

Nec omne coelo numen irato excidit,

Latere liceat. Unde, quo, retuli pedem?

Quid trepida volui? quicquid evasi, sequor.

Huc primum an illuc imus? utrinque imminet

Quod fugio. utroque fugio, nec fugio metum. \[B-C, p. 141\]

Defecit animus. lux abit. corpus solo

Exanime, lapsis viribus, fessum cadit.

Erepe misera, quo negat gressus sequi.

Quo pavida tendis? Nullus hic furto locus

Latebrisque nullus\[.\] obsidet matrem ferus

Natumque tortor. Una spes miseris adhuc, {Verg. Aen.}

Vel nulla, restat. parte in extrema, abdita,

Laris paterni, plurimo ignotum situ,

Multisque dumis obsitum squallet specus.

Quid cassa demens volvo? quid reditum paro?

Hic dubia mors est. certa redeuntem manet.

Tertia

Sublimis aegre anhelitum pulmo trahit.

Defessa trepidant membra. pars periit mei,

Pars una superest. impius binos solo

Allisit hostis. unus afflictae super

Fulcimen hic est. unus extinctam tenet.

O nate, matri summus ac serus dolor!

O patris os vultusque, quem primo tulit

Lucina nixu! voce qua primum parens

Sum dicta quondam, iamque postrema vocor.

Quos una geminos hora, quos venter tulit,

Nunc una rapuit. liceat extremo frui,

Eodemque primo. Mitte lamenta ac preces:

Sequitur ministra caedis a tergo manus,

Crudelis, excors, igne sanguineo genae ≤folio=358≥

≤folio=253≥ Ardent: cruentum dextra mucronem premit.

Prima

Qui vasta coeli tecta, qui terram quatis,

Aut parce nato, genitor, aut matrem feri.

Si crimen est peperisse, vel ventrem feri:

Aut nati in ortus sponte revocentur suos.

Hic tutius latebit infelix puer.

Evolve dextram: nubibus ruptis preme

Ausus nefandos. nec reus tantae necis,

Toties cruentus ante, iam toties nocens,

Et ante matrum sanguinem, Herodes cadat.

Subsequitur audax raptor, et ferro imminet.

Accede genibus prona, dum natus latet,

Pectusque letho oppone. Si quae olim tibi,

Fastidiis lassata, Lucinam tulit,

Si quae parentem nuncupat, si quae virum,

Si quae, intuenti praesidem vitae diem,

Admovit ori pectus, ac lacte imbuit,

Si cura matris nota, si pietas, fuit,

Et dulce nomen; parce genitrici unius,

Unique parce. ne duos fatum trahat.

Abiit, relicta matre, nec matre. auferor; \[auferor:\]

Pignusque, quo diripitur, infelix sequor.

Tertia

Quid, luce destitutus, in lucem redis,

Iam pene mediam mortis emensus viam,

Desertor anime? miser, ad Heroden redis.

Heic mille mortes. Certa defunctum quies

Et tuta recipit. heic acerba immanitas

Et cruda, manes auget insolita nece.

Heic immerentes tantum et innocui cadunt:

Heic inter orbas orba, communi gravis

Luctu meoque, misera cum miseris feror,

Et inter umbras eo, nec invenio meas.

Extra tyrannum mortis imperium iacet

Patetque. peius aliquid Herodes nece est.

Hac spe revixi? Tetra fugitivam accipe; ≤folio=359≥

Prope et sepultam. quam bene hic sortis meae

Ignara iacui, pulvere ac caede obruta.

≤folio=254≥ Hoc de duobus unicum servat parens.

Dulces gemellos, matris e complexibus,

Spem gentis atque aetatis effoetae ultimam,

Saepe ambienti fata et immitem manum,

Lethi minister, dirus, immanis, furens,

Adhuc rubentes pene de partu abstulit.

Ne denique aliquid esset afflictae super,

Morsque orbitati terminum ac vitae daret,

Vitam negavit liberis, mortem mihi.

Vivendo moritur saepe, qui vivit miser.

NUNCIUS. HERODES.

Nuncius

Infanda dictu, dira conspectu, horrida,

Revolvit animus, Regii iussi memor,

Et obsequentum. Non viam lingua expedit,

Non vox. soluti poplites subtus labant,

pedumque trepida fallit errantem via.

Attonita partes, mens, ad antiquas redi.

Effare. nullam patitur Herodes moram.

Stat torvus ira, lachrymisque immobilis,

Ac supplicanti: qualis irato mari

Immensa, fluctus inter ac venti minas,

Cautes, vel auctus caede Marmaricus leo,

E rupe praedam mille balantum videt,

Quos ventre rabidus stravit, ac leto dedit.

Leve est, quod omne trepidet humanum genus,

Iussisse, sceleris ordinem expectat sui.

Repetere totum sanguinem auditu expetit.

Herodes

Expone propere caedis indictae modum,

Et quo parentum quaeque sublatum tulit.

Nuncius

Vixdum orta totam nox obumbrarat diem,

Et iam trahebat astra; cum extemplo, velut ≤folio=360≥

Effracta nubes, subita quae in terram ruit,

Coelum solumque torquet, ac gyro rapit,

Aut vastus amnis, mole perrupta furens,

Cum pecore tecta, stabula cum armentis trahit.

≤folio=255≥ Tremuere cuncta. Nox, dies, ensis, sopor,

Saevus satelles, obvia impellens manu, \[obviaimpellens\]

Permiscuere vota materna ac metum,

Fugam, querelas, lachrymas, iram, preces.

Ut quaeque patuit prima, vim sensit, domus.

Pars magna ferrum nescia excepit sui,

Somnumque mors inclusit. Hic cerebri iacet \[B-C, pp. 137-138\]

Putamen. illic vulnere afflictum caput.

Hic pes cruentus: sanguine hic foedae manus:

Hic membra lacera: truncus hic impos sui:

Dum quisque cunis rapitur, ac matri excidit.

Necdum ominanti triste et insolitum scelus.

Pars ense saevo pectus effossi iacent,

Haustoque iugulo: magna pars propere solo

Allisa: pars discerpta, pars undis data.

Nec tota cunctis contigit mors. haud vacat

Conferre tantum. si quis ext felix, perit.

Pars palpitat, pars una, semineces adhuc

Attollit oculos, membraque in poenam movet.

Haec inter, urbem fama perculsam quatit,

Matrumque complet corda. Pars, orbae volant,

Pars, prole rapta, frustra in absentem furit.

Ut foeta tigris, longa per vestigia

Relegere natos sueta, quos sonipes tulit,

Si forte raptor, puppe sublatus, moram

Obiecit unda, saevit alto in littore,

Nec vim furoris patitur, aut explet, sui.

Abit, redit, vagatur, incurrit, tonat:

Respondet aether, terra mugitu fremit.

Pars impotentes inserit coelo manus,

Pars astra voce incendit, ac Divos ciet. ≤folio=361≥

Pars torpet, obstupetque: pars terrae sedet

Defixa: pars divulsa componit sinu

Tollitque membra: pars reluctantes neci

Scrutatur ore, atque ipso in amplexu cadit.

Huic animus alta nube suppressus latet,

Dolore victus, nec doloris iam memor,

≤folio=256≥ Primam expetitae mortis ingressus viam.

Plus metuit altera turba, quo spes est minor.

Uterque dubias pariter affectus rapit.

Haec subito natum tollit: haec toti incubat,

Vulnusque poscit. illa subductum tenet:

Quaeritque latebras, nec tamen latebras videt.

Ut trepida pullos mater imbelles tegit,

Cum vultur auras remige infesto secat,

Et immerentem circuit penna larem,

Ter impetu delapsus, aut praedo Iovis. {divisio zie Grotius, Soph}

Pars haeret uni. Pars parentem dividit,

Geminosque retinet: lapsaque in vultus pares,

Dum dubitat, utri timeat, utrumque obiicit

Certo furori. Sequitur haec inter ferox

Immanis hostis, seque dubitanti inserit,

Et utrumque raptor dissipat letho pari.

Dum moesta genibus admovet dextram parens,

Precesque lachrymis miscet, ac nectit moram,

Alter cerebro raptus excusso iacet,

Alter cruentum corde mucronem excipit,

Et supplicantis ora perfundit cruor.

Pars ubera inter, inter innocuas dapes,

Ignara rerum, vulnere immiti cadit:

Et sanguinem cum lacte permistum vomit.

Haec, ungue carpit ora: pars laniat comas,

Pectusque tundit: haec amictus diripit,

Arasque prensat, quas, cruentas, deserit.

Haec dubia, pignus inter et ferri minas

Dum volvit oculos, membra, quae tenuit, tenet ≤folio=362≥

Dissecta ferro. pars humi lapsos premit

Invita, quos tuetur, immiti pede:

Titulumque lethi, dum timet, pietas habet.

Nec una, dum devitat intentam manum,

Totoque natum brachia moventem irrita

Et vagientem misera complexu premit,

Questusque tollit, iacuit extincto comes:

Castique in ulnis caesa percussum fovet.

≤folio=257≥ Pars moesta, supplex, crine diffuso, sui

Pertaesa, mortem, pignore erepto, rogat:

Solamque lucem, fessa vivendi, impetrat:

Nato superstes ac sibi. Pars occupat,

Dolore victa, tristius lethi genus.

Animosa cunctas inter, ac sanguis vetus

Abramidarum, spiritus patrios adhuc

Animosque retinens stirpis. Hoc, inquit, placet

Rex summe rerum, tota gens ut concidat

Antiqua Iessae? Sic, pater, coelum annuis?

In sceptra sic reducis antiquum genus?

Sic virga decantata, de gente inclyta,

Terris, obumbrat ultimum Phoebi diem?

Sic astra nunc aequamus, et mundi faces?

Hac dextera, crudelis, immanis, ferox,

Invicte pueros inter ac matrum neces,

(Furtiva Idume veniat, et spectet, licet)

Aut victimas hac eruam, aut prima occidam.

Haec fata mater, veste contectum extulit

Ferrum, ac recepit protinus iugulo abditum.

Feralis horror tecta vicosque obsidet,

Et sparsa tabes. ipsa, ceu funus sui,

Urbs luget ac lugetur. Hinc terror gravis,

Hinc lachrymae questusque palanteis agunt.

Orbae peremptos, hos et has raptos, fremunt

Orbi atque vidui. quisque spem generis gemit,

Vulnusque sentit. forma non eadem mali, ≤folio=363≥ \[Forma\]

Idemque ubique squallor, ac similis sui.

Herodes

Super astra victa gradior, et fatum premo.

Sive inferis, seu cura iam superis sumus,

Regnum tenenti nulla lux tollet mihi.

Nuncius

Tanto cruore quod stetit, magno stetit.

Herodes

Quid ille, regum natus exitio puer,

Cui cecidit aetas omnis, ac poenam dedit?

Nuncius

Seu fraude vatum, seu ministerio poli,

Ut quisque vulgo credit, ac vulgus sibi,

≤folio=258≥ Subductus, aut elapsus, Aegyptum tenet.

Herodes

Nunc totus ardet animus, atque exaestuat,

Nunc fluctuatur cor, et exundat, meum.

Despectus atque inultus ut lucem traham,

Victusque pueri iura et imperium feram?

Non sic in armis gens rebellatrix manum hanc

Experta quondam est, saevaque Antigoni manus,

Et Parthus acer: quosque ferrum hoc abstulit,

Et nunc sub umbris ultimi manes tremunt.

Ferte arma, ferte tela. Iam Memphin peto:

Ut busta Regum vetera cum cinere eruam,

Propinqua coelo. vel domum, secessibus,

Ambagibusque, et irrepertis fraudibus,

Mille involutam, evolvam, et explicitam dabo.

Oblite rerum! victor Aegyptum premi.

Gentis Latinae claustra, Romanus sinet?

Nec iam arma terrent prisca? sic notus suis

Augustus ultor? cuius unius manu

Aurora tota cecidit, et tergum fugae

Devictus orbis, regna victori dedit.

Non sic abibit. stirpe cum eversa, eruta,

Ubicunque tegitur, vel supremi numinis

Complexu et ulnis abditum, vita exuam,

Funusque, post tot funera, extremum cadam.

Adeste Dirae; sive dubitantes sequi

Lassasque, nostrum defatigavit scelus, ≤folio=364≥

Toties vocatas; sive Furiarum satis,

Et inferorum pectore hoc clausum gero;

Adeste tantum. Fornicem impositum prius

Ardentis aethrae fessus excutiet senex,

Arctosque siccas subditum involvet mare,

Quarum illa Graios, illa Phoenicas videt,

Quam subitum et atrox desit Herodae nefas.

In propria vertor. Sat peregrinus cruor \[peregr.\] alienus\]

Urbi immerenti fluxit. accedat meus.

Superest Iudae sanguine ac regno edita

Proles parenti, quique nunc thalamos tenet

Solomae sororis. victimae hae Regi cadant,

Dubiamque certa caede tutentur domum.

MATRES HIEROSOLYMITANAE.

ANGELI.

Dulces animae, quas ante nefas

Lethum rapuit, quas subductas

Vitae pelago, nunc portus habet;

Non vos illic spes sollicitae,

Non ambitio, non dira fames

Exercet opum; maior habenti:

Non saevities, grassata semel,

Quae securos invasit adhuc,

Finemque dedit, vixdum expertis,

Nosse malorum. Nunc parta quies,

Interque pias, fati immemores

Laetosque dies, ducitis, umbras.

Nos tot votis lassata fugit

Mors sub domino, perque assiduos

Rapta furores volvitur aetas,

Ingrata sibi. suadetque mori,

Nec posse datur. Non irati

Dextra Tonantis, non Oceanus, ≤folio=365≥

Dirum facinus tegat, ac plenos

Sanguine rivos. Redeat pontus,

Redeant veteris saecla Noachi, {redeunt Saturnia regna Verg. Ecl. 4.6}

Cum, damnato sceleris mundo,

Sola superstes domus una fuit;

Vix tot caedes tantumque nefas,

Quae damnatum perdidit orbem,

Eluat unda.

Non qui clarae turres Sedomae,

Et flammatae tecta Gamorae

Perdidit ignis. non si totus

Eat in flamma, ruptisque ruat

Nubibus aether.

Miserum iuxta mortale genus,

Spes ambiguas interque metus!

≤folio=260≥ Ite parentes, ite ac tantis

Sobolem votis poscite Divos:

Thalamo ludat festivus Hymen,

Laeta resonent atria pompa,

Festis resonet plausibus aether,

Cum nascentem lux prima videt.

Ite, haeredes tollite natos,

Et spes longe mittite vestras:

Ite, ac steriles damnate nurus.

Quicquid laeti poscimus, hic est:

Huc vota cadunt, funesta sibi.

\`Quotquot coeli ducimus auras,

Horae spolium cuncta moventis

Ludusque sumus, cum tota favet \[sumus.\]

Fortuna, magis post vota furit.

Levis, ac nulli speranda diu,

Quantumcunque est, quod prona dedit;

Plus eripitur, cum saeva nocet.\’ \[nocet,\]

Angeli

Ite, squallidae parentes, membra iam terris date,

Quae, cruore delibutae, germen emittant novum,

Inclytum. pavoris expers. Iam iuventus nascitur, \[Inclytum,\]

Quae per ignes, per rotarum dira tormenta ac cruces,

Numini pulchros dicabit victimarum spiritus.

Quae tyrannorum cruentas caesa lassabit manus:

Et viam monstrabit orbi, sanguinis compendio,

Qua patet supremus aether, praevio primum Duce,

Quem, Deo nunc grata, Memphis abdito condit sinu.



# Back



FINIS HERODIS INFANTICIDAE.

≤page=70≥PETRUS CHRYSOLOGUS,

De infantibus caesis \[= De infantium nece, PL 52.607\]

Coorta regi cohors sua, magis praemori quam commori tota gestit: Christo
dicati milites coeperunt ante militari quam vivere, ante pugnare quam
ludere, fundere ante sanguinem quam lactis ubera peroptare: ardentes
animae moras corporis non tulerunt, a gremio ad furentes hostium cuneos
pervolantes, anticipant virtutibus blandimenta, vulneribus oscula,
unguenta ferro, ut coelum possint ante inhabitare quam terram, praemia
spiritus ante portare quam carnem, ante referre triumphos Deo quam
perferre hominum nutrimenta.

≤page=71≥HYPOTYPOSIS

INFANTICIDII,

EX

Basilio, Seleuciae Episcopo. \[= Basilius, Sermones xli, Logos LZ PG 85,
p. 393-397\]

\[g.\] Taàta ¢koÚsantej ™ke‹noi, kaˆ tÕ sumpaqj

¤pan ™ktemÒntej tîn o„ke...wn yucîn, kaˆ bouleus£-

menoi nik´n ta‹j ¢top...aij ¢ll»louj, drÒmJ prÕj t¾n

pÒlin ™fšronto t¦j dexi¦j ¢nate...nantej æplismšnaj,

kaˆ ta‹j tÁj Bhqlem ™mpesÒntej ¢gšlaij, toÝj ¡pa-

loÝj ¥rnaj diespar£ssonto: kaˆ pantacÒqen aƒm£-

twn ¢nablÚzousai phgaˆ dayilîj tÕ tÁj gÁj œcrai-

non prÒswpon. Kaˆ oÙdn ™fa...neto prÕj swthr...an

to‹j ¢pollumšnoij ¢rkoàn, oÙk okoj katakrÚyai t¾n

Øpeiselqoàsan dun£menoj, oÙc ƒerÕn, fÒbon tin¦ to‹j

foneuta‹j ™mpoioàn, oÙ lelhqu‹a sphla...ou kat£dusij.

\’All¦ pantacÒqen oƒ pa‹dej æj dusmene‹j ¢nicneÚonto,

kaˆ oÙdeˆj aÙtîn t¾n m£cairan diel£nqanen, ›kastoj,

æj aÙtÕj ín Ð CristÕj, ™n to‹j ˜k£stou zhtoÚmenoj

a†masin. "Osai d Ãsan tolmhraˆ kaˆ qrase‹ai mh-

tšrej, ¢ntere...dousai t¦j ce‹raj ta‹j ¢kma‹j tîn

xifîn, ™pl»ttonto mn Øpr tîn pa...dwn „d...aij plh-

ga‹j: plšon d çfšloun oÙdšn: ¢ll¦ makrÒteron

™po...oun aÙto‹j toà kindÚnou tÕn crÒnon. "Allai d

™piballÒmenai bia...wj, æj ™felkomšnwn tîn tšknwn

¤per œtucon mšlh perisf...gxasai ta‹j cersˆ, taàta

œcousai. met¦ taàta mÒnon ™f£nhsan, toà sid»rou

tÍ tomÍ kaˆ to‹j ›lkousi tÕ paid...on mer...zontoj. Kaˆ

¹ mn t¾n ce‹ra tucÕn, ¹ d mšroj podÕj, ¹ d ¥llo

ti mšroj æj Ólon ¢pšcousa tÕ tšknon ¢pštrece. Pol-

laˆ d tù tÁj fugÁj drÒmJ to‹j ½dh keimšnoij ™pi-

katap...ptousai sèmasi, kaˆ tù stereù tÁj gÁj pros-

ar£ssousai t¦j ¡pal¦j aÙtîn ™pigon¦j, oÙdenÕj

™dšonto x...fouj e„j t¾n tîn pa...dwn ¢pèleian. "Hdh

dš tij tù mšllonti pl»ttein proiscomšnh tÕn pa‹da

kaˆ poll¦ kat¦ tÁj „d...aj ™xorkoàsa gonÁj, toiaàta

™bÒa dakrÚousa: C£risa... moi, stratiîta, tîn ØpÕ

soà prattomšnwn t¾n ¥gnoian, kaˆ prÕ toà paidÕj

™m keimšnhn ™p...deixon: kaˆ m¾ lup»sVj oÛtw

pikrù qe£mati mhtrÕj ÑfqalmoÚj. "Esti soi m»thr

pou p£ntwj, œsti soi kaˆ gun¾ kekthmšnh paid...on:

osqa Ópwj ™pˆ to‹j tîn pa...dwn deino‹j t¦ gennh-

s£ntwn spl£gcna diapr£ssetai. Tù d ™pek£m-

pteto mn ¹ yuc¾, kaˆ d£kruon ™ce‹to kat¦ tîn

pareiîn, tÍ d \`Hrèdou lÚpV douleÚwn, œti

∙eÒntwn tîn lÒgwn, ™n ta‹j tÁj gennhs£shj ¢gk£laij

tÕ paid...on ¢pšsfatte, kaˆ t¾n ƒkes...an Ð toà fÒnou

diškopte qrÁnoj.

\[d.\] Kaˆ taàta aÙto‹j tolmîsi kaˆ pr£ttousin e„j \[1632 pr£ptousin\]

ple...ona man...an Ð qumÕj Øpeq»geto, kaˆ to‹j o‡koij

e„sep»dwn aÙto‹j, kaˆ p£nta ¢nhreÚnwn ™xesthkÒsi

kaˆ fÒbou pnšousin Ñfqalmo‹j, kaˆ prÕj toÝj Øyh-

loÝj qal£mouj ¢nštrecon: eta ØpÕ t¾n kl...nhn tucÕn,

À toioÚtJ tinˆ paid...on eØrÒntej kruptÒmenon, mÒnJ

tù klauqmurismù mhnuqn ¢pÕ tîn o„ke...wn ™- \[PG klauqhrismù\]

sfendÒnoun: Ðpo‹a l...qon ™pˆ t¦j ¢gui¦j, tÍ toà

basilšwj ÑrgÍ tÕn oÛtwj ¢nÒsion carizÒmenoi q£na-

ton. Bo¾ d ™g...neto summig¾j, kaˆ pšnqouj Ãcoj

™pekr£tei poik...loj: tîn mn ½dh meizÒnwn pa...dwn

Ñduromšnwn toÝj ¢delfoÚj: tîn patšrwn d Ñlofuro-

mšnwn oÞj œtekon: tîn mhtšrwn d o„mwga‹j Ñxe...aij

kecrhmšnwn ™pˆ to‹j p£qesi: tîn geghrakÒtwn d

oÜpw toioàton ˜wrakšnai boèntwn oÙdn, oÙd\’ ™n po-

lem...wn ™pidroma‹j: p£ntwn ™pimemfomšnwn tù pikrù

tÁj ¹mšraj ™ke...nhj fwt.... Tšloj d ™coÚshj tÁj

oÛtw kalÁj ¢riste...aj, tÁj strathg...aj kaˆ toà

stratopšdou diaskedasqšntoj, æj ™pˆ n...kV lam-

pr´, p£lin ¢nezwpure‹to tîn mhtšrwn Ð qrÁnoj,

kaˆ toà dakrÚein ™xous...an laboàsai loipÕn ˜k£sth

t¦ toà paid...ou ¥lla ¢llacÒqen mšlh sunšlege

met¦ dakrÚwn, kaˆ t¦ diatmhqšnta bia...wj Ðpwsoàn \[PG Ðpwsoàn\]

e„j ›n sunarmÒzousa, kaˆ tÕ loipÕn ™pizhtoàsa, kaˆ

toàto eØreqn periptussomšnh poll£kij, kaˆ pros-

qe‹sa to‹j kÒlpoij tÕ sîma p©n, ™bÒa sfodrîj:

O‡moi paid...on ™mÕn, o‡moi: oÙk ™pˆ toiaÚtaij ¹m‹n

™lp...si gewrghqšn. Pîj mn Ðpo‹a kl£doj ™bl£sth-

saj. pÒsJ d k£llei ™kÒmasaj. pîj d ¢gaqÁj

™lp...doj ¢podoÚj moi spšrmata, ¢qrÒon ¢pšpthj tîn

™mîn ceirîn. Dian£sthqi, prosapote...naxon tÕn \[1632 prosapot...naxon\]

Ûpnon, Ön Ð toà basilšwj fqÒnoj ™p»gage: met£doj

moi tÁj cariest£thj fwnÁj: ™faplèqhti ta‹j ¢ql...aij

tÁj gennhs£shj qhla‹j: ›lkuson Ön ™f...leij p£lai

mazÒn: toà tÁj mhtrÕj seautÕn ™x£rthson aÙcšnoj.

Sig´j; ºreme‹j; o‡moi tîn kakîn. Pîj sunufanî

t¦ mšlh sou p£lin, ¤per ¹ m£caira katštemen ¢fei-

dîj; po...a d m»tra prÕj tÕ seswmatwqÁnai

p£lin gen»seta... moi ØpourgÒj; po...aij d\’ ¥ra cersˆ

t¾n ¢nagka...an soi ™piswreÚsw gÁn; pîj d ™maut¾n

tÁj sÁj cwr...sw morfÁj; ToioÚtwn Ñdurmîn ¹ pÒlij

pepl»rwto, paraqhgoÚshj ˜k£sthj ˜k£sthn e„j o„mw-

g¾n, kaˆ tÕn ™pˆ to‹j teqneîsi paisˆ qrÁnon ¹ tîn

zèntwn Ôyij ™f»meroj ™xškaien.

