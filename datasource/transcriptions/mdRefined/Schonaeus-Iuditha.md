# Front

/

TERENTII CHRISTIANI.

IVDITHA.



# Main



# 1. Actorum nomina.

HOLOFERNES, imperator Assyriorum.

MOABVS, Duces militum.

AMMONIDES,

ACHIOR, Ammonita.

THRASO, milites Assyrii.

LABRAX,

BAGOS, cubicularius Holofernis.

OZYAS, Consul Betuliensis.

IOACHIMVS, summus sacerdos.

SADOCVS,

MELCHIAS, ciues Betulienses.

AZARIAS,

IVDITHA, vidua.

ABRA, Iudithae ancilla.

≤folio=X≥

≤line=2≥

# 2. PROLOGVS.

Trimetri Iambici.

SAlutem vobis exoptamus plurimam,

Viri colendi, ciuesque humanißimi:

Quicunque ad ludos hos spectandum scenicos

Alacres, frequentesque huc confluxistis. Agitedum

≤line=5≥ Non multis verbis aut oratione vos

Prolixa remorabor. Sed quam acturi sumus,

Paucis hic coram narrabo comoediam,

Et quis sit ille, eam qui nunc dedit nouam.

Schonaeus nostrae archididascalus scholae,

≤line=10≥ Quia suam vobis ante probari industriam

Saepe animaduertit, aliam rursus fabulam

Profert: neque profanam tamen: at piam, & sacram.

E sacro Bibliorum sumptam codice.

Quodcunque ei tempus vacuum à scholasticis

≤line=15≥ Negotijs conceditur, id omne huic studio

Libenter impendit. Neque inutilem suam

Operam, aut laborem studiosae pubi, neque

Vobis ingratum fore putat, seu literis

Diuinis, seu politioribus animum

≤line=20≥ Dicastis artibus. Nam quemadmodum suam

Orationem à veterum poëtarum stylo.

Phrasique procul abesse confitetur, ita

Hoc quicquid est aut iacturae, aut dispendij,

Eo pensatum vtcunque existimat, nihil

≤line=25≥ Quod hic vsquam aut obscaenum, aut turpe, aut ludicrum,

Nihil quod sit teneris offecturum auribus,

Verùm pudica, casta, verecunda, ac pia.

Quae audituri estis, comperietis omnia.

≤page=3≥

Itaque non desunt homines docti, qui illius

≤line=30≥ Legunt libenter, & probant comoedias.

Quorum sequi vos nunc mihi videmini

Sententiam: quos attentos, ac beneuolos,

Et eum silentio auscultantes conspicor.

Nunc ne quis vestra abusum esse patientia

≤line=35≥ Me dicat, si suspensos hic diutius

Vos teneam: Eia, aures admouete sedulo,

Huius periocham dum recito actiunculae.

# 3. Comoediae Periocha.

HOlofernes dux Aßyrici exercitus potens

Bello, & rebus praeclare gestis efferus,

Graui obsidione vrbem Betuliam premit.

Ciues suis diffisi viribus, Dei

≤line=5≥ Subsidium implorant. Deinde aquae penuria

Laborantes, statuunt sese hosti dedere,

Nisi intra quinque dies ipsis opem ferat

Deus. Quod simulac resciuisset Iuditha,

Cùm Ozia ciuitatis Principe grauiter

≤line=10≥ Expostulat. Hinc diuino afflata numine,

Noctu cum ancilla castra ingreditur hostium:

Scireque fictis Holofernem fallit dolis.

Quem postea vino immoderatè hausto obrutum

Cum obtruncasset, secum auferens caput, ad suos

≤line=15≥ Reuertitur. Hostes, subito perculsi metu,

Fugiunt. Israelitides victoria,

Praedaque potiti, summum collaudant Deum.

≤folio=X2≥

# 4. ACTVS I. SCENA I.

HOLOFERNES, MOABVS.

Iambici senarij, & septenarij.

EST isthuc per Iouem datum mihi, feliciter,

Ac prospere vt eueniant, quae facio omnia.

[^1]Nam in quamcunque orbis partem cum meo accedo

Exercitu, metus continuò maximus,

≤line=5≥ Ingensque illic exoritur trepidatio.

Nec vlla est vsquam ciuitas, neque regio

Tam natura loci munita, aut viribus

Opibusque potens, resistere quae audeat mihi.

Quin omnes, simul ac aduentare me procul

≤line=10≥ Resciuerint, protinus accurrunt: & se, & suae

Vrbes, munitiones, ac propugnacula, quibus

Confisi, quoslibet alios hostes procaciter

Contempsêre, atque auersati sunt hactenus,

[^2]Vltrò dedunt supplices: per omnia

≤line=15≥ Praeceptis, mandatisque parentes meis.

Ex qua quidem re tam feliciter, atque fortiter

Gesta, summam profectò apud regem meum

Laudem, praemiaque magnifica, adhaec gloriam

Memorabilem, atque adeò decus immortale apud

≤line=20≥ [^3]Posteros me consequuturum confido.

Quandoquidem vna haec viris principibus est via,

Qua ad honorem nunquam interiturum, aeternamque nominis

Memoriam emergant: cùm ignauorum atque inertium

Hominum fama, vnà cum vita intereat turpiter.

≤line=25≥ [^4]Quod pol dedecus, & euitasse me hactenus scio: &

In posterum me spera vitaturum sedulò.

≤page=5≥

Sed inter haec tam multa, quae ex animi sententia

Mihi succedunt, vnum illud hercle me malè habet,

Quod hos Betulienses, reliquumque Israëliticum

≤line=30≥ Populum audio etiamnunc imperium aspernari meum.

Quod equidem modo mihi retulerunt quidam, quibus

Credo satis. Atque adeò ex eo id verißimum

Esse, facilè intelligi, atque perspici

[^5]Potest: quod nullos adhuc, aliorum malis.

≤line=35≥ Et cladibus admoniti, legatos ad me miserint:

Neque de dedendis ciuitatibus suis

[^6]Inter se aut egerint, aut cogitauerint quicquam.

Sed faxo ne id multum auferant: neque ego contumeliam

In me tam insignem impunitam relinquendam arbitror.

≤line=40≥ Quin totum hoc recutitorum hominum extirpabo genus.

Moa. Isthuc pol recte princeps illustrißime hem

Laudo: nihil enim in eos tam crudele vnquam statueris

Quin peiora meriti sint sceleratißimi.

[^7]Hol. In vtramque, vti apparet, nunc aurem dormiunt:

≤line=45≥ At ego iam illos, vt digni sunt, commouebo sacrilegos.

Qui neque edictis nostris, neque vllis legibus

Teneri existimant: qui nos illudendos sibi

Proponunt audacißimi. Mori nos satius est,

[^8]Quàm non hos indignis modis vlciscamur mastigias.

≤line=50≥ Sed opportunè huc ad me accedit Achior.

Ex illo quaeram quodnam hoc sit hominum genus:

[^9] Tum quae eorum sit confidentia, qui maximo suo

Malo, aduersus stimulum, vt aiunt, calcitrare audeant,

Hic illum, dum propiùs accedit, opperiar foris.

≤folio=X3≥

≤page=6≥

# 5. ACTVS I. SCENA II.

ACHIOR, HOLOFERNES, MOABVS.

Senarij, & septenarij Iambici, admistis paucis octonariis.

≤line=55≥ DVcis Holofernis vocem audire visus sum mihi.

Atque eccum: accedam, & colloquar. Inuictißime

Dux, salue plurimum. Hol. Salus Achior: pol commodi

Huc aduenisti: nam est in quo nunc mihi tua

Opera, atque consilio sit opus. Ach. Si in me quid est

≤line=60≥ Princeps honoratißime, quo tibi queam

Prodesse, agedum impera: quodcunque volueris,

Effectum dabo protinus. Hol. Hem, laudo. sed habeo quòd te rogem.

Ach. Quid obsecro? Hol. Dicam. Cùm omnes, quotquot in his sunt
regionibus,

Magno metu, atque horrore nos sibi extimescendos patent:

≤line=65≥ Cumque ex varijs locis, atque vrbibus vndique

Ad nos cuncti accurrant, ac supplices tendant manus:

Quid causae sit miror, cur praefractum hoc, & pertinax

Apellarum genus, arma aduersus nos sibi

Sumenda, ac nostrum imperium procaciter

≤line=70≥ Contemnendum, atque reijciendum existiment.

Praeterea montes, & viarum angustias

[^10]Occupare, munireque conentur potius, quàm,

Quod suo cum exitio nihilominus erit eis

Faciendum postea, si se dedant nobis. Ach. Dicam herculè

≤line=75≥ Quod sentio: & verum dicam dux ornatißime:

Mentiri enim non est meum. Hol. Age, loquere,

Nam audire gestio. Ach. Populus hic contemptis Dis,

≤page=7≥

Deabusque omnibus, quos diuersos regionibus

In diuersis alij colunt, vnum Deum,

≤line=80≥ Coeli, terraeque conditorem, veluti illi sibi

Persuadent, obseruant, & venerantur religiosißime.

Cuius praecepto olim obsequentes, cùm fames

Ingens totum terrarum vrgeret orbem, ex patria

Procul in Aegyptum se contulerunt. Atque ibi

≤line=85≥ Per quadringentos annos, aut eo amplius,

Miris eorum soboles, ac propago amplificata est modis.

Dein’ cum iniqua, atque intolerabili tyrannido

Regis premerentur, opem, & subsidium sui

Dei precibus implorauerunt supplices.

≤line=90≥ [^11]Qui ipsorum misertus varijs, & inauditis cladibus

Totam Aegypti regionem ita afflixit, vt eos,

Neceßitate tandem rex coactus, missos fecerit,

Quos tamen haud multò post, mutata in diuersum sententia,

Armata cum insequeretur manu, in mari, quod peruium his

≤line=95≥ Effecerat Deus, refluentibus aquae fluctibus,

Vnà cum toto extinctus est exercitu.

In quo equidem Aegyptiorum interitu isthuc fuit

Memorabile, quod ne vnus quidem superfuerit,

Qui tanta cladis nuncius esse posset. Mox

≤line=100≥ [^12]Montosa ac solitaria ingreßi loca, cùm cibi

Et potus inopia laborarent, amari

[^13]Fontes diuina eis sunt indulcati gratia.

Panisque quo se exaturauerunt affatim,

E coelo illis nunquam audito depluit modo.

≤line=105≥ Porro quod magis etiam est mirandum, inermes.

Cùm essent, hostes tamen vicerunt quos libet,

Deo pro ipsis pugnante. Neque inquam rex fuit,

≤folio=X4≥

≤page=8≥

Aut princeps, aut monarcha quispiam, licet

Opibus, & copijs fuerit adiutus maximis.

≤line=110≥ Qui non aduerso Marte, & infeliciter

Planè cum eis bellum geßit, dum se suo

[^14]Morigeros atque obsequentes praeberent Deo.

Quem si quando spreuisent (quod quidem ab eis factum est saepius)

A quouis sunt superati, ac debellati protinus.

≤line=115≥ [^15]Quare priusquam illos adoriaris, haec

Quo pacto se habeant, mi domine, velim omnia inquiras,

Et perscruteris sedulò. Quod si in Dei

Sui cultu etiamnunc eos persistere intellexeris,

[^16]Frustra te fatiges, atque actum, quod aiunt,

≤line=120≥ Agas: cùm vinci, aut superari nequeant, donec Deum

Istum, de quo dixi, propitium habent sibi.

Hol. Vah, sacrilege, nae ego te pro istis dictis exercebo probè.

Mo. Dignus pol est, qui indignis intereat modos.

Ach. Commoui vae misero mihi. Hol. Quid tecum mußitas

≤line=125≥ Scelus? Ac. Nihil herclè mi domine, nisi quod consilium
liberum

Oportere esse existimo: neque grauiter,

[^17]Aut iniquo animo ferendum, si quid fortè sit

Dictum, quod placet minus. Hol. Etiam loqui

Mecum audes, aut quicquam mutire verbero?

≤line=130≥ Agedum, iam faxo experiaris, quàm sit potens

Ignauorum istorum Deus, quem tu mendacibus,

Vanisque nimium hic nobis vexisti praeconijs.

Ac. Me miserum, qui nunc quamobrem accuser nescio.

Hol. Ah, nescis impudens? iam iam faciam vt scias.

≤page=9≥

≤line=135≥ An tu me nebulo dignum putas, quem irrideas,

Et quem tam aperte fallere incipias dolis?

Ehodum, compraehendite illum, & ad Betulienses, viros

Istos fortes, si dijs placet, atque strenuos,

Vinctum deducite, vt cum illis intereat: suo malo

≤line=140≥ Discat, in vniuerso terrarum orbe praeter

Assyriorum regem nullum vsquam reperiri Deum.

[^18]Ach. Heu me infelicem? quid feci, aut quid commerui obsecro?

Hol. Abripite eum inquam, quid statis stipites? Moa. Nisi

Sequitur, pugnos in ventrem ingerite venefico.

≤line=145≥ Hol. Scelerate, tu tuo indicio, quasi sorex, perijsti hodie.

# 6. ACTVS I. SCENA III.

THRASO, LABRAX, ACHIOR.

Eiusdem generis versus.

QVid restitas? vah, sequere sceleratißime,

Nisi obtorto collo te malis protrahi.

La. Cessator, perge. Ah, crucior mihi deesse baculum,

Quo scapulas huic conteram impurißimo.

≤line=150≥ [^19]Ach. O indignum facinus! quid peccaui miser?

Thr. Tace nequam. Ac. Si illum, qui ex animo consulit,

Affligendum, & perdendum existimat, quid faciet ei,

[^20]Qui aut damnum dederit, aut malum? Lab. Vetus dictum est,

Malum consilium consultori peßimum.

≤line=155≥ Idque adeò miror, quomodo tam ineptum quid tibi

In mentem potuerit venire homo stultißime.

Ach. Vt res est dixi, atque hercule id quod sentio:

≤folio=X5≥

≤page=10≥

Et me nihil mentitum cognoscetis postea.

Thr. Nugae sunt, quas adfers, meraeque fabulae.

≤line=160≥ Lab. Mihi pol quidem fit verisimile, neque commentum placet.

Sed agedum properemus. Rursusne restitas

Ignaue? pugnum, nisi sequeris, in os impingam tibi.

Ach. Nae ego sum infelix, qui pro consilio bono,

Tam malam ineo gratiam. Thr. Quid gannis impudens?

≤line=165≥ Pretium fers ob stultitiam te dignißimum. \[\< stultiam\]

Ach. Isthuc quidem malim, quàm ob peccatum. nam, quod sciam,

Mali herclè commerui nihil. Lab. Tun’ te nihil

Commeritum dicere etiamnum audes furcifer?

Qui hos Israëlitas, homines ignauißimos,

≤line=170≥ [^21]Nullis aut copijs, aut viribus vinci,

Aut superari posse asseris? Dignus pol, qui in crucem hinc

Absque vlla abripiaris mora. Th. Vah, non vides

Quanta & regem Assyriorum inuictißimum,

Et Holofernem fortißimum nostrum ducem

≤line=175≥ Afficias contumelia, cùm contra imbelle hoc hominum genus

Nequicquam nos pugnaturos praedicas? Quibus

[^22]Iam totus terrarum orbis victas praebet manus,

Et quorum vim nullae vsquam nationes sufferunt.

Lab. Sapienter meherclè à nostro duce factum existimo,

≤line=180≥ Atque adeo ex re tua: qui ab his, quorum potentia,

Opibusque dissidis, te distrahendum censuit:

Et ad eos ablegandum, qui insuperabili

Virtute praediti, se aduersus nos, & te suum

Patronum, defendent, atque tuebuntur optimi.

≤page=11≥

≤line=185≥ Sed nescio quos huc procul aduentare conspicor.

Fundis, armisque instructos. Ex Betulia

Vrbe huc illos speculatum exiuisse arbitror

Nos ad latus huius montis, si videbitur,

Secedamus, parumque isthac à recta flectamus via.

≤line=190≥ [^23]Ne pauci temere in multorum incurramus manus.

Thr. Placet. age propera, atque os vide vti comprimas scelus.

Vah, quid cunctare? moue te, inquam carnifex.

Ach. Moueo herculè sedulo. Thr. Video, sed promoues nihil.

Ehem Labrax, neque hîc morandum nobis diutiùs,

≤line=195≥ Neque propiùs ad vrbem accedendum existimo.

[^24]Quare arbori isti, quam haud procul hinc abesse conspicis,

Manibus atque pedibus alligatum eum relinquamus,

Nobisque consulamus in tempore. Lab. Mones probè, in pedes

Nos nunc conijciamus quantum possumus. Thr. Age

≤line=200≥ Praecurre, consequor. \-\--

# 7. ACTVS I. SCENA IV.

ACHIOR, SADOCVS, MELCHIAE.

Eiusdem rationis versus.

\-\-- Eheu miseriam! itáne me hic

[^25]Relinqui solùm? aut à feris

Dilacerandum, aut inedia periturum propediem?

O barbaram crudelitatem! ô pectora \[\<cudelitatem\]

Quauis immaniora tygride! Sad. Eho Melchia satis.

≤line=205≥ Satis inquam procul iam progreßi sumus.

Nam vereor si pergamus ire longiùs,

Me ab hostibus circumuenti, pereamus infeliciter.

≤page=12≥

Mel. Nihil adhuc nobis periculi est. Ach. Sed propiùs huc

Ad me in valle isthac accedentes video, nescio

≤line=210≥ Quos. vocem herclè intendam, & eorum, quicunque sunt

[^26]Implorabo opem. Si pereundum est, manibus

Hominum, quam laniatu ferarum me malim mori.

O populares, accurrite, mihique

[^27]Auxilium ferte misero. accurrite obsecro,

≤line=215≥ Atque infelicis vos miserescat mei.

Mel. Quem hic audio vociferantem, & calamitatem deflentem suam?

Deus bone, quid isthuc monstri est? hominem arbori hîc

Ego alligatum esse video. Sad. Eho, Melchia,

Video ego quoque. O prodigium! hinc quantum possemus

≤line=220≥ Fugiamus, & ad vrbem recta recurramus via.

Mel. Mane paulisper Sadoce. Ach. Accedite propiùs

Viri humanißimi, & innocenti subuenite mihi.

Sad. Insidias herculè ego hic nobis positas esse video Melchia:

[^28]Quare fugiamus dum fugiendi datur

≤line=225≥ Copia. Mel. Quin accedamus potius: nihil periculi est,

Cùm neminem hic videamus vspiam. Sad. Nequeo satis

[^29]Mirari, neque conijcere quid rei siet:

Nisi quicquid est, ad illum ego isthuc accedere non audeo:

Nam insidias metuo nimis. Ach. Adeste sodes

≤line=230≥ Viri, omnemque ex animo abijcite formidinem:

Nihil enim hic vobis eueniet mali. Mel. Quaeso

Quid tu hominis es, aut quis te alligauit ad arborem

≤page=13≥

Hanc? & quodnam ob facinius? Ach. Nullo herculè merito id

Mihi contigit meo. Sed cuiates estis viri,

≤line=235≥ [^30]Aut quibus venistis è regionibus?

Mel. Ex vrbe hac proxima speculatum huc egreßi sumus.

Ach. Betulia? Sad. Scilicet. Ach. O factum bene, nullos ego

Pol nunc mihi malim dari. Sad. Quid ita? cedò.

Ach. Dicam: sed hoc vti sciatis prius volo:

≤line=240≥ Me vestra causa indignis hisce esse acceptum modis.

Mel. Quid ais, propter nos haec tibi contigisse praedicas?

Ach. Ita est profectò vt dico: soluite me obsecro,

Rem omnem, vti sese habeat, vobis commemorabo ordine.

Mel. Hem, soluamus eum, ac disrumpamus vincula.

≤line=245≥ Ach. Gratiam habeo vobis, & quoad viuam, habiturus sum
maximam:

Et maiorem etiam precor, vti vobis referat Deus.

Sad. Probum esse te tua indicio est oratio,

Qua cuiusque vt vita est declarat maximè.

Sed nunc eloquere sodes, quod promittebas modo:

≤line=250≥ [^31]Cùm nostra causa haec te passum diceres.

Ach. Faciam, atque lubens quidem. sed nimis ego herculè

Vobis metuo malè. Sad. Quid ita? Ach. Nescitis quo in malo,

Et in quanto periculo sitis miseri. Mel. Mitte obsecro

Ambages, remque omnem vno verbo nobis expedi.

≤line=255≥ Ach. Longum foret, si hîc vobis commemorem omnia.

In vrbem vestram me deducite potiùs:

≤page=14≥

Ibi conuocatis ciuitatis proceribus,

Rem omnem vobis narrabo ordine. Sad. Dicis probè,

Atque ideo tibi lubenter hic obtemperauerimus. Ach. Bene

≤line=260≥ Herclè facitis. Agedum properemus, res non patitur moram.

# 8. ACTVS II. SCENA I.

OZYAS, ACHIOR, IOACHIMVS,

Trochaici, senarij, & septenarij.

PRò Deum immortalem! facinus indignum Achior,

Quid narras? actum est, si quidem tu haec vera praedicas.

Ach. Est vt dixi Ozia: putes hominem furore percitum.

[^32]Ozi. Heu me miserum! itáne obstinatè operam dat, vt

≤line=265≥ Nos affligat innocentes? Ach. Quin ego iam breui

Hîc eum futurum cum omni exercitu esse existimo.

Ioa. O efferam hominis immanißimi dementiam!

[^33]Ah, nulloné nos pacto tyrannidem,

[^34]Ac crudelitatem illius euitare

≤line=270≥ Poterimus? Ach. Ioachime, quid cum illis agas

Qui neque ius, neque bonum, neque quid aequum sit sciunt,

Nec quicquam faciunt, nisi quod lubet. Ozi. Eheu miseriam! vt nihil

Est diuturnum, aut stabile in rebus mortalium!

[^35]Iam aliquot hîc annos in pace, ac sine periculo

≤line=275≥ Viximus: at ecce de improuiso exoritur hic

Holofernes, homo importunus & impius,

Qui hoc vnum studet, hucque omnibus incumbit viribus,

Quò hanc nobis tranquillitatem extorqueat infelicibus:

≤page=15≥

Nosque feritate discruciet, & excarnificet sua

≤line=280≥ Cùm tamen à nobis ei nulla vnquam orta sit

[^36]Iniuria, seduloque cauerimus hactenus,

Ne illum, aut dicto, aut facto offenderemus. Ioa. Ah,

Quis pectore tam duro, atque adamantino est, \[\<adimantino\]

[^37]Cui non lachrymas isthaec excutiat calamitas?

≤line=285≥ Verùm quid agimus nunc, aut quid consilij capiemus

[^38]Ozya? Ozy. Nescio herculè, nisi hoc vnum, quod fors feret,

Vt forti, atque magno animo feramus: & in Deo

Omnis spes sit nobis. Ioa. Hem pie, atque fortiter,

Laudo: nam si ille opitulari dignetur, facillimè

≤line=290≥ Hominis impudenti, & furiosi declinabimus,

Atque auertemus iniurias. Nihil enim agit,

Ac frustra se defatigat, cum Deo

[^39]Qui pugnare parat. Idque adeo re ipsa frequenter

Experti sumus. Ozy. Scio ist huc esse ita vt

≤line=295≥ Dicis Ioachime: & tamen quando in mentem mihi

Nostra veniunt delicta, haud mediocriter vereor miser,

Ne ille nos deserat, & ab hoste immani, atque effero

Superari sinat. Ioa. Peccauimus herculè

Frater, fateor, ac poenam commeruimus grauißimam.

≤line=300≥ Sed resipiscamus, & quod perpetrauimus

[^40]Crimen, agnoscamus atque confiteamur supplices.

Nullum est delictum, cui non benigne ignouerit Deus,

Si quidem ex animo eius poenitere nos conspexerit,

Ozy. Verè tu isthuc dicis, atque vt te decet.

≤line=305≥ Quapropter nihil iam nobis restare arbitror,

Nisi vt ad diuinam confugiamus clementiam,

Ante actae vitae deplorantes crimina.

Hoc vnicum in his nostro calamitatibus

≤page=16≥

Confugium, hoc tutum salutis nostrae asylum existimo.

≤line=310≥ Caeterum tibi Achior pro indicio gratias

Agimus maximas, animoque infracto vti

Sis oramus. Insaniat Holofernes, suisque

Contumacibus verbis, atque minis impijs

Coelum territet: nihil efficiet tamen: modò, quod fore

≤line=315≥ Confido, Deum propitium habeamus nobis. Ach. Hoc quidem

Herclè haud dubium vnquam fuit mihi. Atque adeò quia id

Futurum praedicabam. ille indignatus, huc

Me ad vos protrahi iußit: idem & vobis, & mihi

[^41]Exitium minitans. Quae quidem omnia, vt meminisse vos

≤line=320≥ Arbitror, commemoraui modo. Ioa. Meminimus probè,

Sed nunc intrò, si videbitur, concedamus, &

[^42]Ciues ex tota vrbe in templum conuocatos

Ad resipiscentiam, delictorumque poenitudinem

Exhortemur sedulò. Ozi. Nihil est quod aequè fecerim

≤line=325≥ [^43]Lubens. Agedum, praecede, sequimur euestigiò.

# 9. ACTVS II. SCENA II.

HOLOFERNES, MOABVS, AMMONIDES.

Eiusdem generis versus.

ITáne nondum quuquam ex ignauißimo

[^44]Isthoc recutitorum grege pacem petitum,

[^45]Aut supplicatum nobis aduenit? Moa. Nullus

Omnino princeps honoratißime.

≤line=330≥ Hol. Quae est, si non haec appellanda contumelia est?

Sed inultum faxo id nunquam auferant. Spero me habere,

≤page=17≥

[^46]Quo hos meo excruciem modo. Am. Frequenter dixi idemque

Nunc dico denuò dux ornatißime,

[^47]Nisi audacißimis horum seditiosorum hominum

≤line=335≥ Molitionibus omnibus obstiteris modis,

Profecto in magnum aliquod malum temeraria

[^48]Tandem hac erumpet confidentia. Moa. Bene herculè

Ab Ammonide dictum est, prudenterque admodum.

Nam deteriores omnes sumus licentia.

≤line=340≥ Quod nisi protinus eos adoriamur, illudent, vbi

Nos aut cessare, aut languere senserint.

Quare dum licet, & dum consulendi tempus est,

Praefractam horùm cohibeamus pertinaciam:

Vlciscamur impurißimos: malè

≤line=345≥ Perdamus totam hanc Apellarum gentem. Hol. Hem placet.

Non pol desinam, neque conquiescam, donec id

Perfecero. Tùm autem sceleratus, atque perfidus

Achior, vah, quibus illum exercebo modus?

Quem quidem mihi nunc optarim dari obuiam, vt

≤line=350≥ Iram hanc omnem in eum euomam: satis id habuero supplicij,

Dum modo illum vlciscar, vti meritus est, mastigiam.

Quem ego credo manibus pedibusque obnixe iam omnia

Facere, magis id adeò nobis vt incommodet,

[^49]Quàm vt illis consulat; ad quos stultitia est ablegatus sua.

≤line=355≥ Sed praemium iam iam, si viuo, se dignum feret.

Mo. Quoduis ego supplicium commeruisse eum arbitror.

Hol. Faxo iam mox sentiat. Sed agitedum vtî

Fortes, atque strenuos viros decet, annitimi

≤folio=Y≥

≤page=18≥

[^50]Mecum vt contumaces hos, atque improbos

≤line=360≥ Hostes, Iudaeos scilicet impurißimos,

Acerrimè vlciscamur, & efficiamus, vt omnibus

Exemplo sient. Ne quis sit, nos in posterum

Qui aspernari, aut nostra edicta repudiare audeat.

[^51]Atque adeo in Betuliensibus hisce proximis

≤line=365≥ Quid noster valeat exercitus, jam ostendam. Quin eò

[^52]Redigam vniuersum istud recutitorum genus,

Vt quò fugiant, aut vbi delitescant nesciant.

Nunc itaque vos moneo, atque hortor sedulò,

Ne cuiusquam istorum vos misereat: quin potius

≤line=370≥ Diripiatis, mutiletis, prosternatis, ac

[^53]Denique trucidetis protinus, quemcunque

Nacti sitis. Satis jam, satis erga nequißimum hoc

Hominum genus nostra est spectata patientia.

[^54]Itaque nunc nihil non experiar, nullumque non mouebo

≤line=375≥ Lapidem, vt improbis horum conatibus resistam,

Molitiones inhibeam, retundam insolentiam.

Quin animam relinquam potius, quam non hos, vtî

Digni sunt, vlciscar sacrilegos. Sed satis

Superque jam moratum, aut consultum arbitror:

≤line=380≥ Maturè facto est opus. Hem. praebete vos viros,

[^55]Atque exercitum omnem ad vrbem continuò admouete

Propius. Am. Tibi princeps & hîc, & in alijs omnibus

Sedulò parebimus: impera, ac factum puta.

[^56]Hol. Credo mox supplicantes aderunt: sed nihil

≤line=385≥ Agent: errant, si lachrymis nos flecti posse cogitant.

Iam faxo experiantur, quantum viribus,

Armis, atque virtute valeant, quos illi vtî

Mulieres imbelles illudendos proponunt sibi.

Atque haec merito illis accident, cum euenerint,

≤page=19≥

≤line=390≥ Qui nos aspernantur tam illiberaliter.

Mo. Eia, sic decet. Hol. Nunc ergo instructu exercitu

Proximè ad vrbem accedamus, ego, vt strenuum

Imperatorem decet, praeibo: vos me consequimini.

# 10. ACTVS II. SCENA III.

OZYAS, IOACHIMVS.

Eiusdem generis.

ITa me Deus amet, quantò ego magis magisque

≤line=395≥ Effraenatam hominis impij violentiam,

Ac crudelitatem barbaram mecum perpendo,

Hoc magis metuo, ne nos sua opprimat,

Affligat, vexet, atque excarnificet tyrannide.

[^57]Sed commode Ioachimum huc ad me venientem conspicor.

≤line=400≥ Hic eum praestolabor. Ioa. Enimuero nihil loci

[^58]Est segnitiae, neque socordia, quantum hostium

Assyriorum immanitatem intelligo.

Quorum impios conatus nisi prohibuerit Deus,

Eò rem deuenturam video propediem,

≤line=405≥ Vt collum capistro, & seruituti, atque iugo

Intolerabili nobis praebendum sit miserrimis.

Sed video hic stantem Oziam quem quaerebam. Ozia,

[^59]Scis quo in metu, & quanto in periculo simus?

Ozi. Vtinam nesciam Ioachime. Deus bone,

≤line=410≥ Militum secum huc quantas adducit copias!

Ioa. Principes si simus, atque adeo, monarchae,

[^60]Regesque potentißimi, haudquaquam tamen

Tantae multitudinis vim, atque impetum,

Sustinere poterimus. Ozi. Fuit herculè

≤line=415≥ Crudelis semper Holofernes ille, atque efferus:

≤folio=Y2≥

≤page=20≥

[^61]Et nunc nihil magis vereor, quàm ne quid in nos

Iratus statuat, ac decernat inhumaniùs.

Ioa. Adeon’ impotenti esse animo, nihil suae isti vt imperans

[^62]Libidini, plus quàm fatali odio non desinat

≤line=420≥ Nos innocentes persequi? Ozi. Eheu, tantamné impijs

Illis hominibus malitiam, ac vecordiam

Innatam esse, alienis vt aerumnis, & calamitatibus

Gaudeant, atque ex illorum incommodis

[^63]Sua vt conentur comparare commoda?

≤line=425≥ Ioa. Nisi me fallit animus Ozia, haud longè à nobis aberit

Infortunium: ita castris hostium vndique

[^64]Obsessae in angustum oppido nostrae coguntur copiae.

Ozi. Est vt dicis Ioachime: perijmus funditus,

Nisi Deus sua nos tueatur clementia.

≤line=430≥ [^65]Nam in nostris rebus nobis praesidij est nihil.

Ioa. Verè isthuc quidem abs te dictum est, ac sapienter: &

Ob id huc omnibus arbitror incumbendum sedulo,

Vt precibus nobis placatum reddamus Deum.

Qui si nostrarum calamitatum misertus,

≤line=435≥ Succurrere nobis dignetur, facilè vel

Validißimis illorum obstiterimus cohortibus.

Namque id re ipsa frequenter experti sumus,

Quando pauci cum plurimis

Congreßi, victores tamen euasimus,

≤line=440≥ Diuina adiuti ope nihil enim aduersus Deum

Humanae valent vires, nihil armatorum copia.

Tutus est profectò, & munitus abunde, hunc qui habet

Propitium sibi. Quapropter veluti copimus,

≤page=21≥

Diuinam implorare pergamus clementiam:

≤line=445≥ [^66]Spero Deum nostris placatum lachrymis,

In his miserijs nos exauditurum supplices.

Qu. Id quidem & ego futurum confido. Sed tempus est

Intro vt concedamus, & omnes ciues ad Deum

[^67]Exorandum cohortemur sedulo. Ioa. Fiat.

# 11. ACTVS II. SCENA IV.

HOLOFERNES, AMMONIDES, MOABVS, THRASO.

Eiusdem rationis.

≤line=450≥ [^68]HAnccine ego tam insignem in nos contumeliam

Impunitam relinquam Ammonide? vah, mori

Me satius est. Moabe, Thraso, Labrax, Simalio

Huc prodite, & praeceptis meis parete sedulo.

[^69]Moa. Ehem, praesto sumus domine, tua vt iussa

≤line=455≥ Exequamur gnauiter. Hol. Eia, sic fortes viros decet.

Am. Quicquid praeceperis effectum dabimus protinus.

[^70]Thr. Ego quoque pro tuis summis erga me beneficijs

Hoc tibi debeo princeps illustrißime,

Conari manibus pedibusque nullum non suscipere

≤line=460≥ [^71]Laborem, atque adeo capitis periculum

Libenter adire, dum prosim tibi. Hol. Bene

Pol facitis, qui morigeros vos per omnia,

Atque obsequentes praebetis mihi. Efficiam

[^72]Contra, ne imperatoris benignitas.

≤line=465≥ Vobis vlla in re videatur defuisse. Atque adeò

Totam hanc ciuitatem vobis diripiendam,

[^73]Vastandam, euertendamque propino omnibus.

Thr. O liberalitatem maximam! Hol. Neque mihi satis erit

≤folio=Y3≥

≤page=22≥

Hanc euertisse vrbem: quin quicquid est vbique Iudaeorum,

≤line=470≥ Exagitabo, atque affligam crudelißimè.

[^74]Nullius misereri certum est. Atque audin’ Ammonide,

Ne pueris quidem vsquam inuentis, aut mulieribus

Vos parcere volo: ne sit posthac sua

Qui nobis negotium facessere audeat

≤line=475≥ Contumacia. Quin quicquid vsquam est, sanguine,

[^75]Incendio, luctu, atque singultu complete strenui.

Am. Bonam herculè rem imperas, factuque facillimam.

Hol. Nunc autem quopacto minimo id negotio,

[^76]Atque sine vlla nostrorum militum caede

≤line=480≥ Efficere poterimus, commemorabo: vos modo

Auscultate, atque aures praebete attentas mihi.

Mo. Arreximus vtrasque vel ad nutum tibi

Obsequuturi sedulò. Hol. Aquarum ductus, ac fontium

[^77]Tubos ab vrbe statim auertendos esse censeo.

≤line=485≥ Am. Consilium callidum, placet. Id si effeceris,

Aquae penuria interituros illos arbitror

Propediem. Neque nobis eorum moenia oppugnanda erunt,

Neque cum illis dimicandum vnquam. Ho. Si quis aquatum egredi

Ex vrbe ausus fuerit, eum compraehendite,

≤line=490≥ [^78]Et mille excarnificatum trucidate modis.

Sed astu rem videte vt aggrediamini,

Ne praesentiant. Am. Probè curauero:

Nam quopacto isthuc soleat fieri, optimè

Calleo. Thr. Quin ego quoque in rebus istiusmodi

≤line=495≥ Iam aetatem contriui meam. Tum hostibus

Consilia praeripere, insidiari clanculum,

[^79]Occultis illorum obsistere molitionibus,

Ex longiori exercitatione, atque vsu nunc mihi

≤page=23≥

Est notißimum. Hol. Optimè herculè facitis,

≤line=500≥ Qui imperatoris vestri virtutem imitati,

[^80]Vos acres praebetis viros.

Mo. De deditione jam illos in vrbe sedulò

Agitare inter se auguror. Et sapiunt mea

[^81]Quidem sententia, qui sese nobis viuos dedere

≤line=505≥ Malunt, quàm ad vnum omnes miserè obtruncarier.

Hol. Quamuis se dedant, non tamen viuent nequißimi,

Quin ostendam eis potius, quid sit periculi

Illos spernere contumaciter. quos, cum volent,

Placare nequeant. Sed satis hîc cessauimus diu:

≤line=510≥ [^82]In castra quique jam ad suos se recipiat

Protinus: atque illa, quae praecepi. sine mora

Videte vt exequamini. Thr. Fiet. Hol. De aquae

Ab eis auertenda dico. Mo. Meminimus probè.

# 12. ACTVS III. SCENA I.

IOACHIMVS, OZIAS, MELCHIAS.

Iambici Senarii, & septenarii admistis paucis octonariis.

NVnc quod semper metui, & de quo nimis fui

≤line=515≥ Sollicitus infelix, euenisse audio.

Nulli sumus. Quid obsecro jam nobis aliud restat, nisi

Vt aquae inopia omnes pereamus miseri? O Deus,

Haeccine vides, & pateris? at opportunè eccum foras

Oziam egredientem conspicio. Tristis est, eadem

≤line=520≥ [^83]Haec resciuit mala. Ozi. Hei mihi quantis in
calamitatibus

Versamur infelices! actum est. Sed hiccine Ioachimus est,

Quem huc ad me accedentem video? is est ipsus. O

Ioachime, ô mi frater, quid agimus nunc, aut quid das consilij?

≤folio=Y4≥

≤page=24≥

Cedo. Ioa. Nescio herclè: nam peiore res loco esse non potest,

≤line=525≥ Quàm in quo nunc est sita. Oxy. Ah, itane de auerso aquae

Ductu rem, quomodo se habeat, intellextin’? Ioa. Omnia.

Sed eccum Melchiam huc ad nos properare conspicor.

Vide vt perturbatus siet. Eadem hac, quae nos male

Habent virum. Mel. Vae, vae nobis! nunc illud est,

≤line=530≥ Quod si omnes omnia sua consilia conferant,

Atque huic grauißimo malo salutem

[^84]Quaerant, auxilij nihil adferant. O inuidentiam!

Vtrum studióne id habet, an laudi sibi fore

Existimat, si nos perdiderit innocentes? O Deus,

≤line=535≥ Serua atque tuere nos miseros! Sed video quos

Volebam. Eho fratres, qua spe, aut quo consilio freti sumus?

Ioa. Ah, Melchia, nescio: nisi quod sors fert, feramus fortiter.

Mel. Prae formidine pol mens inhorrescit mihi,

Cùm quam afflictae res nostrae sint ac perditae,

≤line=540≥ Reminiscor miser. Hem, quo redacti sumus? Ozy. Animo

Bono, ac forti oro vti sis frater. spero Deum

Sua nobis subuenturum clementia.

Mel. Spero ego quoque sed ne haec spes nos fallat, nimis

Metuo infelix. Tum quoties hominis efferi

≤line=545≥ Immanitatem mecum perpendo, animus prae metu,

Quod dici solet, in genua concidit mihi, Neque id

[^85]Immerito certè, vt arbitror:

Nam postquam tam crudeliter egerit cum ijs,

Qui vltrò sese illi dediderunt, quid faciet

≤page=25≥

≤line=550≥ [^86]Nobis, qui constanter ei restitimus hactenus?

Vtî lupus famelicus in agnos, ita

In nos sua ille saeuiet tyrannide.

Ioa. Scio id futurum Melchia, si quidem ille vrbem ceperit.

Sed impios effraenati hominis conatus Deum

≤line=555≥ Frustraturum confido. Mel. Vtinam isthuc fiat! sed vide

Etiam sodes, ne vana lactemur spe Ioachime. Ioa. Non

Fiet. Deus ad tempus nos affligi, non extingui sinet.

Tum si omnino moriendum sit, qui pro religione,

Pro libertate, pro salute patriae,

≤line=560≥ Pro aris, atque focis perit, non omnino interit.

[^87]Itaque forti ac tranquillo animo vt sis obsecro.

[^88]Malum ego homini nullum praeter culpam accidere posse arbitror.

Eam si vitemus, quicquid nobis euenerit,

Moderatè erit atque patienter ferendum, Melchia.

≤line=565≥ Mel. Recte, sed ne aquae inopia afflictemur, atque postea

Etiam omnino pereamus, non mediocriter

Solicitus sum miser. Ioa. Potin’, vt timere desinas?

Quid obsecro hac solicitudine, nisi malum tibi

Conduplicas? cùm idem vel nolenti sit tolerandum tamen.

≤line=570≥ Ozy. Verè hoc quidem, atque vti se res habet, est dictum,
Melchia:

Quare aduersa haec si animo patienti tulerimus,

Post, nisi me mens fallit, fruemur prosperis.

Mel. Faxit ita Deus. Ioa. Faciet, tu modo fac sis animo bono:

Et nobiscum Deum precare, vt nos sua

≤folio=Y5≥

≤page=26≥

≤line=575≥ Tueri, ac conseruare dignetur clementia.

Mel. Fiet, nam talis mihi vestra videtur esse oratio,

Vt si refrager pertinanciter peccare me putem.

# 13. ACTVS III. SCENA II.

HOLOFERNES, AMMonides, MOABVS.

Eiusdem generis versus.

IAm tranquillo animo demum exeo foras, cùm eò

Redactos pertinaces hosce apellas conspicor,

≤line=580≥ Vt aquae penuria miserè eis pereundum sit propediem.

Ego herclè nunc illos sic vlciscar mastigias,

Vt ne impunè in nos illusisse videantur. Vah, nescio

[^89]Quos illi nos homines esse arbitrentur, qui

Tantam sibi contumaciam feliciter

≤line=585≥ Cessuram credunt? Nae illi vehementer errant.

Siquidem nostram pristinam patientiam,

Qua turpiter abusi sunt hactenus, sibi

Perpetuam pollicentur fore. Sed eccum Ammonidem,

Et Moabum. Am. Opportunè, atque in ipso tempore

≤line=590≥ Hîc astabas domine: nam te quaesitum exieramus foras.

Hol. Qua gratia? cedo. Am. Dicam. manè admodum

Diluculo, per tota deambularemus

[^90]Castra, vnumquemque ducem, ac militem officij sui

[^91]Admonentes sedulò, moxque ad ciuitatem

≤line=595≥ Propiùs cum aggreßi essemus, munitiones hostium, ac

Propugnacula vt contemplaremur accuratiùs:

Depraehendimus alios quosdam etiamnunc ciuibus,

In collibus vrbi proximis, superesse fontes: omnibus

Quos illi communiuerant conatibus. magis

≤line=600≥ His in montis radice positis, quem armis confisi suis.

Quapropter nisi & ab his eos arcendos longius,

≤page=27≥

At diligenter propulsandos protinus

Curaueris, frustra, atque adeò magna cum infamia, &

Dedecore multos hîc desidebimus dies.

≤line=605≥ Hol. Quid audio? atqui existimabam omnem iamdudum eis

[^92]Aquam esse praereptam penitus. Mo. Credideram ego id

Quoque & nisi ipse ex illis fontibus eos clanculum

Aquam haurientes, atque in vrbem deferentes

Hisce oculis vidissem modo, nunquam crederem.

≤line=610≥ Cui malo nisi remedium statim tua

Inuenerit prudentia, actum agimus: procaciter

Illudent. si id nos aut negligere, aut impedire non

Posse intellexerint. Hol. Ego isthuc facilè impediero:

Daboque operam, vt quae nunc certa illis consilia

≤line=615≥ Videntur, incerta dubiaque reddantur omnia.

Quin mihi sic stat sententia, potius animam

[^93]Me relicturum meam, quàm non hanc vrbem euerterim

Soloque aequauerim planißimè. Am. Eia sis decet.

Hol. Neque horum clade, atque interitu contentus ero,

≤line=620≥ Verum vniuersum illum recutitorum gregem

Ad seditionem natum extirpabo radicitus.

Multa illos hactenus malè mea docuit facilitas:

[^94]At nunc faxo illius vt experiantur saeuitiam, cuius

[^95]Gratia, atque lenitate abusi sunt procaciter.

≤line=625≥ [^96]Neque à quoquam me exorari finam, quin pro

[^97]Tam insigni isthac audacia

Illos, vti digni sunt, vlciscar sacrilegos.

Malim me crudelem, quàm dissolutum in hos viderier.

Nam nisi maturè eorum restiterimus peruicaciae,

≤page=28≥

≤line=630≥ Ferociam cohibuerimus, retuderimus insolentiam,

Ad extremum, quae illorum est confidentia, nos quoque

Vrbesque nostras oppugnatum venient audacißimi.

Mo. Isthuc est sapere, non quod ante pedes modò est

Videre, sed etiam illa quae futura sunt,

≤line=635≥ Multò antè prospicere. Hol. Id ducis est officium, hoc qui
nequit,

Fateatur se indignum imperatoris nomine. Sed nunc sine

[^98]Mora dispositis paßim praesidijs in montibus, fontes

Eos omnes aut obseruari, aut obturari iussero.

Am. Isthuc recte, laudo. Hol. Vos me hac consequimini.

# 14. ACTVS III. SCENA III.

OZYAS, IOACHIMVS.

Eiusdem generis versus.

≤line=640≥ PRofectò quantò ego magis magisque ferociam,

Viresque inuictas horum hominum, tum immanitatem,

Et impotentiam, atque adeò crudelitatem

Ducis huius effraenati, barbarique mecum cogito, hoc

Magis metuo infelix, ne haec nobis infeliciter

≤line=645≥ Cedat confidentia: qua freti, tantis copijs

Resistere ausi fuimus hactenus. Neque

[^99]De vlla alia re magis nunc solicitus sum, quam de aqua

Nobis conseruanda in fontibus hisce proximis.

Sed ne & hanc nobis praeripiant, quemadmodum

≤line=650≥ Reliquos aquarum riuos, procul ab vrbe auerterunt, nimis

[^100]Herculè ego nunc vereor miser.

Quod si contingat, actum est de vita, atque salute omnium.

≤page=29≥

[^101]At ita me Deus amet, vt ego nunc non tam meae

Vitae, cuius maior pars iam exacta est mihi,

≤line=655≥ Quam religioni nostrae, quae nobis maximè

Curae esse debet, quàm vxoribus, ac liberis

Timeo, quos illi indignis violatos modis,

In seruitutem perpetuam abripient sibi,

Sed nisi me oculi fallunt, Ioachimum huc accedentem conspicor.

≤line=660≥ Vel ex solo illius vultu in quo afflicto rerum statu

[^102]Simus, videas facillime. Ioa. Vt

Nihil quietis est in pectore? dum aduenio,

[^103]Coepi egomet interim mecum rem aliam ex alia

Cogitare, & ea omnia in peiorem partem, vtî

≤line=665≥ Fit, vbi quid in aniio solet esse molestiae.

Quid multis? quo magis huius hominis impij

Crudelitatem mecum expendo, ac considero

Tyrannidem, hoc mihi mens inhorrescit magis.

[^104]Eheu! lachrymo: quae post hac est futura vita,

≤line=670≥ Cum tam grauis, tamque misera in mentem venit

[^105]Seruitus. At Oziam non procul hinc astare video.

Ozi. Prior ego illùm compellabo. Hem Ioachime, quo in statu

Sunt res, ac fortunae nostrae? Eheu, quid taces,

[^106]Aut quid suspiras obsecro? Io. Ozya mi, mi frater, nihil

≤line=675≥ Ego nobis miserius esse arbitror: quibus vndique

Validißimo hostis barbari obseßis exercitu.

Nulla vsquam aut resistendi, aut elabendi datur

[^107]Copia. Ozi. Eandem etiam hic ego calamitatem doleo miser.

Sed nescio quem procul exanimatum ad nos accurrere video.

≤page=30≥

≤line=680≥ Perij, quid sibi vult tam praeceps hominis cursus? Quàm timeo
ne

Ille nunc tristißimam nobis rem nunciet.

Ioa. Idem, & ego futurum auguror, adeò animus formidine,

Ac terrore obstupuit mihi. \-\--

# 15. ACTVS III. SCENA IV.

MELCHIAS, IOACHIMVS, OZYAS.

Eiusdem generis.

\-\-- Eheu, vix sum compos animi, ita

[^108]Vsque currendo sum defatigatus miser.

≤line=685≥ Pedibus magnam habeo gratiam, qui me ex periculo

Tanto surripuerunt. Sed vbi nunc Oziam

Nostrae vrbis principem reperiam cogito. Ioa. Melchias

Est, & te nominat: appellemus. Oz. Heus heus Melchia.

Mel. Qui homo est qui me? Eho, te ipsum quaerebam Ozia.

≤line=690≥ Hem, tu quoque hic aderas Ioachimè? non praeuideram

Te, ignosce. Ioa. Quidnam est quod ita trepidas, aut quid exanimatus es

Obsecro? cedo. Mel. actum est, perijmus miseri. Ozi. Istud auertat Deus.

Mel. Nescitis quantum ego vobis aduentu meo

Nunc apportem mali. Ioa. Eheu miseriam! facilè quidem

≤line=695≥ Isthuc futurum, cum te accurrentem procul

Conspiciebamus, augurabamur modo.

[^109]Mel. Ad restim iam quidem res nobis deuenit planißimè.

Ozi. Vae nobis miseris! sed narra sodes quid sit mali.

Mel. Hostes omnibus vndique obseßi sontibus, aquam

≤line=700≥ Vniuersam praeripuerunt nobis. Ozi. O Deus,

Quid ego audio! actum est, siquidem tu isthaec vera praedicas.

≤page=31≥

Mel. Verißimum esse reperietis quod nuncio.

Nam clanculum modò ad hauriendum aquam dum exeo, priùs

Quàm ad illum peruenissem fontem, circumuentus vndique

≤line=705≥ Ex insequentium manibus vix effugi miser.

Ozi. Vae nobis infelicibus. vt animus in spe, ac formidine

Vsque antehac attentus fuit, ita postquam adempta spes,

Lassus, curaque confectus stupet. Mel. Eheu miseriam!

Quid facimus nunc, aut quid das consilij Ozia? Ozi. Neque

≤line=710≥ Quid consulam, neque quid nobis faciendum sit scio.

Ioa. Deum immortalem, quam ego nunc totus displiceo mihi!

Nullos credo vsquam nobis miseriores viuere.

Sed intro, si videbitur, nunc concedamus, vt omnibus

[^110]Ciuitatis nostrae conuocatis optimatibus.

≤line=715≥ Consilium vnà capiamus, quid nobis potißimum

Opus facto siet. Ozi. Vt lubet, praecede, sequimur. O Deus

Serua obsecro, atque tuere nos miserrimos.

# 16. ACTVS IV. SCENA I.

OZIAS, IOACHIMVS, MELCHIAS. SADOCVS.

Eiusdem rationis versus.

MVltos jam lamentando, flendoque exegi dies:

Adeò vt oculi lachrymis caecutiant mihi.

≤line=720≥ Praeterea corpus longiori elanguit inedia.

Quin genua labant, pedesque vix suo

[^111]Funguntur munere. Dein’ cum de religione

Per impios hosce homines planè extirpanda, de vxoribus

≤page=32≥

Ac filiabus constuprandis: tum de liberis

≤line=725≥ Nostris in seruitutem hinc abducendis mecum cogito,

Dolor is mihi multò omnium est grauißimus.

Atque hanc calamitatem, & miseriam quomodo

Nunc effugiamus, equidem nescio: cùm aquae penuria

[^112]Iampridem tota laboret ciuitas, cisternis omnibus,

≤line=730≥ Quae intra moenia sunt, ante aliquot dies planè

[^113]Exhaustis. Atque ideo nihil metuo magis, quam ne

Ciues extrema neceßitate concitati,

Vim nobis faciant, atque ad deditionem cogant. Sed quid hoc?

Papè, quantam huc hominum accurrere video multitudinem!

≤line=735≥ Locus hic vix ceperit. Quid faciam nescio,

Ioa. Prohibete tumultum fratres, atque quieto animo estote obsecro:

Et quod Deus nostris offensus criminibus

Nobis immittit, patienter feramus atque fortiter.

Mel. Quam tu nobis patientiam Ioachime, quam

≤line=740≥ Commemoras fortitudinem? cùm in tantis calamitatibus

Versemur miseri. Ioa. Spero Deum nobis adiutorem fore.

Sad. Isthuc quidem omnes sperauimus hactenus: at nunc vides

Opinor, quàm miserè haec nos spes fefellerit.

Sed ad Ozyam, vtî te facturum dixisti, nos deducito: vt

≤line=745≥ Sciamus quidnam nobis faciendum siet.

Ioa. Agite, sequimini. At eccum non ita procul hinc eum

Stantem video. Ozy. Deum immortalem! quid ego nunc eis

≤page=33≥

Respondeam, aut quid consilij dem nescio:

Ita conturbatae sunt omnes rationes mihi.

≤line=750≥ Sad. Quid nunc ais? Ozya? viden’ nos consilijs tuis

Misere impedirier? eoque redactos esse, vt

Mors nobis vitae praeferenda siet. Ozi. Respirate, ac bono

Animo estote obsecro. Deus etiamnum viuit, cui

Nos nostraque omnia cura esse experti sumus saepißimè.

≤line=755≥ [^114]Mel. Iampridem nostris delictis ille offensus; auribus

Obturatis nos spernit, & auersatur supplices.

Ozi. Peccauimus fratres, confiteor id quidem, &

Malo grauißimo, atque adeo exitio digni sumus.

Sed spero tamen Deum nostri misertum, hunc luctum in gaudium

≤line=760≥ Nobis commutaturum propediem. Sad. Isthaec verba sunt,

[^115]Quibus os nobis subleuisti hactenus, nunc in

Eum rem redijsse videmus locùm, vt vrbs hostibus

Iam iam dedenda sit nobis. Namque ita iubet

Neceßitas, durum telum. Atqui satius est, mea

≤line=765≥ Quidem, totiusque populi sententia,

Vt captiui nostrum colamus, atque venerentur Deum,

Quàm religione extirpata, per maximam

Ignominiam, dedecus, atque opprobrium intereamus

Omnes. Ozi. O conditionem infelicißimam!

≤line=770≥ [^116]Ioa. Durum quidem, sed leuius sit patientia,

Quicquid nequit mutarier. Oz. Ausculta obsecro

Sadoce, vosque omnes, qui huc venistis fratres. ad fortiter

Resistendum hostibus exhortatus sum vos hactenus,

Eo quidem animo, quòd certo confidebam, Deum

≤line=775≥ Sua nobis subuenturum clementia. Id

Quoniam nondum accidit, oro, atque obtestor vos omnes, vt dies

≤folio=Z≥

≤page=34≥

Tantùm quinque patienter ferre pergatis, qua magno animo,

Ac forti sustinuistis hactenus. Spero interim

[^117]Deum opitulaturum nobis. Quod si diebus

≤line=780≥ Illis quinque exactis precibus lachrymisque, quas

Sine intermißione effundendas puto,

Diuinam nondum consequuti fuerimus clementiam,

Ne vnum quidem vrbis deditionem remorabor diem.

[^118]Agite, atque hac in re vos praebete morigeros mihi.

≤line=785≥ Mel. Si quidem quinque verum ne fiant isti viginti

Dies. Ozi. Profectò non plus quinque, aut. Sad. Aut? nihil

Moramur. Ozi. Non fiet, tantùm hoc permittite, vt

Vos exorem. Mel. Tua virtus nos monet Ozia, vt tibi

[^119]Rem quanquam grauem, atque difficilem petenti

≤line=790≥ Pareamus: nisi quid dissentitis fratres. Sad. Agedum,

Concedimus, sed hac qua dixti conditione Ozia.

Ozi. Sic fiet. Ite nunc intrò, & diuinam, vti hactenus

Fecistis, pergite implorare misericordiam.

Felicius haec res quàm arbitrabar succeßit mihi:

≤line=795≥ [^120]Quando commode loquendo quinque etiamnunc impetraui

Dies: interea spero aliquid euenturum boni.

Quod si intra istud tempus Deus nondum nobis subuenerit,

[^121]Actum erit: neque quicquam nobis restabit miseris, nisi

Vt nos tyranno huic dedamus impio.

≤line=800≥ Quod vt prohibeas, auertasque oro te mi Deus.

[^122]Maxima quidem nostra sunt peccata, sed tua

Longè maior est clementia: qua potißimùm

Tum demum auxiliari soles tuis, cum omni

≤page=35≥

Praesidio, omnique humana destituti sunt ope,

≤line=805≥ Id obsecro vt nunc nobis eueniat Deus.

Sed estne haec Iuditha, quam multis stipatam vrbis primatibus,

Ac presbyteris, huc ad me festinantem video? Ea

Est ipsa. miror quid siet: nec temere esse arbitror.

# 17. ACTVS IV. SCENA II.

IVDITHA, AZARIAS, OZYAS.

Eiusdem generis.

QVid isthuc est fratres? itáne quinto ab hinc exacto die

≤line=810≥ Ozias impijs his nos dedendos censet hostibus?

Aza. Ita quidem res habet, vt dixi Iuditha.

Sed eccum ipsum stantem pro foribus, nunc praesentem eum

[^123]Incusa, si videtur, quem absentem obiurgasti hactenus.

Iud. Id faciam, ac confidenter quidem: quandoquidem

≤line=815≥ Errare, atque adeò (vt pace illius istud dixerim)

Peccare mihi videtur grauißimè. Ozi. Quisnam obsecro

Est ille, quem errasse ais, & peccati insimulas? cedo Iuditha.

Iud. Dicam Ozia. Tu es ille, quem deliquisse grauiter

Existimo. Ozi. Quid ita? dic sodes: non enim

≤line=820≥ Intelligo. Iud. Non? hem. Ozi. Non profecto. Iud. At faxo iam
vt

Intelligas. Ozi. Si peccaui soror, non causam dico, quin

[^124]Quod meritus sim feram. Iud. Tun’ tempus, aut diem,

Quo nobis subueniat, statues Deo? vt nisi

Intra dies quinque opem ferat, tu vrbem impijs

≤folio=Z2≥

≤page=36≥

≤line=825≥ Hisce dedas hostibus? ah, itáne consulem,

Ac ciuitatis principem facere decet? hoc mea

Fidei credas velim: neque tali oratione, neque

[^125]Animo tali nobis placandus est Deus:

Quo quidem ad iram illum prouocaueris facilius.

≤line=830≥ Non ille benignitatis, ac clementiae suae

Tempus à nobis sibi praescribi postulat.

Tum demum succurret cum diuinae illius

[^126]Voluntati visum fuerit, nostraeque saluti

Expedire cognouerit. itaque nunc subsidium, atque opem

≤line=835≥ Eius imploremus, nostraque crimina

Confeßi, oremus supplices, vt cum illi maxime

Placebit, tum nobis potißimùm auxilium ferat.

[^127]Quemadmodum quondam maiores nostri, quando praeceptis

Diuinis post tergum reiectis contumaciter,

≤line=840≥ Alienos coluerunt Deos, grauiter puniti, atque hostibus

[^128]Traditi, miseris interierunt modis:

Ita & nunc idem ille patrum nostrorum Deus,

Suo nutu qui regit, atque moderatur omnia,

Nostra vlciscens delicta, nos premi, & affligi sinit:

≤line=845≥ [^129]Quam profecto afflictionem, quemadmodum

Nobis salutarem esse confido, ita breuem fore,

Auguror. Atque haec spes hinc nunc suggeritur mihi,

Quod impio aliorum Deorum cultu contempto, piè,

Ac religiosè ipsum vnum venerati sumus

≤line=850≥ [^130]Hactenus. Ozi. O Viraginem sanctam, fortem, atque
strenuam!

Vah, pudeat nos nostri, qui viri, atque principes

Populi sumus. Iud. In memoriam vobis redigite obsecro,

Quopacto Abrahamus, lsacus, atque Iacobus, patres

≤page=37≥

Nostri, qui omnes quidem viri fuerunt optimi,

≤line=855≥ Varijs malis, & cladibus olim explorati, neque

[^131]Animum tamen despondentes, diuinam consequuti

Sint gratiam. Sic etiam nunc fratres, Deus

Nos exerceri, haud extingui sinet. Ozi. Verißima

Quae dixisti, sunt omnia: & laudo constantiam,

≤line=860≥ Ac pietatem tuam mea Iuditha. Nunc itaque

Te oramus, vt precibus, atque lachrymis tuis

Placare nobis coneris Deum: tibi

Enim, quia mulier pia es, & multo melior quam nos, scio

[^132]Illum obtemperaturum magis. Iud. Ehodum, auscultate, nam

≤line=865≥ Quod facere in animo concepi, exponam vobis. Aza. Quid
Iuditha?

Iud. Hac nocte ego cum ancilla mea Abra constitui ex urbe egredi.

Neque hîc, quid sim factura, perscrutari vos volo.

[^133]Deum tantum orabitis, vt ancillam suam reuerti

Permittat incolumem. Id si euenerit, vti

≤line=870≥ Confido, promitto vobis salua futura omnia.

Ozi. I mea Iuditha: Deus tibi eunti, atque redeunti sit comes.

Iud. Spero ita fore. vos ad portam me opperimini:

Ne sit qui egressum remoretur meum. Ozi. Age fiet. Deum

Immortalem! mulier mulieri quid praestat? virtus ei

≤line=875≥ Relucet ex oculis, grauisque seueritas

Inest in vultu, atque in verbis fides. Aza.

Rara vitae integritas, moresque amabilißimi

Eam commendant maximè. Huc accedit admirabilis

[^134]Quaedam, quanquam in cultu neglecto, formae gratia.

≤folio=Z3≥

≤page=38≥

≤line=880≥ Sed hoc demiror Ozia qua causa ea fit ex

[^135]Ciuitate itura, aut quidnam molitura sit

Mulier: nisi quicquid est quod conatur, confido ei,

Et nobis omnibus successurum feliciter.

Ozi. Confido ego herculè quoque. Sed nunc, si placet,

≤line=885≥ [^136]Ad portam recta concedamus via: atque eam

Illic expectemus, dum veniat. Aza. Age, in nobis nihil est mora.

# 18. ACTVS IV SCENA III.

IVDITHA.

Eiusdem generis versus.

DIfficile, atque arduum est, quod molior; & tamen

Spes magna habet animum, hanc rem mihi

Successuram ex sententia. Sed quoniam viribus

≤line=890≥ Humanis effici id nullo modo potest,

Orandus est mihi Deus, vt meis succurrere,

Et subuenire dignetur conatibus.

Clementißime caeli, terraeque conditor Deus,

Qui es Dominus Simeonis patris mei: cui

≤line=895≥ Virtutem, & fortitudinem, atque adeò memorabilem

Victoriam contra hostes olim tribuisti tuos:

Oro te, atque obsecro, vt diuina gratia

Tuaque benignitate animum corrobores mihi:

Vt in eo, quod tuo, vt arbitror, afflata numine

≤line=900≥ Adorior, facinore constanter perseuerem,

Ne patere mi Deus, vt hoc impium, atque barbarum

[^137]Hominum genus impunè in sanctißimum tuum

Illudat nomen: nosque diuino tuo

Hactenus addictos cultui maioribus

≤line=905≥ Affligat cladibus: belloque superatos miserrimam

In seruitutem abripiat sibi. Quin potius pro tua

≤page=39≥

[^138]Pristina erga nos effice facilitate, & clementia,

Vt gloriosus ille, atque efferus suarum virium

Ostentator, tuique numinis contemptor improbus,

≤line=910≥ Ab imbelli illusus muliere, intereat turpiter:

Vtque ipsa re nobis declares, quàm nihil

Omnino aduersus inuictam tuam potentiam

[^139]Hominum impiorum valeant vires. Tum quàm miserè insaniant,

Et quantopere sese fallant, qui copiis,

≤line=915≥ Qui gladiis, qui scuto, atque sagittis, qui quadrigis, suoque

Equitatu freti, contra te insolenter cristas erigunt.

[^140]Erit hoc per totum terrarum orbem memorabile, ac tuo

[^141]Imprimis gloriosum nomini, si is, qui

Non solum homines, sed etiam ipsum coelum sui

≤line=920≥ Terret minis, non multitudine militum,

Aut bellica virtute, sed per inermem feminam, è

Medio sublatus, risui sit omnibus.

Haec quaeso nunc sic nobis eueniant Deus:

Vt impij hominis exempti tyrannide,

≤line=925≥ Summis tuam in nos laudibus euehamus munificentiam.

Eia, feliciter successurum auguror,

Adeo diuino afflatus oestro, animus gestit mihi.

Nunc tempus est, ad exeundum vt me parem.

# 19. ACTVS IV. SCENA IV.

OZIAS, AZARIAS. IVDITHA,

Eiusdem generis.

BOno animo esto Azaria, haudquaquam etiam cessat, &

≤line=930≥ Illam jam jam his tibi adfuturam polliceor: proin’

≤folio=Z4≥

≤page=40≥

Tu vanam istam solicitudinem, quae te discruciat,

Ex animo fac vt amoueas tuo. Aza. Credo quidem

Venturam eam, Ozia, sed quid effectura nescio.

Ozi. Nescio ego quoque & tamen spero Deum non deserturum suos.

≤line=935≥ In eo omnis spes sit nobis: quandoquidem in humanis viribus,

Aut opibus praesidij est nihil. Aza. Sed ne illa spes

Nos frustretur, vereor miser. Ozi. Age, non fiet, bene

[^142]Ominare. at eccam eam cum ancilla huc conspicor

Accedentem. Aza. Est, an non est? certè ipsa est. Eia, vt venusta,

≤line=940≥ Atque elegans est, omni suo mundo expolita,

[^143]Ornataque splendidißimè.

Ozi. Tum quemuis ornatum natiuae forma excellit gratia,

[^144]Iud. Adsum Ozia, vt quod facturam me recepi,

Vobis praestem. Oxi. Hem, constanter, atque fortiter,

≤line=945≥ Laudo. Iud. Deum omnes tantùm orate supplices,

Vt quicquid illud est quod molior, sua

Nobis secundet indulgentia. Aza. Eheu Iuditha,

[^145]Quàm ego nunc tibi timeo miseri

Iud. Azaria, absit timor, animique trepidatio. nihil

≤line=950≥ Cuiquam innocentia incolumi accidere potest mali.

Tum si omnino moriendum fuerit, pro patria mori, dulce, &

Decorum erit mihi. Dum ne ob malefacta pereo, parui aestimo.

Ozi. O mulierem piam, sortem, atque strenuam!

Age, macte virtute, Deus faxit, vt quicquid

≤line=955≥ [^146]Id est, quod animo tam magno concepisti, tibi,

Nobisque omnibus ex animi succedat sententia.

≤page=41≥

[^147]Iud. Spero ita futurum. Nunc portam Ozia iube

Aperiri, vt quò ire constitui, recta pergam via.

Ozi. Effectum est quod vis, en patet. Deus deducat, at

≤line=960≥ Reducat te saluam, atque incolumen. Aza. Egressa est illa,
quo

Animo, atque consilio planè nescio. Ozi. Ego quoque

Id quod facere conatur, ne coniectura quidem

[^148]Assequi possum: nihilominus tamen id profuturum

Spero: nam mulierem esse scio ea prudentia,

≤line=965≥ Atque ingenij industria, vt quodcunque fuerit aggressa, non

Temere, aut inconsideratè, sed sapienter, &

Bono consilio susceptum esse dixeris.

Aza. Est isthuc quidem in nostris calamitatibus

Et aerumnis magnum solatium mihi:

≤line=970≥ Sed illud multò maius, ac firmius

[^149]Esse arbitror, quod mulier est antiqua fide,

Moribus integris, ac vitae sanctimonia:

Et propterea confido Deum illi adiutorem fore.

Ozi. Idem & ego persuasi mihi. Sed nunc tempus est,

≤line=975≥ Vt ad somnum nos componamus: cras simul ac diluxerit,

Omnem populum ad preces continuas excitabimus,

Atque exhortabimur sedulò. Aza. Age, vbi voles: i prae sequor.

# 20. ACTVS IV. SCENA V.

IVDITHA, ABRA, LABRAX, THRASO.

Eiusdem generis versus.

GAudeo tandem nos hunc superasse montem, cuius vt

Ascensus difficilis, atque molestus fuit,

≤line=980≥ Ita descensus nobis erit facillimus.

ABR. Est vt dicis hera. Iud. Tum exortus solis, qui non procul

≤folio=Z5≥

≤page=42≥

Abesse videtur, efficiet, necubi aberremus à via.

Abra. Verum id quidem, at at, quid hoc? Iud. Quid Abra? Abr. Nescio

Quos huc ad nos armatos properare video. Iud. Bono

≤line=985≥ Animo esto, facilè illos placauero: meditata enim

[^150]Iam dudum in pectore mihi sunt consilia omnia.

Lab. Vide dum sodes diligenter Thraso.

Vt fontes hos obseruandos ac praesidio satis

[^151]Firmo muniendos cures. Th. Isthuc herculè

≤line=990≥ Curatum est sedulò, nullus enim jampridem hauriendae aquae

[^152]Gratia, cuius tamen inopia laborant maximè,

E ciuitate vnquam fuit ausus egredi.

Sed hem, quid isthuc Labrax? mulieres duas

Propius huc accedentes conspicio. Lab. Prô Iupiter!

≤line=995≥ [^153]Monstri simile. Ehodum, caueamus ne os sublinatur

Nobis. Quin procurramus eis obuiam,

Ac compraehendamus, quantùm possumus. Hem, consistite

Istic illico, atque gradum cohibete venefica.

[^154]Iud. Saluete viri humanissimi. Lab. Apage, dico ego

≤line=1000≥ Nobis insidias fieri. Iud. Animo quieto estote, ac mittite

Nos obsecro: nam neque vobis insidiae, neque

Quicquam omnino a nobis metuendum erit mali.

Thr. Id ne fiat, summa est adhibenda cautio.

Sed cuiates estis, aut vnde venitis tam mane?

≤line=1005≥ Iud. Mulier sum Hebraea, ex ciuitate Betulia

[^155]De nocte huc ad vos egressa clanculum, Lab. Hem.

Betulia? qua gratia. Iud. Vt imperatori

Vestro indicem, in quàm afflicto, atque misero statu

[^156]Res sint ciuium: & simul commonstrem quo modo

≤line=1010≥ Vrbem facillimè capere poßit, ne vno quidem

≤page=43≥

Ex copijs suis amisso. Thr. Eho, bene herculè,

Atque sapienter à te factum esse arbitror

Mulier, quae in tempore saluti prospexisti tua.

Nam ea pol forma esse videris mihi, vt potiùs

≤line=1015≥ Seruari, quàm cum sceleratis illis perire debeas.

Neque est quod à nobis metuas tibi. Quin scio

Aduentum, & conspectum tuum Holoferni duci

Nostro gratißimum futurum. Agitedum, sequimini.

Ad illum vos recta deducemus Iud. Placet.

# 21. ACTVS V SCENA I.

HOLOFERNES, AMMONIDES.

Eiusdem generis versus.

≤line=1020≥ PVlchrò etiamnunc, quod à me est institutum,

[^157]Procedit opus. atque adeo opportunè admodum haec

Mulier se nobis obtulit: quae quo modo

In ciuitate sese habeant res, mihi narrauit omnia.

Sed qualem ego nunc illam dicam esse feminam?

≤line=1025≥ Quà herculè venustiorem nullam vsquam arbitror.

Reperirier. Quare nimis ego illam aspicio lubens.

O faciem pulchram! deleo omnes dehinc ex animo mulieres,

[^158]Taedet harum quotidianarum formarum.

Sed eccum Ammonidem exeuntem conspicor.

≤line=1030≥ Am. Quamquam in subigendis hisce Israelitis magnus hactenus

Nobis susceptas est labor: patienter tamen eum

Ferendum tolerandumque esse existimo: vel ob

Eam solum causam, quod tam formosae, atque optimè

Moratae, apud illos reperiantur feminae. At

≤line=1035≥ Eccum imperatorem. haud praeuideram. Hol. Hem Ammonide,

≤page=44≥

Quid ais? itáne & huius mulieris Hebraeae tibi

Forma placuit? Am. Perplacuit pol dux illustrißime.

Hol. Eia, minimè te hallucinatum esse arbitror:

Nam & ego quopacto satis illius pulchritudinem,

Elegantiam, ac festiuitatem praedicem,

Planè nescio Ammonide, & nosti, vt opinor, quàm

[^159]Oculatus formarum spectator siem.

Am. Ne comparanda quidem haec est ad eas, quae in regionibus

Reperiuntur nostris. Hol. Noua figura oris, color

Verus, corpus solidum, ac succi plenum. Porrò mores huic

Tam excellenti formae per omnia congruunt.

[^160]Praeterea, quod in nostratibus rarißimum est

Mulieribus, facundiam admirabilem,

Prudentiamque in illa depraehendisse videor mihi.

Itaque quod se recepit facturam, de eo quidem

Haud dubium est mihi. Sed intro nunc eamus, &

In castra ad nostros reuertamur. Am. Agedum, vt lubet, sequor.

# 22. ACTVS V SCENA II.

IVDITHA, ABRA, THRASO.

Eiusdem generis.

ENimuero gaudeo, Deoque gratias ago,

Cùm id quod meditor, etiamnunc mihi cedat feliciter.

Hem, sequere me Abra. Abr. Vix ausim hera, cùm militibus

Completa sint hîc omnia. Iud. Esto animo bono,

Nihil nobis periculi est:

Nam etsi depraehendamur, mandato tamen

≤page=45≥

Ducis Holofernis saluae, atque incolumes erimus. id enim

Per tota edixit castra, ne nobis, etiam

[^161]Noctu egredientibus, obsit, aut noceat quisquam.

Sed obuiam video nobis venientem nescio

[^162]Quem: praesenti, fortique animo fac vt sies.

Thr. Spero ego nostros hos excubandi, vigilandique

[^163]Labores iam breues futuros, cùm isti apellarum

Gregi ad restim res iam deuenerit planißime.

Sed nescio quem pedum strepitum mihi audire videor.

[^164]Mulierem illam Hebraeam esse credo, cui noctu etiam quolibet

E castris egredi vt liceret imperator

Nostri voluit exercitus. Ipsa herclè est cum ancilla. adoriar,

Ac compellabo comiter. Mulier enim mihi

Visa est elegans, probisque ornata moribus.

Matrona salue: quò tibi iter est? Iud. Oratum exeo.

[^165]In proximam hanc vallem: quod ab Holoferne principe

Vestro permissum est mihi. Thr. Perge vt coepisti: in his

Nostris castris nullus erit, qui aut dicto, aut facto nocebit

Tibi. Iud. Pro isthoc beneficio vobis gratiam habeo, &

Habitura sum, quoad vixero. Abra, sequere. Thr. O mulierem

[^166]Festiuam, atque pulchram! in vita pol venustiorem

Vidi nullam. Itaque minime mirum, si eam

Magni faciat princeps, nihilque illi negandum existimet.

Iud. Subsistendi nobis hic iam dabitur locus.

Secede hinc istorsum paulisper, donec te vocem.

Magnas tibi mi Deus ago gratias, quod haec

≤page=46≥

Quae numine tuo afflata, facere caepi, mihi satis

Secundasti hactenus. Oro te porrò Pater

[^167]Clementißime, vt quemadmodum aliâs frequentor

Maiores nostros, omni humana destitutos

Ope, praeter ipsorum spem, atque expectationem

Grauißimis exemisti periculis,

Hostesque eorum, quamuis opibus, atque copijs

[^168]Potentes, inuicta tua virtute deleuisti,

Et extirpasti funditus: ita nunc quoque

Nostri misertus, hunc superbum atque impium

[^169]Per me de medio sinas tolli tyrannum.

Vt re ipsa, atque adeo grauißimo suo edocti malo,

[^170]Agnoscant homines illi barbari, haud vnquam

Frustrari, qui in te omnem suam spem collocant.

Eosque inani opera, atque labore defatigari,

Qui aduersum te, tuoque cultui addictos

Bellum suscipiunt. Peccata quidem nostra maxima

[^171]Esse fateor, sed tua mi Deus longè maior

Est benignitas: qua si nobis nunc opitulari

[^172]Digneris, profectò fiet vt omnes tui

Numinis cultores diuinam tuam

In se collaudent, atque praedicent beneficentiam,

Vtque alij horum clade, interituque territi,

Neque vim, neque vllam iniuriam inferre audeant

Nobis. Quod vt nunc per me gratia tua

Adiutam eueniat, obsecro, atque obtestor te Deus.

[^173]Sic tua maximè cunctis innotescat clementia,

Si se facilem, piamque in nos nocentes exerat.

Ehodum Abra, tempus est, vt, vnde venimus,

Eò redeamus. Abr. Vbi voles: praecede, consequor.

≤page=47≥

# 23. ACTVS V. SCENA III.

HOLOFERNES, MOABVS. BAGOAS, IVDITHA.

Eiusdem generis versus.

OPiparum, delicatumque vtî praecepi, fac vt appares

Conuiuium Moabe: nam diem hunc totum, atque etiam

Noctem in laetitia cupio degere. Moa. Et hoc, & si quid aliud est

Quod imperas, effectum dabo princeps honoratißimè.

Hol. Adhaec vinum nobis pincerna vt optimum

[^174]Promat, & imprimis fac cures sedulò. Moa. Fiet.

Hol. Atque adeò ne quid omino desit, quod ad

Voluptatem excitandum, quodque ad luxum, & delicias

[^175]Aptum, atque accommodum siet. Moa. Memini, tametsi

Non admoneas. Hol. Tum Hebraeam istam mulierem

Nobis cupiam adesse in conuiuio, vt sua

Nos recreet, atque oblectet elegantia.

Quin Bagoae id dedam negotij. Eho Bagoa,

Prodi ocyus. Bag. Praesto sum domine, hem, impera

Si quid per me fieri velis. Hol. Israëlitidem

[^176]Illam mulierem absque mora conueni, eique commodè

Loquendo persuade, vt diem hunc nobiscum in gaudio, ac

Hilaritate exigat. Bag. Dabo herclè operam, & me impetraturum

Confido. Hol. I, atque matura reditum, eamque huc vide

Vt adducas mihi. Verbis pol vix possem consequi

Moabe, quantopere huius mulieris mihi

Placeat forma: & quopacto mores eius amabiles,

[^177]Vultusque decorus, tum vox illius, atque oratio

Quouis melle dulcior, animum commouerint

≤page=48≥

Meum. Mo. Nihil mirum: namque haud similis est mulier mulierum

Nostrarum, quae student demißis esse humeris,

Ceruice erecta, ac vincto pectore, vt graciles sient.

Si qua est habitior paulò, pugilem esse aiunt. Cibum

[^178]Sibi subtrahunt. Quanquam bona est natura,

Reddunt se curatura iunceas. In hac

[^179]Genuinae formae gratia est: verus color, nullâ

Cerußâ, purpurisso, aut stibio fucatus. Hol. Ego meherculè

Nullam in vita venustiorem vidi feminam.

Quare non desinam, neque conquiescam, donec ea potiar.

Opperiamur paulisper hic dum redeat Bagoas:

Quod iam iam futurum confido. Mod. Placet. Bag. Optimè

Pol, atque sapienter facis mulier, quae principi

Nostro animum induxisti obsequi. Iud. Ita decet ô bone.

Nihil ille vnquam mihi imperabit, quod non sim lubens,

Atque expeditè factura. Bag. Benigne dicis, laudo, & sapis

[^180]Mea quidem sententia.

Sed age properemus, ne quid nostra illum offendat cunctatio.

Hol. Vt omnis mora, cupide quicquam optanti, semper solet

Esse ingrata & molesta. At eccam eam cum Bagoa

Huc ad nos accedere video. Eho, quis me fortunatior,

Siquidem huius mulieris fruendae copia

Concedatur mihi? Moa. Id quidem facillimè

Impetraturum te scio: nam quae femina est,

Quantimuis formosa, atque nobili, quae non

≤page=49≥

Ad nutum se morigeram praebeat tibi?

Hol. Blande illam appellabo, atque salutabo comiter.

Eho mea voluptas, meum suauium,

[^181]Aduentus tuus est mihi gratißimus.

Oh, vt te amplector lubens. Iud. Nae ego mulierum omnium

Quae viuunt sum fortunatißima, quae placeo tibi

Dux inuictißime. Hol. Teneone te mea Iuditha,

Maximè animo expectata meo? At satis iam cessatum est diu:

Eamus tommessatum. Moa. Vbi voles accumbe domine,

Parata enim sunt omnia. Hol. Ehem Iuditha, tu mihi

Dextrum claude latus. Iud. Id quidem faciam lubens,

Siquidem ea quae ancilla apparauit, apponi sinas

Mihi. Hol. Sino. Moabe, fac vt accumbant caeteri.

[^182]Mo. Curabo sedulò. Hol. Nunc genio indulgeamus,

Atque hilares simus omnes. Agite, quisque sibi

[^183]Sumat, quod palato atque gulae sapiat maximè.

Nam neminem apud mensam decet verecundarier.

Moabe, hunc tibi praebibo cyathum. Moa. Vt tibi saluti sit precor

Princeps clarißime. Hol. Hem, vide vt respondeas,

Idque vnico haustu. Moa. Faciam herculè sedulò,

Nam fauces ariditate crepant mihi. Quid hoc,

Satin’ tibi placet domine? Hol. Pol strenuum,

Virumque fortem te esse iudico. Oh, mea

Vita, mea voluptas vnica, frontem exporrige, &

Te praebe hilarem. Iud. Id quidem vt nunc cupide atque libenter faciam,
tua

Domine mihi praestat benignitas. Hok. O mulierem

Lepidisimam! dispeream, nisi te plus quàm oculos amo meos.

Aa

≤page=50≥

Da mihi osculum anime mi. Iud. Neque hoc, neque

Aliud, quod à me petieris ampliùs tibi negandum putem.

Hol. Eia, laudo. Sed quid cessant cyathi? Bag. Hunc scyphum

Tibi, si placet, plenis propino faucibus

Dux ornatißimè. Hol. Age, nihil recuso, sed

[^184]Audin’ ad fundum ebibas velim. Bag. Nihil

Est, aeque quod fecero lubens. Hol. Mea Iuditha,

Quanto tam formosior videre, quàm

Dudum: quanquam antè semper mihi visa es pulcherrima.

[^185]Iud. Certè tu quidem mi domine multò nunc es hilarior.

Hol. Verbum herculè hoc verum est, sine Cerere, & Baccho friget Venus.

Nunc genio indultum est satis. Agedum surgamus, &

In conclaue vnà eamus, delicium atque suauium meum.

Iud. Nihil detrecto. Hol. At at, quid isthuc? vicit vinum quod bibi:

At dum accubabam, quam videbar mihi pulchrè sobrius:

Nunc postquam surrexi, neque pes, neque mens satis

Suum officium facit. Mo. Ehem, quid stas Bagoa?

Obserua principem, atque illum in conclaue ducito.

Bag. Non possum: nam ipse quoque pedibus insistere vix queo.

Et tamen experiar. Hem Moabe, subueni.

Solus enim tantum pondus sustinere non possum.

Moa. Nunquam herculè, ita vt nunc, vino eum vidi obrutum.

Bag. Progredere placide Moabe, ego te subsequor.

≤page=51≥

# 24. ACTVS V. SCENA IV.

IVDITHA, ABRA.

Eiusdem rationis versus.

Hem Abra, Tu hinc à me foris absiste longius,

Ac diligenter obserua omnia. Abr. Faciam hera.

[^186]Iud. Nunc tempus esse arbitror, vt cuius exequendi gratia

Huc veni, aggrediar opus. Tu mi Deus vires

Suffice, animumque confirma mihi: ne in memorabili,

Ac praeclaro hoc facinore deficiam turpiter.

Sic diuina tua maiestas, tuaque potentia

Euadet longè commendatißima:

[^187]Si non per hominum vires, neque militum

Copias, sed per me imbellem mulierem

Nos, qui religiosè tuum nomen coluimus hactenus,

Ab impia horum barbarorum liberes tyrannide.

Eia successurum arbitror, adeò mens gaudio

Gestit mihi. Abra, huc ad me accede protinus.

Abr. Hera adsum. Iud. Caput hoc in coriacea tua

Reconde pera. Abr. Hui, caput. Iud. Tace, atque desina

Rogare quicquam modò, cuius sit, narrabo tibi.

Abr. Vae miserae mihi. Iud. Tace inquam, & esto animo bono.

Deum propitium habemus nobis. At moue

[^188]Te quantum potes. Ab. Id equidem facio sedulò.

Iud. Inter eundum nihil est quod metuamus mali:

Nam principis edicto satis tutae sumus.

Ab. Vide etiam sodes, ne nimium tibi confidas hera.

Iud. Oh, potin’ vt desinas? Nihil periculi est

Inquam: nam adiutorem Deum mihi esse sentio.

Abr. Ego quid egeris planè nescio. Tum cuius sit caput

Quod in pera reconditum gesto, multò minus.

≤line=2≥ Aa

≤page=52≥

Neque de eo quid dicam, aut quid suspicer scio.

Iud. Nunc isthuc percontari desine. Postea scies.

Ab. Etiamne longiùs ire paras? quo me ducis miseram?

Iud. Quieta esto obsecro, ad vrbem recta imus via.

Nec quicquam nunc est quod timeas: nam longius

A castris digressae sumus. Quin haud procul

A ciuitate nos iam abesse existimo.

Abr. Vtinam tu haec vera praedices! sed dic mihi

Amabo, cuius est caput quod porto. Iud. Cuius sit rogas?

Abr. Agedum dic sodes. Iud. Cuius arbitrare? Abr. Nescio

[^189]Hera: sed nihil est aequè quod sciam lubens.

Iud. Age dicam: quandoquidem diuina gratia

Omni periculo nunc exemptae sumus.

Nam ad portam venimus. Abr. Oh, audire gestio.

Iud. Holofernis Assyriorum principis est hoc, quod geris, caput.

[^190]Abr. Vae miserae mihi, nobisque omnibus. Iud. Tacè

Stulta: quos tu miseros appellas, ego omnium

Puto esse felicißimos: vtpote quibus

Propitius est Deus. Abr. Hera, téne ausam fuisse rem

Tantam aggredi? Iud. Quidni Abra. Non fit sine periculo

Facinus magnum, ac memorabile: & Deum mihi

Adiutorem fore sperabam. Neque haec me spes

Fefellit. diuina enim ope, non meis id est

Effectum viribus. Sed quia portam pulsare cesso,

Et ciuibus tam insperatum impertire gaudium?

Heus heus, aperito aliquis portam protinus. ah, quid moramini?

Rem omnem vobis incolumem, saluamque esse nuncio.

≤page=53≥

# 25. ACTVS V. SCENA V.

MELCHIAS, IVDITHA, SADOCVS, OZIA, IOACHIMVS, ACHIOR.

Eiusdem generis versus.

CVius ego vocem hîc audio? Iud. Cuius arbitrare? Mel. Nescio.

Iud. Hem, nescis? Iudithae. Mel. Tunè huc reuerteris

[^191]Iuditha, quam iamdudum interij sse putaueramus?

Iud. Deus sua me seruauit clementia.

Sed portam aperi, iam vos beauero. Mel. Nihil

Detrecto. ingredere. Age, nunc dic sodes Iuditha,

Quidnam adferas bonae rei. Iud. Dicam, sed non nisi

[^192]Conuocatis ciuitatis optimatibus. Mel. Hem Sadoce,

Propera, ac Ioachimum summum sacerdotem, & Oziam

Reliquosque vrbis nostrae proceres huc accerse ocyus.

Sad. Causae quid dicam? Mel. Iuditham redijsse. Eho. vola.

Mea Iuditha, dic amabo quid sit factum? aut vnde nobis

[^193]Salutem iam auguraris, cùm in grauißimis malis

Versemur miseri. Iud. Haud miseros ego, sed felices esse arbitror,

[^194]Quos Deus sua protegit, ac defendit clementia.

Mel. Confiteor id quidem esse verum: sed quidnam isthuc sit boni,

Quod te nunc nobis adferre ais, id herculè

Nimis scire cupiam Iuditha. Agedum, ne celato obsecro.

Sed video vnà cum Sadoco accedentem Oziam, & caeteros

Quos accersi iußisti ciuitatis principes.

Iud. Hos ego nunc ingenti complebo gaudio.

Ot. Ehem mea Iuditha, itáne nobis te saluam restituit Deus.

Aa 3 \[\< A 3\]

≤page=54≥

Iud. Vti vides Ozia: atque adeo re gesta felicißimè.

Itaque animo iam nunc vos tranquillo, atque quieto esse impero,

[^195]In vtramuis aurem ociosè vt dormiatis

Fratres. Ozi. Eho, dic mihi, quid factum est, aut quid isthuc est

[^196]Iuditha, quod tibi feliciter ceßisse praedicas?

Iud. Nescitis quantum ego vobis aduentu meo apportem boni.

Ozi. Mitte ambages oro. Quin potiùs vnico

Verbo dic, quopacto se nostrae habeant res: quae quidem

Afflictae, imo desperatae nobis fuerunt hactenus. \[\<desperata\]

Iud. Agite, expediam paucißimis. Hem Abra, quod habes

[^197]In pera profer caput. Abr. Accipe hera. Iud. Eia, adeste,

Atque spectate obsecro prodigium. Hoc Holofernis caput

Est, principis Assyriorum, cuius insuperabilem

Tyrannidem viresque inuictas extimuistis hactenus.

Ozi. O facinus inauditum! Caput Holofernis Iuditha?

Quam ego rem nouam audio. Ioa. Deum immortalem! nihil

Vnquam in vita audiui admirabilius. Tun’ huc caput

Adfers Holofernis? Iud. Contemplamini obsecro

An non sit. Ozi. Prae gaudio, ita me Deus amet, vbi sim nescio.

Quia praeter spem, atque incredibile hoc nobis accidit.

Ioa. Bone Deus, cui vnquam quicquam aequè feliciter, atque commodè

Euenit? aut quis nobis fortunatior?

Nemo hercule quisquam: nam in nobis Deus potestatem

Planè per te mea Iuditha ostendit suam.

Iud. Verè tu quidem isthuc dicis, atque piè, vtî te decet

≤page=55≥

Ioachime. Hoc enim quod nobis obtigit bonum, haud mea

Industria, aut virtute, sed diuina ope,

Et praesidio adepti sumus. Nam maius id est opus,

Quàm vt humanae hic quicquam sibi vires arrogent.

Ozi. Scio mea Iuditha, scio non nisi Dei opitulante gratia

Te facinus tam arduum perficere potuisse. nihilominus

Erit hoc tibi memorabile apud posteros tamen.

[^198]Te maximo vitae periculo, in tanta rerum omnium

Desperatione nobis subuenisse: teque

Patriae salutem vitae proposuisse tua. Iud. Nihil moror

Inanem gloriam: Deo solum nobis sunt maximae

Agendae gratiae, qui & vitam incolumem, & integram,

Illaesamque pudicitiam seruauit mihi.

Sed auscultate fratres, quid nunc porro vos facere velim.

[^199]Ozi. Quid Iuditha? Iu. Caput hoc Holofernis ex muris

Suspendendum, & mox simulac exortus sol fuerit, in hostium

Castra irrumpendum vobis arbitror. Quo inopinato impetu

Illi perculsi, ad excitandum principem

[^200]Suum procurrent illicò:

Quem vbi obtruncatum, atque volutatum in sanguine

Suo conspexerint, subita formidine,

Atque pauore exanimati, fugient protinus.

Quos vna cum illis, qui haec montosa loca incolunt,

Vos insequuti facilè trucidabitis,

Atque interimetis omnes. Sed prius Achiorem velim

Huc ad nos accersi iubeatis: vt videat eius caput,

Qui gentem Israëliticam contempsit tam procaciter,

Et à quo ad nos, tanquam ad mortem est missus. Ozi. Age, fiat. hem,

≤line=4≥ Aa

≤page=56≥

Sadoce, propera, atque Achiorem ex nostris huc accerse aedibus.

[^201]Sad. Faciam herculè sedulò. Ozi. O nos felicißimos!

Eia Iuditha, nae tu mulier es pia, atque beata

Prae reliquis, quae viuunt, mulieribus: cum tibi

Propitius sit Deus, qui tanta tamque prodigiosa per

Te nobis praestitit. Iud. Ozia, hic solus laudandus, hic

Nunquam intermittendis celebrandus est praeconijs.

Sed adest Achior. ehodum Achior, en caput illius,

Qui propter nos tibi infensus, se perditurum te

[^202]Miseris minabatur modis. Ach. Deus bone,

Quid isthuc est prodigij? ah! animus pol stupet.

Genuaque deficiunt mihi. Ioa. Ehem, quid isthuc Achior?

Itáne in terram prolaberis? animum recipe obsecro, &

Ad te redi. Ach. O admirandam Dei potentiam!

O mulierem quauis beatiorem femina!

[^203]Nihil vnquam in vita audiui admirabilius

Nunc itaque relictis, quibus hactenus inuolutus

Fui, erroribus, eundem quem vos veneramini,

Quoad vixero, religiosè colam Deum:

Si modo vos in consortium vestrum me recipere

Dignemini. Ioa. Euge recipimus, ac libenter herculè.

Iud. Bene facitis: & Deo est nobis habenda gratia.

[^204]Nunc quisque se ad pugnam paret. Mel. age, placet: faxo vt armatos

Nostros omnes hic praesentes videatis protinus.

Ozi. O nos felices! cum tua opera ac virtute, mea Iuditha,

Immanem hunc, impiumque tyrannum è medio sustulit

Deus. Sed quonam nos munere tantam hanc tuam

Erga nos compensabimus beneficentiam?

≤page=57≥

Quibus te laudibus, quibus celebrabimus praeconijs?

Nihil vnquam tam magnifice dicemus, vel faciemus tibi,

Quin virtus plus mereatur tua. Iud. Apage sis, nihil

[^205]Ego me promeritam existimo.

Quod diuinae acceptum ferri debet clementiae,

Ob id me aut magni pendi, aut laudari à quoquam, impium,

Et iniquum esse arbitror. Sed heus Sadoce, tu

Caput hoc de muro conspiciendum propone hostibus.

Nisi quid dissentitis fratres. Ioa. Et hîc & alibi tibi

Lubenter paruerimus Iuditha. Sadoce, ocyus

Hoc effectum reddito. Sad. Faciam herculè sedulò.

Ozi. O Deus, serua obsecro nobis haec bona.

Sed Melchiam eccum redeuntem conspicor procul. Bone

Deus, quantam hominum adducit multitudinem?

Videte sodes quàm laeti, & quam alacres fient.

Ioa. Nihil mirum, tanto ac tam insperato intellecto nuncio.

[^206]Iud. Portam nunc aperiri iube Ozia, vt omnes impetu

Inopinato simul in hostes irruant.

Ozi. Agedum pandatur porta. Eia praebete vos viros:

Et strepitu, clamoreque quanto potestis maximo,

In hostium irrumpite castra, & diuina freti gratia,

Fugate, sternite, atque trucidate impium,

Ac barbarum istud hominum genus. Mel. Eho procedite

Viri, victoriam nobis in manibus constituit Deus.

Fugam dabunt, vbi ducem suum occisum cognouerint.

≤line=5≥ Aa

≤page=58≥

# 26. ACTVS V SCENA VI.

THRASO, LABRAX, BAGOAS, AMMOnides.

Eiusdem rationis versus.

INfortunatos pol Labrax ege nos esse arbitror,

[^207]Quibus super montem hunc vsque excubandum

Fuit: cum reliqui nostri exercitus duces genio

[^208]Interea indulserint, vinoque se compleuerint

Affatim. Lab. Haec belli alea est. sed lucescit. quiescendi,

Atque adeo potandi, si lubet jam dabitur copia.

Sed quid hoc rei est, quod tantam ciuium

Ex vrbe conspicio erupisse multitudinem?

Cum nullus omnino ausus fuerit prodire hactenus.

Thr. Nescio per Iouem: quin huc ad nos recta pergunt via.

Lab. Credo vt fit, omnium rerum inopia, atque desperatio

Ignauos etiam fortes facit. Th. Agedum sodes,

In castra nos sine mora conferamus, &

Rem, quopacto se habeat, renunciemus. Lab. Consulis

Probè. Bag. Expergiscere sodes Bagόa, somnumque oculis excute.

Nam clarus jamdudum illuxit dies. pol crapulam

Hesternam nondum etiam me edormiuisse sentio satis:

Neque mirum id certè, cum nunquam me epulatum meminerim

[^209]Lautiùs, nunquam prolixiùs. Nunc imperator

Noster in amore est totus, mulierem illam complectens, qua ego

Pol in vita elegantiorem vidi neminem.

Sed eccum Ammonidem. Heus Ammonide, quid te tam manè

≤page=59≥

E lecto expulit, qui heri tantum biberas? Am. Sitis

[^210]Meherculè è primo somno experrectum, me hactenus

Miris discruciauit modis. Ohe, cedo quod bibam.

Bag. Hui, etiam nunc homo est ebrius. Sed quid hoc,

Quod milites huc ad nos perturbatos properare video?

Thr. Opportunè pol te hic stantem reperimus Bagoa.

Ba. Ah, quid trepidatis, quidve exanimati estis obsecro.

Lab. Ad principem in conclaue ingredere protinus.

Ba. Quid ita. Thr. Rogas? hostes omnes ex ciuitate

Egreßi, celeri huc accurrunt gradu. Bag. Quid audio?

Lab. Age, propera, quid stas? Bag. Non ausim. Thr. Hem, non? quid igitur

Faciendum censes? Am. Nos illos facilè repulerimus

[^211]Mastigias. Lab. i sodes Bagoa: nam quod

Cauere potes, stultum est admittere. Bag. Eo. Am. Vah, neque

Verum, neque verisimile mihi videmini

Dicere, neque vtî fortes viros decet. Th. Vera herculè

Quae nuntiamus inuenietis omnia.

[^212]Et satis conijcere, aut intelligere nequeo,

Vnde haec tanta apud hostes existat rerum commutatio, vt

Qui ex muris vrbis iampridem vix ausi fuerint prospicere,

Nunc non metuant ad nostra castra propiùs impetu

Tanto procurrere. Bag. Vae nobis miserrimis!

O coelum, ô terra, ô maria Neptuni! Am. Hei mihi,

Quid ita times, tremisque Bagoa? Bag. Nulli sumus,

Actum est Ammonide Lab. Quid ita? cedo. Bag. Perijmus funditus.

Am. Quin dic, quid est? Ba. Holofernem nostrum principem

≤page=60≥

Obtruncatum in conclaui reperi miser.

Adeste vt spectetis flagitium. Am. Prohibeant

Isthuc superi. vae nobis infelicibus!

Lab. O facinus indignißimum! Bag. Hebraea illa venefica

Os subleuit nobis, quam nusquam ego inuenio. Vah, dispudet

Tam turpiter nobis data esse verba. Am. Est vt ais Bagoa,

[^213]Illa nos miseros suis circumuenit fallacijs.

Thr. O scelus inauditum, à ingentem confidentiam!

[^214]Hinc ille repentinus hostium incursus

In nos. Eheu, quid consilij das Ammonide?

Am. Neque consilij locum habeo, neque auxilij copiam:

[^215]Nam ita sum perturbatus, vt animum

Ad cogitandum instituere nequeam. Tum prae formidine

Pedibus vix insisto miser. Bag. Quin fugimus, quantum possumus,

Dum salui, atque incolumes sumus. Am. Non diu erimus per Iouem:

Namque hostium imminentium strepitum, ac tubae

Vocem audire videor mihi. Fugiamus Bagoa.

[^216]Bag. Probè mones. Am. Praecurrite vos, ego iam iam

Cum toto sequor exercitu. Sed nae ego homo sum

Stultißimus, qui non ipse mihi in tanto consulam

Periculo. Age, nihil moror exercitum.

Namque hocce tempus praecauere mihi me, non alijs sinit.

# 27. ACTVS V. SCENA VII.

MELCHIAS, SADOCVS, AZARIAS.

Iambici senarij, & septenarij.

NVnc irruendi tempus esse existimo.

≤page=61≥

Hem, macte virtute, Deus nostros conatus sua

Secundabit clementia. Sad. Agite, quisque se

Virum praestet. Ne metuite impias hominum

[^217]Barbarorum copias: nam aduersus hos abundè

Nos muniet, atque tuebitur Deus. Etsi humanitùs

Quid fortè nobis acciderit, equidem pro patria,

Ac religione qui perit, non turpiter interit.

[^218]Sed quidnam hoc esse dicam Melchia, quod è castris

Videmus prodeuntem neminem? Mel. Credo

Illos resciuisse imperatoris sui

Necem. & ob id perculsos metu fugisse. Sad. Ita

Me Deus amet, vt mihi nunc verum videris dicere.

[^219]Accedamus propiùs. Deum immortalem, deserta hic ego

Conspicio esse omnia. Eho, accurrite: spolia

Hîc nobis sunt relicta splendidißima. Mel. O

[^220]Admirandam diuini numinis clementiam! Aza. Bone

Deus, quàm saepe eueniunt, quae non audeas

Sperare? sed quidnam faciendum censes Melchia:

[^221]Hostesne persequemur, an prius vrbis principes

Huius rei reddemus certiores, vt

Ex illorum sententia agamus, quicquid hic

Faciendum sit nobis? Mel. Mittamus protinus

aliquem, quin tu potius ipse i Azaria, rei

Tam prodigiosae nuncius. Nos interim

[^222]Partim praedam hanc opimam, quam nacti sumus,

Seruabimus, partim fugientes insequemur

[^223]Hostes. Aza. Nihil vnquam iniunctum est mihi, quod fecerim

Lubentius. Nae ego gratißimum apportabo nuncium.

Age Azaria, omnem è corpore torporem excute:

≤page=62≥

Viarumque omnes aspernare crepidines.

Nam quemcunque hac in re laborem ceperis,

Eum tibi abunde pensatum iri credito.

Sed satis hic cessatum est, nunc me in pedes quantum queo.

# 28. ACTVS V. SCENA VIII.

OZYAS, IVDITHA, IOACHIMVS, AZARIAS.

Eiusdem generis.

[^224]Enimuero nisi me mens fallit, spero ex sententia

Hanc rem nobis porrò euenturam Iuditha:

Adeo animus nunc gaudio gestit mihi. Iud. De eo

Profectò haud dubito Ozia. Sed extra portam paululum

Progrediamur: spero adfuturos modo, qui nuncium

Nobis gratum, ac iucundum sunt allaturi. Ioa. Id quidem

Et ego breui confido fore. Aza. Deus bone,

Boni quid adfero. Sed nequaquam hic mihi

Subsistendum arbitror. Ad vrbem sine vlla pergo mora.

Oz. Hem Iuditha, nescio quem huc accurrentem video.

Bonum herculè, id quod apportat, fore auguror. vide

Vt gestiat, vtque laetus atque alacris siet.

[^225]Iud. Azarias est. Ioa. Aut ille est, aut oculi hallucinantur.

Mihi. Aza. Sed non procul à porta video stare nescio

Quos: illos primum delibutos reddam gaudio. Ioa. Is

Est ipsus occurramus. Aza. Eho, nemo gestientem

[^226]Azariam videt? nemo illi gratulatum

Aduenit? Iud. Audin quid dicat Ozia? Ozi. Oh, quidni audiam.

Aza. Sed adsunt, quos optabam. Iud. Hem Azaria, quid ita

Gestis, aut quid laetus es obsecro? Aza. Mea Iuditha,

IVDITHA. 63 \[\< 36\]

[^227]Quae euentura praedixisti, contigerunt omnia.

Hostes subito terrore, ac formidine

Exanimati, cuncti fugerunt turpiter.

Ozi. O summis laudibus celebrandam Dei

[^228]Benignitatem! ô numinis

Diuini nunquam nobis reticendam clementiam!

Oh, Azaria, oh mi frater, quid nobis felicius,

[^229]Si quidem tu haec vera praedicas. Aza. Verißima

Reperietis quae nuncio. Nunc adeò ad vos sum missus, vt

Quid praeterea faciendum sit, statuatis protinus.

Ioa. Agitedum, ingrediamur, vt accitis caeteris

Vrbis magnatibus, de eo vnà consultemus: &

Tantam, tamque admirabilem erga nos Dei simul

Omnes laudemus, atque praedicemus beneficentiam.

Iud. Piè, atque prudenter praecedite vos, sequor.

# 29. PERORATIO.

Iambici senarij, & septenarij.

POsthac egredientem hic nullum videbitis:

[^230]Nam si quid est quod restat, intus transigetur. At

Subsistite etiamnunc paulisper, vt coronidis vice

Quam auctor subijcit, audite admonitiunculam.

Haec quam spectastis, sacra est historia, non ludicra, aut

Profana fabula. Itaque ad anagogen, ac mysticum

Arcanumque rei sensum animos aduertite sedulò.

Vidistis hic Holofernem, gloriosum, atque impium

Suarum virium ostentatorem: qui non modò

[^231]Homines pios, sed ipsum etiam Deum procaciter

Conuitijs, probrisque incessere est ausus. Sed quam precor

Catastrophen nefanda illius sortita est immanitas.

# 30. PERORATIO. 64

Deoque exosa ostentatio? Non fortiter

In acie cum viris pugnans, sed ebrius

A muliere imbelli obtruncatur turpiter.

Eant nunc impij tyranni, ac viribus,

[^232]Opibusque suis confisi, sese jactitent:

Minisque coelum territantes, neminem sibi

Aut formidandum, aut extimescendum putent.

Cùm nihil aduersus Deum ipsorum impotentes

Valeant molitiones, nihil conatus improbi:

Quos diuina adiuti ope facilè declinant boni:

Vt sacra haec nos docet, monetque historia, quam

Ludo vobis hic exhibuimus comico.

Qui si placuit, agitedum sodes, plaudite.



# Back



FINIS.

[^1]: *In margine* Scaz.

[^2]: *In margine* Troch.

[^3]: *In margine* Troch.

[^4]: *In margine* Troch.

[^5]: *In margine* Troch.

[^6]: *In margine* Scaz. Octo.

[^7]: *In margine* Troch.

[^8]: *In margine* Octo.

[^9]: *In margine* Troch.

[^10]: *In margine* Troch. 2.

[^11]: *In margine* Troch.

[^12]: *In margine* Catal.

[^13]: *In margine* Troch. 2.

[^14]: *In margine* Troch.

[^15]: *In margine* Scaz.

[^16]: *In margine* Troch.

[^17]: *In margine* Troch. 3.

[^18]: *In margine* Troch.

[^19]: *In margine* Troch.

[^20]: *In margine* Scaz.

[^21]: *In margine* Scaz.

[^22]: *In margine* Troch.

[^23]: *In margine* Troch. 3.

[^24]: *In margine* Scaz.

[^25]: *In margine* Dimet.

[^26]: *In margine* Troch.

[^27]: *In margine* Troch.

[^28]: *In margine* Troch.

[^29]: *In margine* Catal.

[^30]: *In margine* Troch.

[^31]: *In margine* Troch.

[^32]: *In margine* Iamb.

[^33]: *In margine* Iamb.

[^34]: *In margine* Scaz.

[^35]: *In margine* Iamb.

[^36]: *In margine* Iamb.

[^37]: *In margine* Iamb.

[^38]: *In margine* Acatal.

[^39]: *In margine* Iamb.

[^40]: *In margine* Iamb.

[^41]: *In margine* Iamb.

[^42]: *In margine* Acatal.

[^43]: *In margine* Iamb.

[^44]: *In margine* Acatal.

[^45]: *In margine* Iamb.

[^46]: *In margine* Acatal.

[^47]: *In margine* Iamb. 3.

[^48]: *In margine* Iamb.

[^49]: *In margine* Iamb. 2.

[^50]: *In margine* Iamb. 3.

[^51]: *In margine* Iamb.

[^52]: *In margine* Iamb.

[^53]: *In margine* Iamb. 2.

[^54]: *In margine* Iamb.

[^55]: *In margine* Acatal.

[^56]: *In margine* Iamb. 2.

[^57]: *In margine* Iamb.

[^58]: *In margine* Iamb. 2.

[^59]: *In margine* Scaz.

[^60]: *In margine* Acatal.

[^61]: *In margine* Acatal.

[^62]: *In margine* Iamb. 4.

[^63]: *In margine* Iamb.

[^64]: *In margine* Iamb. 2.

[^65]: *In margine* Iamb.

[^66]: *In margine* Iamb.

[^67]: *In margine* Iamb.

[^68]: *In margine* Iamb.

[^69]: *In margine* Scaz.

[^70]: *In margine* Iamb.

[^71]: *In margine* Iamb.

[^72]: *In margine* 4

[^73]: *In margine* Iamb. 5.

[^74]: *In margine* Acat.

[^75]: *In margine* Iamb. 3.

[^76]: *In margine* Scaz.

[^77]: *In margine* Iamb. 6.

[^78]: *In margine* Iamb.

[^79]: *In margine* Iamb.

[^80]: *In margine* Iamb.

[^81]: *In margine* Iamb. 4.

[^82]: *In margine* Iamb.

[^83]: *In margine* Troch.

[^84]: *In margine* Troch.

[^85]: *In margine* Dimet.

[^86]: *In margine* Troch.

[^87]: *In margine* Scaz.

[^88]: *In margine* Troch.

[^89]: *In margine* Scaz.

[^90]: *In margine* Scaz.

[^91]: *In margine* Troch. 4.

[^92]: *In margine* Catal.

[^93]: *In margine* Troch.

[^94]: *In margine* Scaz.

[^95]: *In margine* Troch.

[^96]: *In margine* Scaz.

[^97]: *In margine* Dimet.

[^98]: *In margine* Scaz.

[^99]: *In margine* Troch. 2.

[^100]: *In margine* Dimet.

[^101]: *In margine* Troch.

[^102]: *In margine* Dimet.

[^103]: *In margine* Troch.

[^104]: *In margine* Catal.

[^105]: *In margine* Troch.

[^106]: *In margine* Troch.

[^107]: *In margine* Troch.

[^108]: *In margine* Troch.

[^109]: *In margine* Troch.

[^110]: *In margine* Troch.

[^111]: *In margine* Catal.

[^112]: *In margine* Scaz.

[^113]: *In margine* Troch.

[^114]: *In margine* Troch.

[^115]: *In margine* Scaz.

[^116]: *In margine* Catal.

[^117]: *In margine* Catal.

[^118]: *In margine* Troch.

[^119]: *In margine* Troch. 2.

[^120]: *In margine* Troch.

[^121]: *In margine* Troch.

[^122]: *In margine* Troch.

[^123]: *In margine* Troch. 2.

[^124]: *In margine* Troch. 2.

[^125]: *In margine* Catal. Troch. 2.

[^126]: *In margine* Catal. Troch. 2.

[^127]: *In margine* Scaz.

[^128]: *In margine* Troch.

[^129]: *In margine* Troch.

[^130]: *In margine* Troch. 2.

[^131]: *In margine* Catal.

[^132]: *In margine* Troch.

[^133]: *In margine* Catal.

[^134]: *In margine* Troch.

[^135]: *In margine* Troch.

[^136]: *In margine* Troch.

[^137]: *In margine* Troch.

[^138]: *In margine* Troch. 4.

[^139]: *In margine* Hyper.

[^140]: *In margine* Troch.

[^141]: *In margine* Scaz.

[^142]: *In margine* Troch. Catal.

[^143]: *In margine* Dimet.

[^144]: *In margine* Troch.

[^145]: *In margine* Dimet.

[^146]: *In margine* Scaz.

[^147]: *In margine* Troch.

[^148]: *In margine* Troch. 3.

[^149]: *In margine* Troch. 2.

[^150]: *In margine* Catal.

[^151]: *In margine* Troch.

[^152]: *In margine* Troch.

[^153]: *In margine* Troch. 2.

[^154]: *In margine* Troch.

[^155]: *In margine* Troch. Scaz. \[\< Torch.\]

[^156]: *In margine* Troch.

[^157]: *In margine* Catal.

[^158]: *In margine* Troch.

[^159]: *In margine* Troch. 2.

[^160]: *In margine* Troch.

[^161]: *In margine* Scaz.

[^162]: *In margine* Catal.

[^163]: *In margine* Scaz.

[^164]: *In margine* Catal.

[^165]: *In margine* Catal.

[^166]: *In margine* Troch. 2. \[\< Toch.\]

[^167]: *In margine* Troch. Catal. 2

[^168]: *In margine* Catal.

[^169]: *In margine* Troch. 2.

[^170]: *In margine* Scaz.

[^171]: *In margine* Troch.

[^172]: *In margine* 4

[^173]: *In margine* Troch.

[^174]: *In margine* Troch.

[^175]: *In margine* Catal.

[^176]: *In margine* Scaz.

[^177]: *In margine* Troch.

[^178]: *In margine* Catal.

[^179]: *In margine* Scaz.

[^180]: *In margine* Dimet.

[^181]: *In margine* Troch 2.

[^182]: *In margine* Catal.

[^183]: *In margine* Troch.

[^184]: *In margine* Troch.

[^185]: *In margine* Troch.

[^186]: *In margine* Scaz.

[^187]: *In margine* Troch. 3.

[^188]: *In margine* Troch.

[^189]: *In margine* Troch.

[^190]: *In margine* Troch. 2.

[^191]: *In margine* Catal.

[^192]: *In margine* Troch.

[^193]: *In margine* Catal.

[^194]: *In margine* Troch.

[^195]: *In margine* Catal.

[^196]: *In margine* Scaz.

[^197]: *In margine* Troch. 2.

[^198]: *In margine* Troch.

[^199]: *In margine* Scaz.

[^200]: *In margine* Dimet.

[^201]: *In margine* Troch.

[^202]: *In margine* Scaz.

[^203]: *In margine* Troch. 2.

[^204]: *In margine* Scaz.

[^205]: *In margine* Dimet.

[^206]: *In margine* Catal.

[^207]: *In margine* Troch.

[^208]: *In margine* Troch.

[^209]: *In margine* Troch.

[^210]: *In margine* Troch.

[^211]: *In margine* Scaz.

[^212]: *In margine* Troch.

[^213]: *In margine* Troch.

[^214]: *In margine* Troch. 3.

[^215]: *In margine* Dimet.

[^216]: *In margine* Scaz.

[^217]: *In margine* Troch.

[^218]: *In margine* Scaz. 2.

[^219]: *In margine* Octo.

[^220]: *In margine* Octo.

[^221]: *In margine* Scaz.

[^222]: *In margine* Catal.

[^223]: *In margine* Octo.

[^224]: *In margine* Octo.

[^225]: *In margine* Catal.

[^226]: *In margine* Catal. 2.

[^227]: *In margine* Troch. 3.

[^228]: *In margine* Dimet.

[^229]: *In margine* Octo.

[^230]: *In margine* Octo.

[^231]: *In margine* Octo. 2.

[^232]: *In margine* Troch.

