# Front



Comoedia Tra\|GICA, QVAE INSCRI\|BITVR MAGDALENA EVAN-\|gelica, Autore
Petro \| Philicino.

Τὴν χεῖρα σὺν θεῷ χρὴ τοὺς σοφοὺς κινεῖν.

ANTVERPIAE,

In aedibus Ioan. Steelsii, Anno

M.D.XLVI.

REVERENDO IN CHRISTO Patri, Laubiensi et Broniensi Abbati, Domino
Guilielmo Caulierio, Patrono suo Petrus Philicinus S. D. P.

Salue Praesul obseruande plurimum in Christo, et consilii mei motus ac
rationem, si libet, paucis accipe. Statueram apud animum, praeter
Isaaccum nihil publicare, praesertim hoc tempore quo omnis mihi
studiorum alacritas debilitata et tantum non excussa fuerat. Quem enim
non commoueat, quamlibet constantem, atque in aegritudinem deiiciat, tam
miserabilis rerum facies? Passim armis fremunt ac feruent omnia. Nihil
audimus, nisi minas hostiles, equorum hinnitum, machinularum aenearum et
bombardarum displosiones, conuectorum plaustra ac diribitoria. Nihil
videmus, nisi Aquilas, manipulos, cohortes, legiones. Videre est, in his
Hannonum collimitiis, viduos cultore agros, inanes villas et deserta
horrea in ruinam procumbentia. Sed et miles Pardus moribus maculosis, et
Aspis dira, arma quae Princeps dedit ad reipublicae defensionem, vertit
in suorum viscera, rapit, peierat, fores effringit, exigit, pulsat,
occidit hospitem, fas nefasque miscet, denique quiduis sibi licere putat
belli nomine: vt nimis esse verum illud sentiamus, bellum esse malorum
omnium Oceanum. His accedit perpetua bellorum comes, annonae penuria
quae penuriam multis adfert consilii. Et huius pedissequa nunc fames
multis in locis grassatur, popu-

latur et carpit miserorum praecordia: animi tormentum, corporis tabes

peccandi magistra. Denique passim quoque scintillat pestilentia, mox, vt

20- videtur,saeuitura: quae hoc armis omnibus acerbior ac tristior esse
solet,

quod aegris et moribundis non modo desunt, qui visant, qui assideant,
qui

≤page=32≥

opem ferant, qui oculos contegant: sed saepe etiam qui efferant, ac
iusta

persoluant. Quid multis? Mundus iam iam fractis ruiturus videtur
Compagi-

bus: nisi pro sua genuina bonitate, Dominus Deus arcano suo consilio,
huic

25- fatali Tragoediae, foelicem cito det catastrophen. His1 igitur malis
diu

tentatus, iactatus et fatigatus, coepi tandem me ipsum colligere et ad

salutares librorum suppetias, velut ad sacram anchoram, confugere,
Musaeque

lautioris studia: quae sensim vt sol, nubila animi mei serenarunt et
veluti

Sirenes, salutari cantu me totum permulserunt. Verum quia authore
Damaso,2

30- lectio, sine stylo, res est mortua, coepi quaedam scribere et hanc
regus-

tare Comoediolam, versu olim dimetro a me scriptam, sed quam Leuinus
Brech-

tanus Theologus, vir de singulari turn eruditione, turn pietate nobis
charis-

simus, in iustam post redegit Comoediam. Nouissime eamdem dum rusticor

apud Dominam a Maurianmet, peste abactus, quae passim apud Binchium
gras-

35- sari coeperat, quanta licuit cura, recognoui atque elimaui: sic
tamen vt

de industria nonnunquam vtar synizesi, diplasiasmo3 religionisque
nostrae

vocabulis. Nihil Sotadicum, nihil impium, nihil commune habet cum
factio-

nibus huius seculi. Et quia nescio quid tragicum spirare videtur, libuit

Tragicam appellare Comoediam, vt nomen rei conueniat. Nullum ex hac
falsae

40- gloriae choragium ambio, si pio lectori, si tuis symmistis, si tibi
in

primis placuerit, abunde defuncta erit suo munere. Tibi enim vni dicatur

atque in clientelam traditur vt earn contra Momorum calumnias et Cri ti-

corum obelos tuearis. In hoc genere plura lusimus, quae vbi redierimus

Binchium, tuis iunioribus alumnis literarum candidatis libenter communi-

45- cabimus. Interim valeat his paucis tua humanitas, in Christo
quamdiutissime.

Apud Ham Eburonum 1111 id. Ianuarii, Anno M.D.XL1111.

PROLOGVS

IN MAGDALENEN.

Saluete plurimum viri

Virtute macti et litteris,

In Christo Iesu qui salus,

Et fons salutis omnis est.

5- Dum vos alacres conspicit

Venisse spectatum, Chorus

Noster sibi vel maxi me

Adgratulatur histricus.

Doctis enim et piis auet,

10- Atque omnibus studet modis,

(Vos esse quales audiit )

Suam probare industriam.

Pulcherrimum quippe autumat

Laudari Athletam ab Hercule,

15- Vatem a Marone, Rhetorem

A Tullio, a bonis bonos.

Confidit et si errauerit,

Vos iudices aequos fore,

Aut subdituros illice

20- Plausu, faces ad grandia,

Aut mussitando, somnio

Laetum esse, passuros suo.

Ac denique vt par est, bona

Expectat omnia a bonis.

25- Nihil moratur liuidos,

Ineptiorum calculum

Album, nigrum, laudes, sales,

Eodem habet discrimine.

≤page=34≥

Quin laus eorum infamia est

30- Pudenda; contra crimen, est

Res nobilis, palmaria,

Omnique maior gloria.

Nam Gallus vt Topazio

Granum anteponit ordei,

35- Et vt sues spernunt rosas

Lippumque lumen non iuuat:

Sic hi frequenter praeferunt

Inscitiam scientiae,

Sanaeque menti insarliam, et

40- Stolidum, homini vero, pecus.

Iam si his omissis haud graue est

Vobis silentium dare,

Edisseram, cur venerim,

Huc missus a nostro grege.

45- Versu dimetro Iambico

Sic Magdalenes funebrem

Luctum exarauit commodis

Nostris studens didascalus,

A veritate vt discrepet

50- Euuangelii nec tantulum

Atque interim eloquentiam, et

Rerum tenorem negligit.

Ingens enim politiem,

Vel ordinem nescit dolor .

55- Sed absque delectu iacit

Quaecumque dictat1 impetus.

Eum actitare in pulpitis

Decreuit istis protinus,

Fauente Christi Numine,

60- Caterua litteraria.

≤page=35≥

Proinde vos omnes rogo,

Promptis adesse mentibus,

Et ferias agentibus

Audire linguis hypothesin.

PERIOCHE

IN MAGDALENEN.

Cum luce prima, flebili

Confecta luctu Magdale

Iesu adit tumbam, die

Post passionem tertio.

5- Abducit et secum duas

Marias, ferens aromata

Ad corpus oblinendum heri

Quem gestat in sinu sui.

Mox Angeli mirabili

10- Specie corusci, et vestibus

Niueis, monent vt hae modum

Finemque ponant fletibus,

Ac nuntient Apostolis

Dolore confusis graui,

15- Christum subacta ferreae

Post iura mortis viuere.

Duae capessunt protinus

Mandata. Tum satellites

Rebus nouis conterriti,

20- Fuga saluti consulunt,

≤page=36≥

Atque indicant primatibus

Christum reuixisse. Interim

Haeret sepulchro Magdale

Afflicta pertinaciter.

25- Rediuiuus vt suae abstulit

Luctum parentis, protinus

Et Lessum Iesus Magdales

Omni leuat solatio.

≤page=37≥



# Main



ADOLESCENTI OPTIMA SPE PRAEDITO ERARDO A RIVIS.

GRIEKS

## 1. INTERLOQVVTORES.

MARIA MAGDALENE,

MARIA IACOBI, MARIA SALOME,

MARIA VIRGO,

CHRISTVS REDIVIVVS,

PETRVS, IOANNES, THOMAS APOSTOLI,

ANGELI DVO,

CENTVRIO, ASCANIVS, RVBRION MILITES,

CAIPHAS, ANNAS.

≤page=38≥

## 2. ACTVS PRIMI

## 3. SCENA PRIMA.

MARIA MAGDALENE.

O me ter afflictam, dolor

Sic impotens me intus coquit,

Orationem vt quamlibet

Ac omnium vincat fidem.

≤line=5≥ Mihi vda totas fletibus

Noctes rigantur stragula,

Et lachrymarum defluo

Madescit imbre lectulus;

Dum vnum magistrum cogito,

≤line=10≥ Requiro, ploro. vbi meae

Heu.nunc salutis anchora,

Rupes, asylum, brachium?

Vbi vnio ille nobilis,

Fons viuae aquae dulcifluus,

≤line=15≥ Flos Iesse, vitae panis et

Patris superni gloria?

Hac tabeo aegritudine,

Corpus necessum est visere.

Heri, eius vt praesentia

≤line=20≥ Mentem labantem fulciat.

Atque vt semel viui pedes

Vnxi, lubet nunc mortui;

Quoque corpus vngere, omnibus

Ad id paratis scilicet.

≤line=25≥ Meas sorores alloquar

nihil morata oraboque

Eas benigne, carpere

Vt hanc velint mecum viam.

≤page=39≥

Quod si venire rennuant,

≤line=30≥ Vel sola pergam, nil timens;

Cessare namque me hac diu

Amor dolorque non sinunt.

Tametsi eas credo satis

Mecum profecturas quum Herum

≤line=35≥ Semper sequutae sint, pari

Turn mente tum gradu,meum.

## 4. SCENA SECVNDA.

MARIA MAGDALENE, MARIA SALOME et MARIA IACOBI.

MARIA MAGDALENE.

Heus heus, Sorores pectori

Longe meo charissimae,

Prodite tectis ocyus

≤line=40≥ Meamque vocem agnoscite.

MARIA SALOME.

Quid est Soror, per fusculas

Quod nos tenebras, ac die

Nondum renata, flebili

Ex aedibus voce excitas?

MARIA MAGDALENE.

≤line=45≥ Caligo noctis diffugit,

Aurora fulget rosida;

Ad solis ortum flammei.

Polus propinquum candicat.

Proinde vos, quam maxime

≤line=50≥ Rogo, velitis progredi

Iam mox sacri ad sacrum gradu

Christi sepulchrum praepeti,

Vt cinnamo Panchaico,

Vt balsamo vernaculo,

≤line=55≥ Myrrha, Syrisque aromatis

Vngamus vna mortuum.

Nimirum honorem maxime

≤page=40≥

Nos addecet persoluere

Ei supremum, coelicus

≤line=60≥ Cui nos amor coniunxerat.

Dilectionem conuenit

Factis probare seriis,

Vt temporis longinquitas

Contra hanc iniqui nil queat.

≤line=65≥ Is nunquam am or valentibus

Nixus fuit radicibus,

Aetatis vllis tractibus

Si possit exolescere.

Dico, quid exolescere?

≤line=70≥ Si verus est amor, nouis

Subinde crescit auctibus

Vt vere gramen assolet.

MARIA IACOBI.

Sic est Soror. Proinde nos

Tecum lubentes ibimus,

≤line=75≥ Custodiae ferociam

Nihil verentes impiae.

Est fortis vt mors Charitas;

Dilectionis Lampades

Sunt coelicae, flammantibus

≤line=80≥ Potentiores ignibus.

MARIA MAGDALENE.

Vos iure diligo optimo,

Quae mente prompta et candida

Praebetis hanc operam mihi.

Viam inchoemus progredi.

≤line=85≥ Omnis mihi velocitas

Tarda est, auem esse me velim

Vt praepeti sulcem aera

Volatu adusque tumbam Heri,

Quem sic amo, vt spernam prae eo

≤line=90≥ Melos, triumphos, purpuram,

Paropsides, phaeaceas

≤page=41≥

Omnemque pompam Volupiae.

Fulli metalli segmina,

Quae voluit Hebrus ac Tagus.

≤line=95≥ Gemmasque Gangis despicor

Prae te Magister inclyte.

Dixi parum.prae eo omnia

Quae continentur ambitu

coeli vniuerso, quamlibet

≤line=100≥ Sint pulchra, vilescunt mihi.

Intercidet certe mihi

Nunquam, sed in praecordiis

Viuet meis perenniter,

Frequens in ore erit meo.

≤line=105≥ Quid ni siet? qui tam potens

Sermone et actibus fuit?

Pius, benignus. amabilis,

Signisque miris inclytus?

MARIA IACOBI.

Clausisse Numen pectore

≤line=110≥ Reor. Nam ab orbe condito.

Fando quis vnquam talia

Nouit virum, qui fecerit?

Vt voce sola daemonas.

Vt querceram febrim, hulcera,

≤line=115≥ Phthisin lepramque luridam

Leues fugarit in Notos.

Mox mystagogi filiam

in aedibus demortuam,

Pignusque matris vnicum,

≤line=120≥ Extra oppidum resuscitat.

MARIA SALOME.

Quid quod sepultum Lazarum

≤page=42≥

Iam quattuor dies, cauis

Specus latebris euocat

Lucisque donat munere?

≤line=125≥ Ab inferorum faucibus,

Clamore factoris sui,

Ad membra carnis foetidae

Iussus rediuit spiritus.

MARIA IACOBI.

Pauit duobus piscibus

≤line=130≥ Et quinque panibus, virum

Expleta quinque millia

Superfuitque plurimum.

rlluti diu silentia

Cedente rupit obice,

≤line=135≥ Mox iussa ficus aruit,

Haemorrhoisque substitit.

Eius vel hinc sublimitas

Liquet, maris quod mobiles

Vndas pedester transiit,

≤line=140≥ Surdis procellis imperans.

MARIA MAGDALENE.

Quin dum medetur morbidis,

Omnes remittit noxias,

Quod prodit in carne abditam

Diuinitatem marcida.

≤line=145≥ Coeleste spirat vndique.

Quo plenus est Numen, tonat

Et fulminat quum disserit

Gemmaeque gemmas attrahunt.

Vaeh Numinis potentis et

≤line=150≥ Miraculorum consciis,

Quos coelicum caecus virum

Liuor coegit persequi.

riec persequi visum satis

Linguis cruentis,insuper

≤line=155≥ Morti riederunt: hoc scelus

Nullo eluetur tempore.

≤page=43≥

MARIA SALOME.

Quid persequi connitimur

r.iagnalia eius? Nos prius

Guttas arenas que aequoris

≤line=160≥ Emetiamur refluas.

Nam fusius quo extollitur,

Eo seges foecundior

Succrescit. O magnum virum

Arcamque virtutum omnium!

MARIA MAGDALENE.

≤line=165≥ O luctuosum atque piceo

Diem notandum calculo,

Heroe nos qui nobili

Orbauit et charissimo,

Qui dum crucem gestans suam,

≤line=170≥ Hac duceretur, (hei dolor

Praecludit intus spiritum)

Conuersus ad nos sic ait:

\"Noli te flere me super

Moestae Sionis filiae,

≤line=175≥ Sed vosmet ipsas plangite

Simulque vestros liberos.

Nam saxa lamis concaua

Timore pressae intrabitis,

Caecis cauernis montium

≤line=180≥ Desiderantes occuli.

In humido nam stipite

Si saeuit ignis, quid precor

In arido ac inutili

Ligno, futurum creditis?\"

≤line=185≥ Haec verba Herus nouissima,

Quae praescius loquutus est,

Quoties reuoluo, lancinor

Dire sub imo pectore.

MARIA SALOME.

Quod possit euidentius

≤line=190≥ Amoris esse symbolum?

≤page=44≥

Crudorum oblitus verberum,

Nostro indolebat casui.

MARIA IACOBI.

Haec cogitante me quoque,

Oculis repente largior

≤line=195≥ Genas mihi per squalidas,

Vis lachrymarum profluit.

MARIA MAGDALENE.

Hoc in loco, sub pondere

Crucis fatiscens corruit.

O quam libens vicaria

≤line=200≥ Crucis fuissem baiulal

Hoc inuidebam muneris

Illi Cyrenaeo dari,

Foelix forem si tam graui

Herum leuassem sarcina.

≤line=205≥ Sed quur ei tunc sedula

Non adfui, per agmina

Satellitum frementium

Conferta et enses proruens?

An verbera et mortem furor

≤line=210≥ Mihi intulisset militum?

Quid tum? Magistro commori,

Votum est, erit, fuit, mihi.

Vtinam satelles efferus

Fecisset hanc mihi gratiam

≤line=215≥ vt proximo de stipite

Contradidisset me neci.

MARIA SALOME.

Sed his omissis nunc Soror,

Quod flagitat res, conuenit

Implere. Nostris en patet

≤line=220≥ Heri sepulchrum obtutibus.

MARIA IACOBI.

Ecquis reuoluet saxeam

Molem sepulchri ab ostio,

≤page=45≥

Ipsae1 labore plurimo,

Aduoluuier quem vidimus?

≤line=225≥ Est grandis, imbecillium

Nec foeminarum viribus

Qui possit amouerier,

Lapis cauernam saepiens.

MARIA MAGDALENE.

Ah quod refers Soror, nimis

≤line=230≥ Nunc esse verum sentio.

Vix est virilis roboris

Tam grande saxum tollere.

Turbata mente et sensibus

Prorsum haereo: pugnantibus

≤line=235≥ Sic distrahor sententiis,

Vt quidnam agamus nesciam.

O si virorum fortium

Arnica nunc detur manus,

Ipsi vel huc Apostoli

≤line=240≥ Laturi opem, mox aduolent!

Lustremus attente vndique

Si forte nancisci virum

Possimus, huc qui dexteram

Accomodet nobis suam.

≤line=245≥ Heu quam meis contraria

Se cuncta votis offerunt!

Timore rursus anxio

Mihi pene cor contabuit.

fIIiARIA SALOME.

Pape, quid hoc rei nouae?

≤line=250≥ Saxum remotum conspicor,

Num forte furto quispiam

Corpus Magistri sustulit?

Profecto raptorum manus

Pondus remouit saxeum;

≤line=255≥ Lapis remotus, quid nisi

Herum sublatum praedicat?

1-B; Ipse.

2-B: liceat.

!

≤page=46≥

MARIA MAGDALENE.

Intremus abditam specum,

Monimentum Heri charissimi,

Vt quicquid est huius rei

≤line=260≥ Spectemus intus plenius.

MARIA IACOBI.

Ingens sed ecce militum

Caterua vallet hortulum,

Armisque cinctiiferreis,

Sparsi iacent satellites.

MARIA MAGDALENE.

≤line=265≥ Non crinis aut folium leue,

Citra voluntatem Patris,

Vento mouente defluit,

Aut pilus ex capite cadit.

Hos ergo cur exhorream

≤line=270≥ Fractis iacenteis viribus?

Vitam perosa moereo,

Et hos pauescam languidos?

Et plurimum licettqueant,

Quid obuenire incommodi

≤line=275≥ Potest, sibi quae maximum

Existimat lucrum mori?

Eamus 1mperterritae,

Rimemur exacte omnia.

Heu me, dolore differor;

≤line=280≥ -Surreptus hinc r,Iagister est.

O me omnium miserrimam!

Quae cerno tantum linteum,

Multo cruentum sanguine,

Mihi cor dolore scinditur.

## 5. SCENA TERTIA.

ANGELI DVO.

ANGELVS PRIMVS.

\--

≤line=285≥ Quid quaeritis matres piae?

1-A : cuncti.

2-B : liceat.

≤page=47≥

Quid tum dolore. tum metu

Pendente conflictamini

Aegris madentes lachrymis?

Omnem pauorem pellite,

≤line=290≥ Luctumque inanem ponite,

Et gaudium spe credula

Certissimum praesumite.

Nam quem piis affectibus

Hac quaeritis. fixum trabi

≤line=295≥ Funestae vt atroci nece

Vestra expiaret crimina.

Fortis friatis Tartari

Mortisque fractis nexibus.

Victor rediuit inclytus,

≤line=300≥ Victurus aeuum interminum.

Illi pauescant, ciuium

Qui non amant coelestium

Praesentiam, huius saeculi

Curis grauati sordidis!

≤line=305≥ Vos quum piae sitis, piis

Christum colentes mentibus.

Quur iste degener timor

Sic vestra pulsat pectora?

SECVNDVS ANGELVS.

Hi iure territi iacent

≤line=310≥ Increduli satellites;

At vos timorem ponite

Surrexit is quem quaeritis.

Huc huc venite, cernite

Locum. qui inanis corpore.

≤line=315≥ Cum corporis vestigio.

Detracta seruat lintea.

Mihi parum si creditis.

Haec adstruant vobis fidem.

Proin superuacaneum

≤line=320≥ Quod apparastis, prorsus est.

Hinc ergo quam citissimae

≤page=48≥

Abite, laetum nuntium

Laturae Apostolis, sui

De morte Christi tristibus,

≤line=325≥ Potissimum vero Petro,

Cui abnegatus asperum,

In pectoris recessibus,

Herus dolorem commouet.

In Gallilaeam nobilis

≤line=330≥ Praecedet en pastor gregem;

Ibi videre viuum erit;

Quem fletis vt iam mortuum.

## 6. SCENA QVARTA.

MARIAE SALOME, IACOBI ET MAGDALE.

MARIA SALOME.

Ah tota consternata sum,

Cor palpitat graui metu,

≤line=335≥ Et lingua adhaeret faucibus,

Semesa verba proferens.

MARIA IACOBI.

Fugiamus hinc ocyssime

Mihi si sorores creditis,

Herum sublatum clanculum,

≤line=340≥ vt nuntiemus fratribus.

MARIA MAGDAL£:.

Eamus hinc velociter,

Possimus vt reuertier

Mox ad sepulchrum. Nam diu

Illinc abesse non fero.

≤page=49≥

## 7. ACTVS SECVNDVS.

## 8. SCENA PRIMA.

CENTVRIO, ASCANIVS, RVBRION.

CENTVRIO.

≤line=345≥ Heu quam cruenta turbidis

Portenta frigidum mihi

Cor vellicant et omnia

De sede membra dimouent!

Tremore formidabili

≤line=350≥ Concussa terrae viscera,

Ceu finis orbis appetat,

Motu rotata sunt nouo.

Heu est quantus ortus fragor!1

Quam vasta terrae motio!

≤line=355≥ Sic monstra fractum territant,

Vt propemodum sim mortuus.

Comae eriguntur prae metu

Vox haeret aegra faucibus

Nec est suis neruis vigor

≤line=360≥ Stuporque sensus occupat.

Quin dum silemus torpidi,

Lapis repente ablatus est

Vt non queamus reddere,

Seruare quem prom:Lsimus.

≤line=365≥ Heus milites consurgite!

Iam somniatum est plus satis,

Hic dum iacemus languidi

Tumulo sepultus exiit.

≤page=50≥

ASCANIVS.:

Pape, quid hoc rei nouae,

≤line=370≥ Inusitatae et horridae?

Num fascinati Thessalo

Quodam tenemur carmine?

Vbi ille saeuum fulgurans,

Vultu tremendus flammeo,

≤line=375≥ Qui tam repente ab ostio

Molem remouit saxeam?

CENTVRIO.

De gente Di vum consequens,

Est, hunc fuisse quempiam,

Fulgore qui mox vt suo

≤line=380≥ Nos strauit, hinc euanuit.

RVBRION.

Pulsata Tellus horrido

Motu ac fragore terruit

Sic me misellum, vt vix sciam

Quis me habeat orbis angulus.

≤line=385≥ -Est plena monstris sic mihi

Mens vt redire pallidis

A mortis atrae faucibus

Videar, vel imis manibus.

Atat, perimus ocyus

≤line=390≥ Hinc mox nisi discedimus;

Mihi membra sic fregit pauor

Vt vix queam me attollere.

ASCANIVS.

Aequum bonumque consulis;

Nam desidere hac diutius,

≤line=395≥ Rerum sub hoc discrimine,

Tutum satis non arbitror.

CENTVRIO.

Sed quo modo primatibus,

Nos qui datis stipendiis

≤page=51≥

Hac excubare iusserant

≤line=400≥ Purgabimus de corpore?

RVBRION.

Dicemus id quod res habet,

Quod scilicet surrexerit

A morte Christus, integris

Tumuli sigillis omnibus,

≤line=405≥ Et foeminis plorantibus

Quaecumque dixit Angelus,

Nobisque acerbum coelica

Quicquid potestas intulit.

CENTVRIO.

Proh militaris ordinis

≤line=410≥ Notam, ruborem, dedecus,

Viri tot vnum strennui

Quod perdidere mortuum!

O nominis nostri grauem

Gentisque labem Romulae!

≤line=415≥ Romana virtus haeccine

Tot comprobata praeliis?

ASCANIVS.

Quid niteremur obsecro,

Tot signa contra coelica?

Quid? In Deum Gigantium

≤line=420≥ An more pugnandum fuit?

Humana si quaeuis manus

Clypeis corusca et ensibus,

Nostro nec impar agmini,

Illum abstulisset segnibus,

≤line=425≥ Expostulandi turn locus

Nostramque dure ignauiam

Redarguendi maximus

Legis foret primoribus.

Nunc veritatem fortiter

≤line=430≥ Narremus omnem ex ordine;

Quam si recusent credere,

≤page=52≥

Quantum velint, turn murmurent.

CENTVRIO.

Eamus ergo in oppidum,

Et mira quae conspeximus

≤line=435≥ Renuntiemus ordini

Sacro et viris primariis.

Heu torpefactis cruribus

Visuque tam sum turbido

Vt vix gradum molirier

≤line=440≥ Aut nota possim agnoscere.

RVBRION.

Crebris quoque et flagrantibus

Exhausta tamquam febribus

Durisue tusa fustibus,

Mihi membra languent omnia.

CENTVRIO.

≤line=445≥ En Principis summi domus,

Claro superba schemate,

Quo conuenire caeteri

Mystae frequenter assolent.

Intremus, vt quod accidit

≤line=450≥ Narremus ore libero.

Ipsos sed ecce commodum

Videmus huc occurrere

## 9. SCENA SECVNDA.

CENTVRIO, CAIAPHAS, ASCANIVS.

CENTVRIO.

Saluete Principes viri

Omnes ad vnum, plurimum.

≤line=455≥ Rem miram, inauditam, nouam,

Vobis relaturi adsumus.

CAIAPHAS.

Salute vos summus quoque

≤page=53≥

Donet Deus nummaria.

Rei quid adfertis nouae

≤line=460≥ Commilitones optimi?

Seductor ille scilicet,

Mendacium iuxta suum,

fu1ortis solutis nexibus

Viuus sepulchro prodiit?

CENTVRIO.

≤line=465≥ Non est iocandi nunc locus

Hierophanta consultissime;

Sed veritatem, si placet,

Verbis habe nudam tribus.

Clausa sepulchri ianua

≤line=470≥ Saluisque vestris syngraphis,

Saluis sigillis, quid moror?

Repente Christus exiit.

Non arma, non satellites,

Non militum custodiae

≤line=475≥ Potuere saxum grandius

Prohibere, ne resurgeret.

Namque Angelus mirabili

Specie, remouit saxeum

Pondus,loquutus foeminis

≤line=480≥ Est insuper praesentibus.

Concussa Tellus horrido

Tremore, nos fusos humi

Exanguia vt cadauera,

Repente ad vnum perculit.

CAIAPHAS.

≤line=485≥ Ergone erit nouissimum

Peius prioribus malum?

Nobis nec aduersarier

Desistet hic vel mortuus?

Sed vestra quae fuit interim

≤line=490≥ Tam ignaua dormitatio,

Vllo quod absque praelio

≤page=54≥

Ita perdidistis creditum?

Ter mille plagis obrutum

Saxoque pressum tam graui,

≤line=495≥ Armata non valuit manus

Vetare ne resurgeret?

Imo per atrae ne vagas

Noctis tenebras Asseclae,

Vobis sopore languidis,

≤line=500≥ Corpus magistri tollerent?

Vos dormiisse suspicor

Quod euagari foeminis

Impune sic imbellibus,

Fuit inter arma liberum.

CENTVRIO.

≤line=505≥ Sic nos sopore huiusmodi

Nunquam grauari denuo

Contingat, vt quae protuli

Sunt Principes verissima.

Humana si nolentibus

≤line=510≥ Vis abstulisset mortuum,

Nobisue dormientibus

Raptus fuisset clanculum,

Expostulandi tum1 locus

Ignauiaeque desidis

≤line=515≥ Nos arguendi congruus,

Et caussa iustior foret.

At nunc querelae quis patet

Locus, nisi Titaniae

Quod more prolis, arma nos

≤line=520≥ In coelites non mouimus?

CAIAPHAS.

His vt loquamur fusius

De rebus intus libere,

Vos interim pauxillulum

In atrium secedite.

≤page=55≥

ASCANIVS.

≤line=525≥ Quantum libebit consulant,

Quantum volunt, deliberent,

Aurum nisi dent largiter,

Vulgabo cuncta in compitis.

## 10. SCENA TERTIA.

CAIAPHAS, ANNAS.

CAIAPHAS.

Nobis agendum hoc tempore

≤line=530≥ Quid arbitramini viri?

Eundum huic est obuiam

Tanto malo ne pullulet.

Nascens malum plane expedit

Radicitus sustollere;

≤line=535≥ Flammam, priusquam effulgeat,

Oportet hanc extinguere.

Nam secius nouissima

Peiora erunt prioribus

Et mobilis plebs grandine

≤line=540≥ Adobruet nos saxea.

Pro re suborta protinus

Angustiaque temporis,

Cordata nobis et breuis

Sumenda consultatio.

≤line=545≥ Proinde vestrum quilibet

Quod optimum factu putat,

Paucis, aperte et candide,

Exponat, ac citra moram.

Exercitatum optem dari

≤line=550≥ Nobis virum, qui nos, sua

Versatili solertia,

Mox scrupulo omni liberet.

ANNAS.

Quum notior sit militi

Res quam negari vel tegi

≤page=56≥

≤line=555≥ vt possit, et negocium -

Dilationem non ferat,

Nostrum priusquam latius

Haec in periculum fluant,

Redimamus a custodibus

≤line=560≥ Mendacium pecunia,

Illos docentes credulum

Per vulgus, vt disseminent

Persuadeantque strennue

Quae suggeremus omnibus;

≤line=565≥ Quod scilicet profundius

Dum nocte opaca dormiunt,

Furtim sui subduxerint,

Heri cadauer asseclae.

Sic fiet, vt plebs credula,

≤line=570≥ Assertione militum

Seducta, linguam comprimens

Tumultuari desinat.1

Piaculum hoc quis dixerit,

Et non magis prudentiam

≤line=575≥ Solertiamque, qua malum

Ceruicibus depellitur?

CAIAPHAS.

Recte, expedite et prouide v

Fideliterque consulis;

Omnes proinde nos tuae

≤line=580≥ Subscribimus sententiae.

At ne quid vltra sit morae,

Hac desidete paululum,

Dum copiosam colligo

Custodibus pecuniam.

≤line=585≥ Adsunt talenta et pondera

Auri probati plurima,

Cupidas quibus satellitum

Manus necesse est vngere.

Iactare praestat scilicet

1-A; disinat.

≤page=57≥

≤line=590≥ Merces profundo quaslibet,

Quam naufragum fracta rate,

Tumidis procellis obrui.

## 11. SCENA QVARTA.

CAIAPHAS, CENTVRIO.

CAIAPHAS.

Heus heus adesto ianitor!

Heus somniator aduola!

≤line=595≥ Admitte mox in atrio

Obambulantes milites.

Tacete quae vidistis et

In vulgus illud spargite:

Quod corpus eius Asseclae

≤line=600≥ Vobis sopitis rapuerint.

Rumore plebem ingloriam

Hoc commouere nil opus.

In praemium silentii,

Sumatis haec numismata.

≤line=605≥ Haec porro vestri Praesidis

Si forte ad aureis venerint,

Ab omnibus tutabimur

Vos strennue periculis.

CENTVRIO.

Quod imperatis optimi

≤line=610≥ Viri, bona fiet fide.

Apud leuem plebeculam

Hoc adstruemus fortiter.

Vestro inclyto senatui,

Senes verendi et Principes,

≤line=615≥ Pro luculento munere

Omnes habemus gratiam.

≤page=58≥

## 12. ACTVS TERTII

## 13. SCENA PRIMA.

PETRVS, IOANNES.

PETRVS.

Si mentis aegrimoniam

Dies vel aufert longior

Vel mitigat, velut solet

≤line=620≥ vbique dici, nescio.

Mihi cresci t in dies dolor

Imo refusus pectore

Horisque moeror singulis

Crudescit insanabilis.

≤line=625≥ Ah Petre, Petre, proh dolor!

Mortalium miserrime!

Mitis, benignus, amabilis,

Vbi ille nunc magister est,

In nocte qui nouissima,

≤line=630≥ Post omnium lotos pedes,

Sermone nobis melleo

Tam suauiter dixit Vale?

oculi calentes fundite

Torrentis instar lachrymas

≤line=635≥ Pectusque crebra languidum

Exhauri&nt suspiria.

Heu quis pudor, quantum nefas,

Vnius ad vocem infimae

Ancillulae, quod territus

≤line=640≥ Herum negaui sic meum!

Impressa sic medullitus

Sunt verba corda perfida,

Vt me iuuet tantummodo

Fletus amaros fundere.

≤page=59≥

IOANNES.

≤line=645≥ Et si dolore, vt nos quoque

Exulceraris non leui

Ponendus est tamen modus

Suusque limes fletibus.

Proinde noctis anxiae

≤line=650≥ Prolixa post fastidia,

Hoc mane primo ab aedibus

Huc prodeamus paululum.

PETRVS.

Ah non decet, me lachrymas

Vt postulas suspendere,

≤line=655≥ Lamenta sed per singulas

Horas amara ducere.

Tu quod placebit, incipe;

Nam nulla prorsus est mihi

Negationis post scelus,

≤line=660≥ Quaerenda consolatio.

Sed nec procul nostris reor

Ab aedibus tutum egredi;

Hostes enim scis pessimos

Hac esse nobis plurimos.

IOANNES.

≤line=665≥ Nullum subest periculum,

Nam cuncta late adhuc silent,

Omnes tenet mollis torus;

Sopore victos blandulo.

Heus Petre frater ocyus

≤line=670≥ Huc frater aduola, obsecro.

Tres ecce de Sororibus

Citis peturlt nos gressibus.

PETRVS.

Agnosco eas prorsus, sed et

Videntur ex vultu et gradu

≤line=675≥ Citatiore, serium

Adferre nobis nuntium.

≤page=60≥

## 14. SCENA SECVNDA.

MARIA SALOME, MARIA IACOBI, PETRVS. \<IOANNES\>.

MARIA SALOME.

Saluete fratres optimi.

Hei lingua, mens, sensus, metu

Luctuque torpent. Quispiam

≤line=680≥ Corpus magistri sustulit.

MARIA IACOBI.

Nec hoc vagis rumoribus,

Falsae vt putemur, nouimus,

Vacuam r.1agistri corpore

Tumbam sed ipsae vidimus.

IOANNES.

≤line=685≥ Visamus ô frater Petre,

Habeatne res sic an1 secus,

Eo mihi mens tendere

Gestit nec vllas fert moras.

PETRVS.

Age amputatis omnibus

≤line=690≥ Remoris agamus sedulo

Quod admones: praecurrito,

Gressu volucri te sequar.

IOANNES.

Ceruice porrecta volo,

Hinc intueri singula.

≤line=695≥ Babe stupenda conspicor!

Perplexus, heu, prorsum haereo.

Subi prior, frater Petre,

Haec septa; tete consequar

Mota procul formidine

≤line=700≥ Aequis praeeuntem passibus.

PETRVS.

Hac cerno linteamina,

≤page=61≥

Spica Cilissa, balsamo,

Cestoque Eoo perlita,

Cum corporis sudario.

≤line=705≥ Haec mira sunt: vel hinc liquet

Non esse ablatum furibus,

Digesta quod sic ordine

Sunt et plicata lintea.

Suspensa mens haeret mihi,

≤line=710≥ Nec suspicari quid velim,

Quid debeam: potissimum

Stupore pressus, sat scio.

IOANNES.

Hoc frater vnum relliquum est,

Vt non reperto corpore,

≤line=715≥ Moesti, stupentes, anxii, rc

Redeamus vnde venimus.

## 15. SCENA TERTIA.

MARIAE IACOBI, \<SALOME\>, MAGDALE, \<DVO ANGELI\>. MARIAE? TK?

MARIA IACOBI.

Et nos quid hac diutius

Stamus Sorores optimae,

Apostolorum prouidi

≤line=720≥ Abiere postquam archègetai?1

MAGDALENE.

Ah ociose non decet

Nos hac diu consistere!

Introgredi praestat specum

Herumque rursus quaerere.

MARIA IACOB!.

≤line=725≥ Eamus intro, lintea

1-A: archègéè.

≤page=62≥

Sudarium tinctum vnguine

Locumque rapti corporis

Scrutemur omnem exactius.

MARIA MAGDALENE.

Per noctis heu silentia

≤line=730≥ Quis te magister abstulit?

Hac namque linteamina

Nil sola praeter conspicor.

ANGELVS PRIMVS.

Quid mortuorum in sedibus

Viuum dolentes quaeritis?

≤line=735≥ Surrexit, vt praediximus,

Hac inueniri non potest.

ANGELVS SECVNDVS.

Esse memores vos addecet,

In Gallilaea quo modo

Haec ante vobis omnia

≤line=740≥ Quam facta sint, praedixerit.

MARIA SALOME.

Hei fulgidis in vestibus

Niuemque supra candidis,

Vultu decoros florido,

Astare quos hac conspicor?

ANGELVS PRIMVS.

≤line=745≥ Vestros amicos filiae

Et comministros cernitis,

Testes Iesu sedulos

Ac gaudiorum nuntios,

Nam candicans quid haec stola

≤line=750≥ Nisi gaudium denuntiat?

Quid haec iuuentus florida

Nisi perennem gloriam?

≤page=63≥

MARIA SALOME.

Nimis nimis conterrita,

Non audeo hac consistere;

≤line=755≥ Mirum quis istius rei

Tandem est futurus exitus.

MARIA IACOBI.

Abeamus vna si placet;

Nec Angelos enim Dei,

Nostrum sed almum Praesidem

≤line=160≥ Herumque dulcem quaerimus.

Quid hac, quid haeremus diu?

Quid spes inanes ducimus?

Nusquam reperto corpore,

Magis expedit recedere.

## 16. SCENA QVARTA.

MAGDALENE.

≤line=165≥ Abi te, abi te, si lubet,

Hinc hinc procul discedite

Mihi fixa stat sententia

Hinc velle nusquam digredi.

Non hinc abire quopiam

≤line=770≥ Quicquid futurum est cogito,

Nisi mihi spes certior

Simulque res affulserit.

O me omnium miserrimam,

Dum quod volo, non assequor!

≤line=775≥ Liquesco tota in lachrymas

Velluntque cor suspiria.

Mihi nulla consolatio

Auferre luctus anxios,

Hunc praeter, aut molestias

≤page=64≥

≤line=780≥ Leuare pectoris potest.

Nec angelis credo nimis

Qui mortuum aiunt viuere;

Non credo, fucum factitant

Furtim sublatum suspicor.

≤line=785≥ Iesu Magister optime

Adsis mihi salutifer,

Qui neminem quantumlibet,

Vilem soles contemnere.

Votis meis respondeas,

≤line=790≥ Iam treis dies te quaerito,

Nec suppetit mihi cibus

Quo mentis exigam famem.

Mihi, nisi exhibendo te,

Des corporis panem tui

≤line=795≥ Vacuamque fragmentis tuis

Cordis mei sportam impleas.

Si me in via tabescere

Non vis, meae refrigera

Corroboraque viscera

≤line=800≥ Mentis tua dulcedine.

Amor meus me respice,

Obsecro blandis pupulis,

Semper mihi qui pauperi

Soles patrocinarier,

≤line=805≥ Primum Simonis in domo

Defensor es factus mihi,

Nostris dehinc in aedibus

Querulam Sororem mitigans,

Apostolorum denique

≤line=810≥ Contra frementum murmura,

Quos proditor nequissimus

Nefarie commiserat,

Quin et dolenti Lazari

De morte fratris, impigrum

≤line=815≥ Dignatus es solatium

Praestare; idem ne nunc nega.

≤page=65≥

Dulcis Magister respice,

In lachrymas en diffluo;

Fons est caput, pectus mare,

≤line=820≥ Genae madentes flumina.

Nec suppetunt nostro tamen

Pares dolori lachrymae,

Multusque cogit languida

Arere fletus lumina.

≤line=825≥ Mea fortitudo, dexteram

Quaeso labanti porrige,

Vltra sinas nec sic tuam

Periclitari Magdalen.

Amor, voluptas, spes mea,

≤line=830≥ Omnisque fons clementiae,

His liberare me velis

Stridentibus molestiis.

Aequa aure nostras percipe

Preces, querelas, lachrymas,

≤line=835≥ Ex intimo cordis sinu

Amor mihi quas elicit.

Non Hester aut Susanna sum,

Scio, vt meas exaudias

Preces: sed omnium penu

≤line=840≥ Et officina criminum.

Verum vnde constet te bonum,

Pium, benignum, ni1 reis

## 17. Errata dones plurima?

Da tu vnde grata sim tibi.

Hic surgit2 Sed eiulatu dum graui

Auras querelis. repleo,

Vix rauca quicquam guttura

Efferre possunt amplius.

Ex mentis aegritudine

1-A: it,

2-A: surgit.

≤page=66≥

≤line=850≥ Caro fatiscit languida,

Vix machinam corpusculi

Pedes labantem fulciunt.

Humi proinde paululum

Sedens quiescam proxime,

≤line=855≥ Heri sepulchrum, dum nouo

Cor roboretur1 spiritu.

≤page=67≥

## 18. ACTVS QVARTI

## 19. SCENA PRIMA.

CHRISTVS.

Pax, gaudium, spes, gratia,

Lux, vita, virtus et salus

Sit omnibus fidelibus,

≤line=860≥ Ex corde qui me diligunt.

Ego primus et nouissimus,

Fons omnium rerum et caput,

Quae sunt ab orbe condito

Creatae et idem terminus.

≤line=865≥ Testis fidelis insuper

Victorque mortis inclytus,

Ex mortuis ad perpetem

Primus resurgens gloriam,

Qui carne, mundo, daemone,

≤line=870≥ Duro subactis praelio

Ruptisque mortis vinculis,

Per cuncta viuo saecula.

Mihi frementis Tartari

Mortisque claues horridae,

≤line=875≥ Coeli solique est insuper

Omnis potestas tradita.

Ad me proinde alacriter

Transite, quotquot gratiam

Veniam, salutem perpetem

≤line=880≥ Vitamque concupiscitis.

Haec namque cuncta seruulis

Donare gestio meis,

Bona fide qui tollere

Crucem parati sunt suam.

≤line=885≥ Venite dulces filii

Ex corde qui me quaeritis,

≤page=68≥

Et a generationibus

Omnes meis implemini.

Feruore quo vobis siem

≤line=890≥ Qua alacritate spiritus,

Quaerendus, et constantia,

A Magdalena discite.

En tota lachrymis fluens

Dolore cordis angitur,

≤line=895≥ Flet, ingemiscit, eiulat,

Dum, quod cupit, non inuenit.

Quin orchamoi mathètéoon,

Post visa linteamina,

Omnes licet recesserint,

≤line=900≥ Haec sola abire pernegat.

Amore sed languens mei,

Et maxima cupidine,

Imis medullis aestuans,

Tumbam nequit relinquere.

≤line=905≥ Proin mihi charissimam

Parentem vbi reuisero

Luctuque verso in gaudium

Me suscitatum ostendero,

Ad hanc recurram protinus,

≤line=910≥ Amore languentem graui,

Quae caeteris ardentius

Me perseuerat quaerere.

Ego namque vt est aequissimum

Me diligentes diligo,

≤line=915≥ Vices amoris, congruo

illis rependens tempore.

Est digna post Matrem meam

Viuum videre me prior,

ex omnibus charis meis

≤line=920≥ Cum nemo sit constantior.

Nunc ad Parentem transeo

Aegris madentem fletibus

Mox hortulanus Magdales

Obtutibus meipsum ingeram.

≤page=69≥

## 20. SCENA SECVNDA.

MARIA VIRGO.

≤line=925≥ Quod omnis est amantibus

Opinione longior

Mora, sit1 licet breuissima,

Donec habeant quod expetunt:

Hoc ipsa nunc adeo docet

≤line=930≥ Me tristis experientia,

Cui dies cum noctibus

Vnus duabus saeculum est.

O Nate, luctum quam grauem,

Amara quot suspiria,

≤line=935≥ Quantum dolorum ac fletuum,

Mors attulit mihi tua!

Vere doloris aspera

Transuerberatas cuspide,

(Simeon vti praedixerat)

≤line=940≥ Sensi medullas pectoris.

Ferres gemendo dum crucem

Sub mole tanta corruens,

Me conterebat languidam

Trabalis illa sarcina.

≤line=945≥ Spinae tibi sacrum acriter

Quae perforabant verticem,

Mihi punctionibus suis

Cor sauciabant&anxium.

Cum figerent claui tuas

≤line=950≥ Plantas manusque ferrei,

Pectus mihi velut aclide

Dilancinabant stridula.

Mihi sonantes mallei

Cordis secabant intima,

1-B : si.

2-B: sauciabat.

≤page=70≥

≤line=955≥ Membris reuulsis omnibus

Dum agererls lnsons In crucem.

Sub nigricantem territa

Nubem profugit Cynthia

Et propemodum nox cedere

≤line=960≥ Coelo volebat algida.

Demum cruenta lancea

Dum militis pandit latus,

Mihi cordis intimos sinus

Horrenda cuspis transiit.

≤line=965≥ Si cuncta complecti velim,

Libani velim frondes, Cedros

Carmeli et Hierichuntios

Flores rosasque dicere.

Quin ipsa cogitatio

≤line=970≥ Vel sola tot cruciatuum

Afflictiones pectoris

Nouas subinde mihi parit.

Angustias nullas quidem

Experta sum puerpera,

≤line=975≥ Conduplicauit has mihi

Sed passio fili tua.

Iam quis malorum terminus,

Quis Nate finis, quis modus?

Effoeta tot singultibus

≤line=980≥ Emarcuere pectora.

Humore iam carent mihi

Exhausta flendo lumina,

Nec amplius quas suggerat

Habet cerebrum lachrymas.

≤line=985≥ Eia! sopore de tuo

Exurge victor inclyte,

Desyderatam longius

Faciem mihi nec subtrahe.

Ostende quaeso te mihi,

≤line=990≥ Fili, Pater, Deus meus.

Tuae preces Ancillulae

≤page=71≥

Matrisque ne contempseris.

In auribus dulcissima

Vox illa personet meis,

≤line=995≥ vltra nec, oro, me mea

Frustretur expectatio.

## 21. SCENA TERTIA.

CHRISTVS in carne gloriosa. cum crucis vexillo. et MARIA.

CHRISTVS.

Quid tristibus suspiriis,

Quid lachrymosis questibus,

Duroque sic te conficis

≤line=1000≥ Luctu, Parens dulcissima?

Adsum velut promiseram

Sopore mortis de graui,

Resuscitatus perpetem

Vitae ad perennis gloriam.

≤line=1005≥ Mortis refixis ferreis,

Et inferorum legibus,

Post Tartari fractas fores,

Clarus triumphis aduolo.

Proin facessant, quae tuum

≤line=1010≥ Cor perculerunt omnia,

Planctus, dolores, lachrymae

Angustiae et suspiria.

Nullus dolori enim locus

Aut fletibus relinquitur,

≤line=1015≥ Non amplius posthac mi hi

Mors imperabit horrida.

MARIA.

Salue voluptas vnica,

Pax, vita, delicium, salus,

Spes, Nate, gaudium mei

≤line=1020≥ Solatiumque pectoris.

Salue frementis Tartari,

≤page=72≥

Atrique victor daemonis,

Candor perennis luminis,

Splendor paternae gloriae.

≤line=1025≥ Ex intimis praecordiis

Te nate mi dulcissime,

Tam dura post certamina

Saluum redire gaudeo.

Adoro te Rex gloriae,

≤line=1030≥ Mireque corpus hoc tuum

Hac cadit in genua.

Desydero sanctissimum

Exosculari et stringere.

IESVS.

O chara mater, quod petis,

Nimium lubens concessero.

≤line=1035≥ Quantum voles, complectere

Et osculare filium.

Quod postulas iustissirnum est;

Narn afflictionum particeps \".,

Velut fuisti, sic decet

≤line=1040≥ vt gaudiis communices.

MARIA.

Nunc omne luctus pristini.

Eliminatum est nubilum,

Serenitate desuper

Radiante tanquarn coelica.

≤line=1045≥ Meminisse dulcius quoque

Quod perpeti durum fuit,

Et post procellas turbidas

Est gratior serenitas.

Imo doloris pristini

≤line=1050≥ Oblita iam sum funditus,

Sic tota inenarrabili

Sum delibuta gaudio.

Nunc fata post crudelia,

Dum corpus in terra iacet,

≤line=1055≥ Nisi sit molestum edissere,

≤page=73≥

Anima interim quid egerit.

## 22. SCENA QVARTA.

CHRISTVS ET MARIA.

CHRISTVS.

Postquam paternas in manus,

Commissus a me spiritus

Clamore cum validissimo,

≤line=1060≥ Corpus reliquit mortuum.

Diuinitatis gloria

Multoque clarus lumine,

Ad inferorum limina

Limbumque mox pertransii.

≤line=1065≥ At sancta quamprimum patrum

Plebs, lumen illud coelicum

Solis quod instar aurei

Fulgebat, aspexit procul.

Primus parens mox ad suos

≤line=1070≥ Clamore laeto filios

Erectus infit: \"En salus

Desyderata in limine est;

Hoc lumen illud plurimis

Efflagitatum lachrymis,

≤line=1075≥ De luce lux intermina,

Autor perennis luminis.\"

Tum sectus alter ferrea

Serra, prophetes addidit:

\"Est ista filius ei,

≤line=1080≥ Lux, quam videtis aurea.

Hoc namque ego de lumine

Praesagus olim protuli,

Plebs in tenebris ambulans,

Magno refulsit lumine.

≤line=1085≥ In atrio sedentibus

Vmbraque mortis horridae,

Hoc est in isto carcere,

Exorta lux est coelitus.\"

≤page=74≥

Adiecit istis protinus

≤line=1090≥ Sancto repletus spiritu,

Senex in vlnis qui suis

Infantulum me detulit:

II Hoc lumen illud omnibus

Illuminandis gentibus

≤line=1095≥ A patre missum desuper,

Generisque nostri gloria.

Hunc dum tenellum dulcibus

Astringerem complexibus,

Ex gaudii affluentia

≤line=1100≥ -In dulce prorupi melos.\"

Baptista post haec hispidus

Praeuastae eremi gloria,

Mixto serenus pondere,

Sic alloquutus est Patres:

≤line=1105≥ \"Hic agnus ille totius

Qui tollit orbis crimina,

Cuius sacrum corpus tremens

Ipse ablui vndis Iordanis.

Ostensus hic item mea

≤line=1110≥ Astantibus turbis manu,

Fidele testimonium

Cui praeco syncerus tuli.\"

MARIA.

Quae mira, quae magnalia!

oh gaudiorum quae seges!

≤line=1115≥ Haec sola vel narratio

Miro replet cor iubilo.

O quot Prophetae, et qualibus

Ac Patriarchae, et caeteri

Ad lucis aduentum tuae

≤line=1120≥ Pleni fuere gaudiis!

Sed quid superbus interim

Princeps hiantis Tartari,

Fulgore perculsus nouo,

≤page=75≥

Contra parauit, obsecro?

CHRISTVS, de destensu suo.

≤line=1125≥ Animam vorare scilicet

Parabat impurus meam,

Adae parentis filios

Glutire vt omnes,sueuerat.

Et iam rapacis inferi

≤line=1130≥ Pandi barathrum iusserat,

Nouis patrum quum gaudiis

Visaque luce exhorruit.

Tunc voce formidabili,

Qui tunc praeibant Ange1i,

≤line=1135≥ His inferorum turbidos

Sunt alloquuti Praesides:

\"Aperite vestras Principes

Porta5,et eleuamini

Valuae perennes, inclytus

≤line=1140≥ Subintret, vt Rex gloriae.\"

MARIA.

Quid ille contra? neminem

Olim timere qui solet.

Aduersus haec, quae reddidit

Responsa? Nunquid paruit?

CHRISTVS.

≤line=1145≥ Turbatus insueta Sathan

Virtute, voce, lumine,

Mox ferreis repagulis

Occlusit aeneas fores.

Trepidique raptim conuocans

≤line=1150≥ Satellites collegii,

Hosti suo resistere

Praecepit omnes strennue.

Vox illa sed postquam prior

Audita rursum per chaos,

≤line=1155≥ Rector cohortis perditae

≤page=76≥

Perterritus sic intu1it:

\"Quis iste tantae gloriae

Rex atque victor inc1ytus,

Caecum barathrum turbida

≤line=1160≥ Virtute qui sic territat?

Priora non vnquam prius

Misere ta1em saecula,

Nec hospitem nostrum chaos

Recepit vnquam eiusmodi.

≤line=1165≥ Praedam subinde plurimam

Huc sueuit orbis mittere;

At raptor hic, non debitor,

Non praeda, sed praedo est grauis.\"

Tum Rex prophetes haec sacro

≤line=1170≥ Respondit illi carmine,

Rex iste virtutum potens \"\’

Omnique fortis prae1io:

\"Fu1gore mox c1arissimo

Densas tenebras dispu1i,

≤line=1175≥ Hominis figuram praeferens

Crucisque vexillum gerens.

Portasque sternens aereas,

Vectes reuu1si ferreos,

Immania ob1uctantium

≤line=1180≥ Paucis repe11ens agmina.

Frustra mihi contenditis,

Dixi, rebelles spiritus,

Captiuitatem e carcere

Isthoc vo1enti abducere.

≤line=1185≥ Crucis trophaeum cernite,

Vobis tremendum iugiter,

Et quam parastis improbi

Crucem, pauere discite.\"

Haec inter eiu1antibus

≤line=1190≥ Fracti co1onis Tartari,

Ipsum barathri principem

Vinxi catenis igneis.

≤page=77≥

MARIA.

O nobilem victoriam

Omnique dignam gloria,

≤line=1195≥ Salue triumphis inclyte!

Sed quid peractum est postea?

CHRISTVS.

\"Venite, dixi, protinus

Ad me, tenebris horridis,

Quicumque in hoc ergastulo

≤line=1200≥ Clausi fuistis hactenus.

Venite quotquot de grege

Estis meo charissimi,

Adam, tibi pax ac tuis

Aeterna filiis salus.\"

≤line=1205≥ Egressa de tristi lacu

Mox turba patrum flebilis,

Clamore lachrymabili

Ac me recurrens subdidit.

\"Salue redemptor optime,

≤line=1210≥ Qui vinculis pressos, nigro

Vt liberares carcere

Descendere huc dignatus es.

Lamenta per tot saecula,

Te nostra saluator pie

≤line=1215≥ Cum tristibus suspiriis,

Densis vocabant fletibus.

Desyderata tu salus,

Solatium lugentium,

Tu vox eras vna omnium,

≤line=1220≥ Spes in tenebris maxima.

Benedictus in Dei patris

Huc aduenis qui nomine,

Ad perditam nos patriam

Rupto reducas vt iugo.

≤line=1225≥ Eia redemptor inclyte,

Hoc vt lacu nos eximis,

≤page=78≥

Virtute sic in sanguinis

Tui, reduc in gloriam.\"

Tunc delibuta gaudiis

≤line=1230≥ Caterua sancta maximis,

Dulci creatorem suum

Laudare coepit carmine:

\"Eia redemptori nouum

Nostro canamus canticum;

≤line=1235≥ Nam mira fecit, nec prius

Audita mundi ab origine.

Fecit salutem maximam

Dei potentis brachium,

Ab inferorum tristibus

≤line=1240≥ Dum nos tenebris liberat.

Inuicta patris dextera

Innotuit tunc plenius,

Duro suos tyrannidis

Iugo vetustae dum eximit.\"

≤line=1245≥ Hinc iubilantem sic chorum

Locis amoenis collocans,

Resuscitaui proprio

Corpus sepultum Numine.

Sed tempus alma iam parens

≤line=1250≥ Fratres meos reuisere,

Vbi lachrymantis Magdales,

Luctum prius dissoluero.

Post haec relictos ad patres

Statui red ire protinus,

≤line=1255≥ Hanc gloriosam, qui nimis

Videre carnem gestiunt.

MARIA.

Quanquam iuuaret iugiter

Mi Nate, tecum colloqui,

Absit voluntati tamen

≤line=1260≥ vnquam relucter vt tuae.

Hoc nate tantum flagito,

≤page=79≥

Breui redire vti velis,

Scis namque quam grauis mihi

Hac omnis in re sit mora.

CHRISTV§.

≤line=1265≥ Libens quod oras, quod petis,

Di1.ecta mater fecero.

Nec fas enim quicquam tibi

Dulcis Parens negarier.

MARIA.

Tibi gratias, Deus meus,

≤line=1270≥ F\’ilique, reddo maximas,

Ancillulam quod sic tuam

Dignatus es solarier.

Te terra, coelum, te.mare,

Dignis celebrent laudibus,

≤line=1275≥ Peccata, mortem, daemon as

Quod tam potenter viceris.

Ego tota inenarrabili

Absorpta sic sum gaudio,

Vt iam doloris pristini

≤line=1280≥ Sim facta prorsus immemor.

≤page=80≥

## 23. ACTVS QVINTVS.

## 24. SCENA PRIMA.

MAGDALENE.

Momenta luctum singula

Augent meum, Titanium

Velut sueuit Syrius

Intendere aestum feruidus.

≤line=1285≥ Aruum vt perustum solibus

Aresco, et herba, quae in solo

Sitit: oculis lustro omnia

Et nil spei affulget mihi.

Cupido, liuor et furor,

≤line=1290≥ Ad quod nefas non cogitis?

Virum tot auctum dotibus

Itan\’ peremisse decuit?

Mens horret istius memor

Facti, nihil prioribus

≤line=1295≥ Est tale visum saeculis,

Nil tale cernent posteri.

Nam quo peremptus est modo?

Post sputa, flagra, verbera,

Post militum ludibria,

≤line=1300≥ Post principum conuitia,

Raptatur vt sicarius

Gestans coronam spineam,

Mox in crucem suffigitur

Inter latronum pendulus.

≤line=1305≥ Fixae manus, fixi pedes

Clauis fuere ferreis,

Et corpus extensum ipsius

In tympani morem fuit.

Quin o nefas teterrimum,

≤line=1310≥ Suspendit vncis naribus,

Acrique lingua verberat

≤page=81≥

Eum profana concio.

Natura confusa horruit

Piaculum tantum, Polus

≤line=1315≥ Se nubibus, Phoebus nigra

Texit caput ferrugine.

Collisa saxa protinus

Signum doloris euidens

Dedere: mugiit solum

≤line=1320≥ Tantis malis conterritum.

Proinde quem non commouent

Tam dira, vere est ferreus,

Is cautem alit Marpesiam,

Is tygride est immanior.

≤line=1325≥ Ah sic dolore exenteror,

Vt nulla lingua promere,

Vt nulla digne mens queat

Post saeculum comprendere!

Surgam locis in omnibus

≤line=1330≥ Ardore quaeram sedulo

Illum vnice quem diligo,

Amore cuius langueo.

Gratum soporem nec meis

Oculis dabo, vel artubus

≤line=1335≥ vllam quietem aut desinam

Hinc inde gressum flectere,

Donec magistrum quem volo et

Desydero ardentissime,

Donec quem amo medullitus,

≤line=1340≥ Medullitus, medullitus,

(Heu nescio quid eloquar;

Sine mente lingua, ceu ratis

Temone fracto, voluitur.

Adesto mens, ne concide,)

≤line=1345≥ Donec quem amo medullitus

Inuenero. Profundite

O lumina mea lachrymas,

Plorare nec desistite.

≤page=82≥

Pedes mei discurrite,

≤line=1350≥ Nec tantulum quiescite.

Heu gaudium cordis mei

Vbi latet? quo euanuit?

Defessa ceruix, et genu

Labascit vtrumque.Alleua

≤line=1355≥ Artus solo afflictos, age,

Moue vel inuitum gradum.

Heu saepiunt angustiae

Me parte ab omni, nec scio

Quid nunc agam, sententia

≤line=1360≥ Scindente parteis se in duas.

Mihi a sepulchro longius

Abesse, morte est durius,

Haerere rursus marmori

Trux, acer, inquies dolor.

≤line=1365≥ Non apprehendat attamen

Me tam profunda insania,

Vt non reperto corpore

Dulcis Magistri, hinc abstrahar.

His a locis non longius

≤line=1370≥ Abire stat sententia,

Quaerendo sed persistere,

Illum quoadusque inuenero.

Quod si inuenire non datur

Iuuabit hac vel emori.

≤line=1375≥ vt quid mihi nam viuere

Mea vita postquam est mortua?

Profecto non parum forem

Beata, si nunc occidam,

Vt qui meum cor abstulit,

≤line=1380≥ Coniugar illi et corpore.

Non hinc tamen discedere

Quicquid futurum est cogito;

Tumbam reuiso vt certius

Oculis pererrem singula,

≤line=1385≥ Si forte tectus vspiam

orte tectus vspiam

≤page=83≥

Abstrusiore in angulo,

Herus repente appareat,

Mihique reddat spiri turn.

Hac inclinata prospicit in monumentum

Eheu voluptas vnica

Exulcerata pector1s

Vbi delitescis,obsecro,

Nec anxiam me respicis?

Mihi cordis intimos sinus

Dum tumbam inanem conspicor,

≤line=1395≥ Nouus dolor tranuerberat,

Modisque diris lancinat.

## 25. SCENA SECVNDA.

ANGELVS PRIMVS, SECVNDVS, MAGDALENE.

ANGELVS PRIMVS.

Quid accidit tibi mulier?

Quid aestuas? quid fluctuas?

Quid impotenter sic doles

≤line=1400≥ Plorasque obortis lachrymis?

SECVNDVS ANGELVS.

Quid huc recurris tam frequens?

Quem tot requiris fletibus?

Viuum quid inter mortuos

Casso labore quaeritas?

≤line=1405≥ Surrexit, vt praedixerat.

En quo situs fuerat loco.

Proinde luctus irritos

Tristeisque mitte lachrymas.

MAGDALE.

Quid lugeam miramini?

≤line=1410≥ An lachrymari non decet?

Quid admohetis ne fleam

Cui tanta flendi occasio est?

Herum tulerunt hinc meum,

≤page=84≥

Qui fletibus ponam modum?

≤line=1415≥ Illum nec interim scio,

Vbi collocarint perdita.

Ah non queo quod dicitis

Cohibere moestas lachrymas.

Ah iugiter flendum mihi,

≤line=1420≥ Illum quoadusque inuenero.

Amoris igne qui sui

Sic cordis vrit intima,

Venas pererrans vt trabes

Percurrit ignis aridas.

≤line=1425≥ Apparuerunt Angeli,

Sed cur mihi non sat liquet?

Si rem tenent, quid me rogant

Cur sic dolore contrahar?

Quod si putant mi hi dare

≤line=1430≥ Leuamen et solatium,

Errant; molesta sunt mi hi

Sine te Magister omnia.

Dum sole sub volubili

Haec membra spiritus reget,

≤line=1435≥ Plorare nunquam desinam et

Singultibus cor vellere.

Sed qua via insistam gradum?

Quem consulam? Vel quis mei

Miserebitur? quis quem meum

≤line=1440≥ Cor diligit, monstrauerit?

Mea mens, vbi est Christus tuus?

Amor tuus? bonum tuum?

Thesaurus vnicus, salus,

Pax, vita, suauitas tua?

≤line=1445≥ O si quis illi nuntiet

Eius me amore languidam!

Dilecte mi reuertere,

O gaudium meum redi.

vides vt omne pectoris

≤line=1450≥ Robur mei diffluxerit

≤page=85≥

Aegrisque lingua faucibus

Adglutinetur arida.

Cerno loca, quae frequentius

Calcare consueueras,

≤line=1455≥ -Heu loca meis non vt prius

Dulcia oculis: desit animus.

Hei nulla, nulla, proh dolor,

Hei nulla sum: cedit nihil

Ex omnibus mihi prospere,

≤line=1460≥ -Huc vsque quae tentauerim.

Ah Magdale miserrima!

Ecquid moraris emori?

Spei relictum vel tibi

Est obsecro, quid amplius?

## 26. SCENA TERTIA.

CHRISTVS in specie Hortulani,\<MAGDALENE.\> waarom niet \<MAGDALE.\>?

CHRISTVS.

≤line=1465≥ Postquam mea praesentia

Luctum parentis abstuli,

Ad Magdalenes anxiae

Recurro nunc solatium.

Dispono sic suauiter

≤line=1470≥ Et ordinate singula,

Prout mea vigil prudentia

Magis expedire iudicat.

MAGDALE.

Huc aduenire quempiam

Ex Angelis praesagio.

≤line=1475≥ -Vultum reflectam vt quis siet

Melius queam dignoscere.

CHRISTVS.

Quid lachrymis,o foemina,

Luctuque sic te conficis?

Quem quaeris vltro citroque

≤line=1480≥ -Cum istis querelis intuens?

≤page=86≥

MAGDALE.

Dic Hortulane, dic rogo

Si forte eum remoueris,

Quoque in loco caelaueris

Illum repente vt auferam.

≤line=1485≥ Seu Principis sit in domo,

Seu militum inter agmina,

Seu bestias inter truces,

Accingar illum tollere.

CHRISTVS.

Sermone noto ac nomine

≤line=1490≥ Agnoscat vt Christum suum,

Hanc alloqui nunc conuenit.

Heus Magdalena, o Magdale!

MAGDALENA.

Rabbi! o magister optime!

Spes, vita, gaudium, quies,

≤line=1495≥ Tuaeque sola Magdales

Medicina, lux, refectio.

CHRISTVS.

Affectibus dolens tuis,

Quid susque deque impelleris?

Hucusque apud te cur neque

≤line=1500≥ Fidem merentur Angeli?

MAGDALE.

Ignosce, te precor, meae

Praeceptor imperitiae,

Increduloque quod nimis

Ita corde fluctuauerim.

≤line=1505≥ Ignosce fons clementiae,

Nec te mihi subtraxeris,

Pedumque sueta in oscula,

Vt corruam permittito.

≤page=87≥

CHRISTVS.

Tangas, caue, me Magdale;

≤line=1510≥ Idem vides quod in cruce

Corpus pependit, gloria

Sed aeuiterna praeditum.

Me non mereris tangere,

Diuinitate non satis

≤line=1515≥ Quae digna sentis de mea,

Humana tantum cogitans.

Adhuc sapit carnem tuus

Affectus, aequalem Patri

Vum non putas Christum tuum,

≤line=1520≥ Amore carnis ebria.

Sed pectoris caliginem

Illustret vt lux coelica,

Vbi ad Patrem conscendero,

Donabo vobis spiritum,

≤line=1525≥ Qui vos docebit omnia

Quae mundus hic complectitur

Calcare, necnon coelica

Ardere toto pectore.

MAGDALE.

Ah Christe fari nescio,

≤line=1530≥ Prae gaudii affluentia!

Ah Christe fari nescio,

Tantus stupor me distinet!1

O mira dexterae tuae

Mutatio! conuersus est

≤line=1535≥ In gaudium effusissimum,

Multo dolor grauissimus.

Mihi reuixit spiritus,

Reuersus est sensus meus,

Cessere tristes lachrymae,

≤line=1540≥ Nunc charitatis lachrymis.

Tibi gratias summas ago,

Praesentia quod me tua

≤page=88≥

Et voce consolarier

Digneris humanissima.

≤line=1545≥ Est grata non minus mihi

Tua Christe misericordia,

Ardente quam sub Sirio

Solet esse nubes roscida.

CHRISTVS.

Aduersitatum pondere

≤line=1550≥ Sino meorum neminem,

Tentationum sarcina

Vel sub graui succumbere.

Malis sed increscentibus

Accrescat vt maior simul

≤line=1555≥ Virtus, opem certantibus

Valentiorem confero.

At tu tuorum pro modo

O Magda1e charissima,

Planctus, dolorum, fletuum,

≤line=1560≥ Festiua carpe gaudia.

Annuntiesque vt fratribus

De morte tristibus mea

Audita visaque omnia

Hinc ocyus te proripe.

≤line=1565≥ Et quod diebus pauculis

In hoc moratus saeculo,

Repetam supernam patriam

Mortali tatis nesciam.

Dic ergo discant ponere

≤line=1570≥ Affectum vt omnem terreum

Ac coelicae se praeparent

Susceptioni gratiae.

Dic si videre gestiunt

In carne Christum fulgida,

≤line=1575≥ In Gallileam protinus

Pergant citatis gressibus.

≤page=89≥

MAGDALE.

Ego quod imperas Here

Faxo lubens et alacriter:

Sed interim dum colloquor

≤line=1580≥ Magister hinc disparuit.

O gaudiorum quod mare

Vallat meum cor vndique!

Desydero nil amplius,

Iam summa votorum attigi.

≤line=1585≥ Bis mille nemo versibus

Enarret in sinu mei

Quod abditum cordis latet

Dulce ac beatum gaudium.

Modum et recessus pectoris,

≤line=1590≥ Fractis velut repagulis,

Conatur egredi, palam

Proferre sese gestiens.

O ter quaterque prosperum hunc

Diem et lapillo candido.

≤line=1595≥ Dignum notari: tu mihi

Habeberis semper sacer,

Quid dissecas saccum meum,

Serenitate turbidas

Mutas procellas, denique

≤line=1600≥ Qui copiae cornu inuehis.

Eccas Sorores sed meas

Adhuc dolentes conspicor;

Properabo tantum gaudium

Vt tristibus communicem.

## 27. SCENA QVARTA.

MARIAE MAGADALE, \<SALOME, IACOBI, CHRISTVS\>.

MARIA MAGDALE.

≤line=1605≥ Plorare vos Sororculae

Non amplius vos addecet;

Herus reuixit et mihi

Se contuendum praebuit.

≤page=90≥

MARIA SALOME.

Ergone viuit et valet

≤line=1610≥ Dulcis Magister? Septies

O te beatam Magdale,

Tantum bonum cui contigit.

CHRISTVS apparens tribus mulieribus.

Auete dulces filiae;

Luctum nunc omnem et metum,

≤line=1615≥ Laetis fluentes gaudiis,

Ex corde vestro pellite.

Abite, Fratribus meis

Gratum ferentes nuntium,

In Gallilaeam quos breui

≤line=1620≥ Monebitis contendere,

In glorioso vt corpore

Relicta cernant vulnera

Sanctoque pleni diffluant

Me dum videbunt, gaudio.

MARIA SALOME.

≤line=1625≥ Pedes magister nos tuos

Permitte dulcis tangere.

MAGDALE.

O quale nectar osculis

Corpus sacratum lambere!

MARIA IACOBI.

Te confitemur cernuae

≤line=1630≥ Humique stratae filium

Summi Tonantis vnicum,

Illi parem per omnia.

IESVS discendens.

Abite dilectissimae,

Sit osculandi iam modus;

≤line=1635≥ Nam caeteros amiculos

Hinc inde oportet visere.

≤page=91≥

MAGDALE.

Etsi luberet corpori

Haerere iugiter sacro,

Hero tamen quando secus

≤line=1640≥ Visum est, libentes cedimus.

MARIA SALOME.

Properemus, obsecro Soror,

Apostolis tam grandia

Mandauit vt nobis Herus

Communicare gaudia.

MARIA IACOBI.

≤line=1645≥ Eamus, haec vt tristibus

Impartiamur munera.

Nec fas enim tantum diu

Caelare nobis gaudium.

MAGDALE.

Ad ostium iam venimus,

≤line=1650≥ vbi Apostoli clausi latent.

Videbo num quis prodeat,

Gratam salutem cui feram.

## 28. SCENA QVINTA.

MARIAE MAGDALE, \<SALOME, IACOBI, PETRVS, THOMAS\>.

MARIA MAGDALE.

Saluete fratres optimi;

Audite laetum nuntium:

≤line=1655≥ Vos iussit omnem lachrymam,

Herus, metumque ponere.

In carne namque fulgida

Resuscitatum vidimus,

Exosculandos dulciter

≤line=1660≥ Nobis pedes qui praebuit.

MARIA IACOBI.

Parate vos ad coelicae

≤page=92≥

Susceptionem gratiae.

Nam corporis praesentia,

Haud perfrui dabitur diu.

MARIA SALOME.

≤line=1665≥ Festiua gaudia edite,

Altisque laeti vocibus,

Paeana Christo dicite,

Summoque Regi carmina.

Ferite rauca tympana,

≤line=1670≥ Chelyn ferite pectine,

Sonora sistra, barbitos

Pandura, nabla concinant,

Hunc cuncta psallant- quae vigent

Sub Solis et Lunae globo,

≤line=1675≥ Hunc psallat et sublimitas

Olympi et omnes Angeli.

PETRVS.

Nobis refertis,foeminae,

Audire quod magis lubet,

Animo leui quam credere,

≤line=1680≥ Absurda nimirum nimis.

THOMAS.

Quid num putatis caudices

Nos esse vel truncos rudes,

Isthaec apud nos vt fidem

Sic impetrent deliria?

MAGDALE.

≤line=1685≥ Quin vos gradu iussit cito

In Gallilaeam pergere

Vbi videndum sesuis

Denuntiauit fratribus.

MARIA IACOBI.

Sed et Angelos testes rei

≤line=1690≥ Bis istius conspeximus,

≤page=93≥

Miro decore fulgidos

Et forma inenarrabili.

Nostri sepulchrum qui super

Heri sedentes, viuere

≤line=1695≥ Illum asserebant, plangitis

Quem vos adhuc vt mortuum.

THOMAS.

Quicquid lubebit fingite,

Sumus viri non foeminae,

Non phasmatis volaticis

≤line=1700≥ vt vos monemur creduli.

Proinde aniles fabulas

Has foeminis edentulis,

Balbisque pusionibus,

Vultu probate serio.

≤line=1705≥ Tales enim procliuiter

Insomniis quibuslibet

Vel fabulis euanidis

Fidem solent adiungere.

MARIA SALOME.

Negotium quanquam minus

≤line=1710≥ Successerit foeliciter,

Legationem nos tamen

Nostram exequutae iam sumus.

MAGDALE.

Durum reluctantes licet,

Veri ad fidem sit cogere,

≤line=1715≥ Iuuat tamen me me meo

Perfuncta quod sim munere.

Res ipsa mecum in gratiam,

Spero, reducet vos breui.

Ego interim occulto in sinu

≤line=1720≥ Certum fouebo gaudium.

≤page=94≥

## 29. PERORATIO.

Ad vos peractis omnibus

Reuertor insignes viri,

Exhorter vt nostri gregis

Paucissimis vos, nomine.

≤line=5≥ Audistis optimi Patres

Moestae querelas Magdales

Luctusque magnus maximum

Vt versus est in gaudium.

Discamus et nos pectoris

≤line=10≥ Nostri in sepulchro quaerere

Iesum, amouentes omnia

Nostram fidem quae subruunt.

Imo subinde sedulo

Pulsemus ipsum lachrymis,

≤line=15≥ Votis, querelis, planctibus

Et tristibus suspiriis.

Sic mentis assuetudinem,

Diram velut tyrannidem,

Amolietur saxeam

≤line=20≥ Delapsa coelis gratia.,

Tunc hostium manus ruet

Stupens et ipse denique

Christus dolentes fulciet

Praesenti ope et solatio.

≤line=25≥ Sic nos solutum denique

Post militare cingulum,

Rex noster ornabit Deus

Lauro perennis gloriae.

IVBILVM MAGDALENES postquam apearuit ei

ad monumentum flenti, Dominus Iesus.

Per F. Leuinum Brechthanum.

O fax amoris flammea,

≤page=95≥

≤line=30≥ O praepotens incendium,

Humana quam mirabili

Exuris igne pectora!

Amantis in praecordiis,

Quantos tumultus excitas,

≤line=35≥ Cogens eum velut ebrium

Sursum ac deorsum currere!

Recte profecto et congrue

Hoc testimonium sacro

Solomon docente spiritu,

≤line=40≥ Dilectioni reddidit:

Can.8

\"Est fortis vt mors chari tas

Dilectionis lampades,

Sunt flammeae, sunt feruidis

Flagrantiores ignibus.\"

≤line=45≥ Nam charitatis igneae

Sit quanta virtus et fides,

Experta possum dicere,

Possum docere caeteros.

Haec me coegit ebrii

≤line=50≥ Instar vagam discurrere;

Haec pertinaci perditum

Iesum dolore quaerere.

Haerere inani marmori.

Constanter illa compulit,

≤line=55≥ Plicata quanquam lintea

Hunc indicarent viuere.

Illum inuenire gestiens

Nec Angelis, nec linteis,

Vel conuolutae sindoni

≤line=60≥ Oculisue credebam meis.

O quam beatum incendium

Amare sic Deum suum,

Quam grande, quam laudabile

Constanter illum quaerere!

≤line=65≥ Ast inuenire cui datur

Quem forte culpa perdidit,

≤page=96≥

Haerere sponso cui suo

Amplexibus tenacibus,

Cui inter vlnas stringere

≤line=70≥ Desyderatum contigi t,

Is regibus vel maximis

Praestat beatitudine.

Gaudete mecum et commodis

Congratulamini meis

≤line=75≥ Omnes Iesu feruido

Amore qui languescitis.

Dolore namque quem graui

Quem quaeritabam lachrymans,

Vultu serenus limpido!!

≤line=80≥ Apparuit tandem mihi.

Et dum sepulchri ad ostium

Flerem, eiularem, plangerem,

Spem cordis atque gaudium

Repente conspexi meum.

≤line=85≥ Apostolis in oppidum

Visa reuersis sindone,

Amore flagrans igneo

Loco nequibam cedere.

Quin veste quanquam in fulgida,

≤line=90≥ Vultu tremendi flammeo,

Sese videndos Angeli

Subinde praeberent mihi,

Permota sum nihil tamen

Blandis eorum vocibus,

≤line=95≥ Formaeue pulchritudine,

Aut luce candentis stolae.

Nec Angelos enim Dei

Facie coruscos ignea,

Sed Angelorum Principem

≤line=100≥ Herum requirebam meum.

Hoc non reperto, felleam

Amaritudinem mihi

Fere ingerebant omnia

≤page=97≥

Quae non erant Christus meus.

≤line=105≥ Nunc dulce demum est viuere;

Cum vita surrexit mea

Qui me sua praesentia

Resuscitauit languidam.

Hic panis ille coelicus,

≤line=110≥ Cordis mei refectio

Cuius mihi penuria

Tantum doloris attulit.

Rediuiuus ille spiritum

Corroborauit sic meum

≤line=115≥ vt interesse gaudiis

Videar mihi coelestibus.

Nec vlla posthac quamlibet

Poterit grauis molestia

Illius a me feruidam

≤line=120≥ Dilectionem tollere.

Quin refluo ante Iordanis

Fontem reuiset gurgite,

Flammisque mixta flumina

Agent simul concorditer,

≤line=125≥ Euellier de pectore

Quam possit ips ius meo

Defixus in praecordiis

Firmis amor radicibus.

Cant. 5.

Dilectus vt me proprio

≤line=130≥ Moestam vocaui t nomine

Eiusque vox in auribus

Praedulcis insonuit meis,

A sole nix vt deflua l

Aut cera ab igne soluitur,

≤line=135≥ Commota non secus mihi

Medulli tus sunt viscera.

Loquentis ex dulci sono

Can. 5.

Amoris igne diffluens

Liquefactus est in intimis

≤line=140≥ Animae medullis spiritus.

≤page=98≥

O vnicum bonum meum!

O singulare gaudium!

Ne flamma totam quo modo

Amoris absorpsit tui.

≤line=145≥ O quam suauis est tuis

Tuus ô Magister spiritus!

Sed mel super, super omnia

Tua dulcis est praesentia.

O gaudiorum qualibus

≤line=150≥ Quantisque iam sum fluctibus,

Tot amara post suspiria,

Perfusa, submersa, ebria!

Psal.93

Multiplicis iuxta modum

In corde moeroris mei

≤line=155≥ Numerosa consolatio

Tristem refecit spiritum.

En quod cupiui adepta sum,

Quem quaeritabam repperi.

Coniuncta sum Christo meo

≤line=160≥ Firmis amoris nexibus.

Nec tempus vllum vincula

Valebit haec dissoluere,

Nodis amor firmissimis

Quae strinxit insolubilis.

Psal.72

En pectoris Deus mei

Animaeque grata portio,

Ex intimis quem perpetim

Cordis medullis diligam.

Vltra cor meum rennuit

≤line=170≥ Solamen vllum quaerere,

Amare Christum cui suum

Est vna consolatio.

Nil transeuntis saeculi

Me vana tangunt gaudia,

≤line=175≥ Oblectat vltra me nihil

Quod mundus iste possidet.

Psal.72

Quin absque te quod expetam

≤page=99≥

Nec est Iesu in aethere,

Gen.18

Tu solus affluens nimis

≤line=180≥ Merces amanti sufficis.

Nunc discat exemplo meo

Quicumque Iesum diligit,

Flendo ac gemendo quaerere

Peccando eum si perdidit.

≤line=185≥ Assuescat inquam pectoris

Constanter in sinu sui,

Tanquam sepulchri ad ostium

Plorans Iesum quaerere.

Nec lachrymari desinat

≤line=190≥ Orare et ingemiscere

Donec salutem et gratiam

Inuenerit quam perdidit.

Laus gratiae, praeconia

Deo patri cum filio,

≤line=195≥ Sit par honoris gloria

Tibi semper alme Spiritus.

AMEN.



# Back



