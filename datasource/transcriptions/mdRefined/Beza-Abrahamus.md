# Front

/

ABRAHAMVS

SACRIFICANS.

Tragoedia ante plures annos a D. Th. Beza

Gallicè edita nunc verò Latina facta,

Per IACOBUM BRUNONEM.

Cum appendice Epigrammatum.

AMSTELDAMI,

Apud Laurentium Iacobum ad intersigne Bibliorum deauratorum.

M. D. XCIC.

AMPLISS. ET PRVDENTISS. VIRIS D. CONSVLIBVS Reip. AMSTELDAMENSIS D. &
Patronis suis observandis IACOBUS BRUNO S. P.

Viri Praestantiss. Pij, & Prudentes, Vt quies fatigationem corporis
tollit, ipsumque ad labores in posterum aptius reddit, ita studiorum
graviorum succisiva intermissio mentem mirè reficit, & ad praestitutas
operas mox intentiorem alacrioremque efficit. Quamquam hanc corporis
animaeque comparationem dissimilem inveniam. Siquidem illud, nisi ab
omni labore cessatum planè fuerit, aegrè refectum sentit. At haec ut in
perpetuo motu est, ita alicui semper actioni intenta gaudet: imò si quis
datâ operâ mentem ab omni actione sevocare velit, tantum abest ut ejus
sanitati consulat, ut contrâ quasi rubigine quâdam adesam ad omne
negotium in posterum ineptam efficiat. Quapropter ad animi refectionem
cessandum quidem, sed non ab omni actione: Revocanda subinde mens a
gravioribus & difficilioribus, occupanda nihiloninus in honestis &
amaenioribus. Quam ego studiorum rationem confiteri ausim, quamdiu in
Academia per A. V. liberalitatem versari licuit, me sequutum esse. Cujus
rei inter alia praesente hâc Tragaediâ indicium facio Gallicè ante
plures an nos a Beza conscriptâ, a me aliquando versâ, nunc autem
recognitâ, & vestro nomini in synceri adfectus, & animi V. D.
observantissimi testimonium dedicatâ. Et quidem hanc rem nec vobis nec
me indignam judico, ideoque quae nec verti vitio mihi possit, potiusque
mereatur eo a vobis accipi animo, quo à me adfertur. Nam certè & materia
& forma scripti talis est, quae & à me scribi, & scripta vobis dedicari
debeat. Sacra est MATERIA: At vos Politicis Civilibusque negotijs
obruti, ad sacra subinde cum desiderio adspiratis, terrena nempe & hanc
vitam spectantia negotia, quę & corpori & menti pariter tędium plerumque
adferant, cum sacrâ lectione alternantes, quâ sublatus interdum ab his
inferioribus animus caelestia cum spirituali voluptate recolat &
contempletur: FORMA eam Poëticâ vestivi, suavi nimirum, amaena
delectante. At vestra vocatio ob labores molesta suavitate quadam refici
meretur; vestra in officio assiduitas amaenitatis successionem postulat:
taedia denique ex occupationum continuatione concepta delectationis
honestę vicem flagitant. PERSONAM vero meam quid deceat magis? Si
officium specto, is sum, cui non semel, sed sępius testandi animi erga
vos mei signa sunt exhibenda. Nam cum vos finem erga me beneficiorum
nullum statuatis, decet omnino, ne ullus a me vicissim gratitudinis
terminus ponatur, quin crescente beneficentiam vestrâ, crescat simul &
augeatur gratitudo nostra. Hanc autem prę cęteris materiam conditio
vocatioque mea desiderarunt. Quamquam & ingenia aliorum qui alterius
vitę institutum sequuntur, majori, etiam cum laude sua & fructu publico,
in simili argumento pio, quam in ludicris, nonnunquam & inhonestis
versarentur. Neque enim illud Christianis planè probari puto,

Quod (ut inquit ille) castum esse decet pium Poëtam

ipsum, versiculos nihil necesse est.

At quis castam mentem & impuram linguam in unum hominem compegerit? Si
verum est, quod inquit aliquando Naso,

Non bene conveniunt nec in una sede morantur

Majestas & amor.

Ego verissimum existimo non tantum non convenire turpitudini sermonis
cum puritate mentis, sed acerbe imò ἀσπουδεì inter se dissentire. Nos
certior veritatis regula docet, linguam ex redundantia cordis loqui, &
hominem ex bono aut malo thesauro cordis sui bona aut mala proferre.
Quare & Apostolus omnem foedum sermonem & μωρολογίαν damnat quin & ipsam
ἐυτραπελίαν (quae alias virtutibus ab Aristotele accensetur) quoniam
difficulter in hac decorum istud servari posse videbat. Certè si ad
aedificationis usum loquendum sit omnibus, sacrorum antistitibus & eorum
canditatis id maximè curandum erit. Alioqui si sal infatuatum fuerit quo
salietur? Hinc est quod Hieronymus ad Damasum scibens in hujusmodi
Poëtas acriter invehatur; Et patrum aevo Baptista Mantuanus: cujus
sententia rigidior si obtineat, nę multi contractos nimis Poësios
terminos conquerentur. Ita enim ad Picum scribit. Poemata obscoena &
impudica sunt judicio meo inter vera Poëmata, quales inter probas
matronas fornicariae meretrices. Ego enim Poëma verum & quod omne
punctum ferre poßit, esse non puto, nisi sit grave castum ac sanctum.
hactenus ille. Vocationem itaque nostram tale decuit argumentum. Iam
vero Poësis a quâ formam desumpsi, etsi ea ad omnes aetates pertineat,
maximè tamen ad nostram. Haec enim ut verè Boethius

Gloria vernantis propria est viridísque juventae

Aut ut cum Tullio potius dicam. Caeterę res neque temporum sunt, neque
aetatum omnium, neque locorum. Haec studia (Poesios) adolescentiam
agunt, senectut em oblectant, secundas res ornant, adversis perfugium &
solatium praebent, delectant domi, non impediunt foris, pernoctant
nobiscum, peregrinantur, rusticantur. Quare & magnos viros hoc exercitij
genus sectatos videmus, ex eoque sibi privatim solatia & refectionem,
publicè gloriam compara sse. Certè unius viri D. Bezae (cujus etsi
rationes pro hâc causâ nullae essent, authoritas nos frangeret) exemplum
me satis tuetur. Quid quod praestantissimus vir D. I. Iacomotus hujus
ejusdem argumenti versione simili me pręvenit. Quę res à me tum demum
cognita cum de editione cogitarem, etsi haerere primum fecit, tamen
impulit tandem ut eum imitarer editione meâ, non quod paria cum isto me
facere putarem, sed quod viderem exercitium nostrum talis viri
commendari exemplo, quem in eadem materia operam ponere non poenituit,
judicaremque communem esse eorum scriptorum versionem, quorum authorem &
amamus pariter & magnifacimus. Ad ordinem quod attinet, sequutus sum
planè qui est Authoris. Quis enim ejus viri quid facile emendaverit? Ad
verba me non adstrinxi: sensui quam proximè institi, nisi ubi versus
gratia interdum aliud posceret. Quare & Tragaedię nomen retinendum
putavi à primario subjecto quod istâ tractatur. Nam quod contra
pręcipuum exitus nempe laetus urgetur, imbecillum existimo. Non novum
hoc est, nec Tragicis insolens laetus finis. Neque enim (ut Iul.
Scaliger in suis Poëticis ait) Quod hactenus profeßi sunt Tragoediae
proprium, exitus infelix. Quod restat oro Deum immortalem, ut pro suâ
bonitate Spiritu sapientiae & unitatis, vos regat & confirmet, ut
collata vobis dona ad divini nominis, Ecclesię Reique Publicę
amplitudinem referatis.



# Main



# 1. PERSONAE.

PROLOGUS.

ABRAHAMUS.

SARA.

SATHANAS CUCULLATUS.

ANGELUS.

PASTORES.

ISAACUS.

**CHORUS EX PASTORIBUS.**

# 3. PROLOGVS.

QVicunque tandem propter hoc negotium

Quod instat, huc adestis è vestra demo;

Quicunque adestis, cujus estis ordinis,

Adventis aeque gratus est vestrum omnium.

Vt magna (mirum) huc multitudo confluit,

Diuque coetum tam frequentem haud vidimus.

Rectè hoc quidem: ast in posterum sic ô boni

Et tam frequentes rebus adsitis sacris.

Nunc unus unum postulaho ab omnibus

Quicunque adestis cujus estis ordinis.

Vt septa vestris dentium repagulis

Adusque fingat lingua vos Herpocratas,

Peracta donec seria haec sit actio.

Quid mussitatis? nunquid est quod audio

Nec velle vos, nec posse quod nos possumus?

Rectè herclè, sic est, quare vos etiam decet,

Vt audiatis, at nihil loquamini,

Nam continere lingua si se non potest,

Vtrique nostrum quidquid est amisimus,

Mox commodorum quae ferat nostra actio.

Sermone nostro namque nos mulctabimur,

Cedetque vobis vester in vanum labos.

Idcirco jure poscimus silentium:

Favete linguis & favebitis satis.

Hoc ergo primum, sit licet miraculi

Vobis adinstar; hoc tamen vos singuli

Velim sciatis: non hic est quem creditis

Locus, neque isthic considetis o Boni.

≤page=8≥

Vbi putatis. Vrbis an vos patriae

Septos teneri moenibus arbitramini?

Lausanna longè est, patriam est longè solum

Tamen ut sciatis, forte si necessitas

Quem major urget, hic licebit tempore

Horâ minore propriam redeat domum

Expers laboris, & periculi carens.

At nunc hoc est, viri, Philistaeum solum

Quodcumque circum est. Quid stupetis: ilico

Audite, quod miremini multo magis.

Ecce aedes ista quam videtis, est viri

Deum timentis, quemque diligit Deus,

Quique Abrahami nuncupatur nomine:

Ille ipse, cujus mittit usque ad posteros

Intaminatam praepotens famam fidens.

Hic actionis, hic negoti vertitur

Cardo imminentis: hîc (volente sic Deo)

Videre fas est, Quantus hunc virum labar

Exercet, ipsa quanta tendit retia

Capiti immerentis arte Satan daedalâ,

Queis instat armis: Quid, quod ipsemet quoque

Pugnare secum cogitur, quando Caro,

Ipsique faciunt praelium affectus suo

Circumferenti semper hos hostes, hero

Periculosae praelium plenum aleae.

Sed cedit omnis hostium in vanum labor:

Victorque opima de suis duellibus

Vmbone tutus perforari nescio,

Spolia reportat, vividâ victor fide.

Nunc, ut sciatis haec futura mox palam

Ipse Abrahamus conjuge cum Sarâ suâ,

≤page=9≥

Et deinde Isacus filius, venient foras.

Vt arbitror his creditis, vos testibus.

Haec si videre si frui spectaculo

Tali velitis, solvitis quin antea Pretium.

Stupetis verba conscii ad mea?

Bene est, abunde est. Sufficit hoc unum satis,

Pretiique nobis obtinet justi vicem,

Si detis aures paululum nobis modo

Vestras. Quid? istud num minus vobis placet?

Nihil est pericli, quas modo nobis datis

Aures, ad aedes quisque post feret suas.

# 4. ACTVS PRIMVS.

ABRAHAMUS.

Deone quisquam est, qui tulit tantum mali

Molestiarum mole sub tantâ gemens,

Me quanta preßit hoc fluente tempore

Quo me paternâ sede deductum Deus

Traxit, retraxit, huc & illuc exulem?

Dubius duelli sustinendus mi fuit

Eventus: & quod praeliis est omnibus

Pejus, molestae me famis preßit malum.

Iam vincla Lothi fratris: at fratrem loquor?

Vxoris ut mi castitas meae, graves

Periclitata non semel metus dedit?

Sic cesso nusquam, finis unius mali

Gradus est futuri, fluctus ut fluctum excipit.

Permagna certè mentis haec sunt tormina,

Sed mentis omni quae caret solatio.

At mi Redemptor, mi Deus, quae copia

Nobis bonorum fluxit a tuâ manu?

≤page=10≥

Adeone quisquam tot potitus est simul

Bonorum acervis, quot tua indulgentia

Effudit in me dum vagus circumferor?

Divina nempe sic potest benignitas

Adversitates vertere in nostrum bonum.

Atque, ut potenter finxit è nihilo Deus

Olim universum, sic & è malo bonum

Educit; ejus cum voluntas hoc cupit.

Benignitatem quis tuam & potentiam

Pro dignitate praedicet satis Deus?

Ego ecce denos septies annos agens

Vitam hanc caducam, dante quam vivo Deo,

Expers manebam & nescius veri Dei:

Eram potenti stirpe prognatus quidem

At stemma certe quid facit tandem inclytum

Prosuntve patrum imagines aevo graves,

Si te relicto te Deus rerum omnium

Authore, paßim cogimur hominum genus

Videre zelo, percitum, atque oestro malo,

Truncis honorem ferre debitum tibi,

Quos occupatus perperam finxit faber?

Vita, viâque, veritate, atque ommnibus

Caret beatis, qui Deo miser caret.

Ergo his tenebris, tu Deus me funditus

Mersum eruisti, meque deserto solo

Et Dis paternis, auspicem te in posterum

Rerum mearum tu imperasti ut noscerem.

Qui nil moratus, te vocantem scis Deus

Vt sim secutus, nescius plane licet

Aut quo Deus me duceres, aut quâ viâ.

Et quid morarer ad tuam vocem sequi?

≤page=11≥

Erroris omnis ista nam caret via,

Quâ Dux euntes ipse praecedit Deus.

SARA. ABRAHAMUS.

CVris soluta quando mentem liberam

Attollo calum versus, & caeli decus

Deum, simul tunc cogito, quàm se mihi

Facilem, benignum, liberalem praestitit:

Intaminatam me velut servaverit,

Qua corpus, & qua corporis comitem mei

Mentem, molesti tempore hujus exili.

At haec (minora praedico nil jam bona

Quae quis marito, stirpe, rebus aestimet

At qualis haec est liberalis gratia,

Sese repente tota cum benignitas

Effudit, unâ ceu solet terram vice

Rigare flumen turgidum, toto alveo

Seseque major, ut sterile impregnet solum.

Sic, sic repente me Dei benignitas

Donavit isto munere, quo majus nihil

Votis petivi, nec Deus majus dedit.

Desiderato quando matris nomine

Patris maritum filio beat dato.

Haec cum recordor, cum revolvo munera

Non sede certâ, non loco certò manet

Mens, nec voluntas. Intimum mihi salit

Ipsisque pectus cum fibris prae gaudio.

Tunc praedicandas ad tuas laudes feror

Dignumque, sancto nomini, carmen paro.

Sed quid? ea ipsa magnitudo munerum

≤page=12≥

A te datorum, mi Redemptor, mi Deus

Ea ipsa laudes quae cani tuas jubet,

Ea ipsa tot me mutat & variat modis,

Vt lingua quasi muneris immemor sui,

Concepta nostrae mentis haud fari queat.

Tamen receptâ Spiritus tui Deus

Regente linguam, & dirigente gratiâ

Quando iste servit huic negotio locus

Tuis canendis en paro me laudibus.

Sed quid? maritus unde tam subito venit

Abesse longe quando rebar hunc foris?

ABRAHAMUS.

Sic ô fidelis, o mei socia thori.

Coniuxque: mirum, quam mihi placeat tua

Mens, occupata tam bono negotio.

Accede, teque siste proximam mihi,

Quò quod volebas ex sequamur jam simul.

Vtrique praestat gratiam suam Deus

Vterque dicat gratias simul Deo.

Sara. Marite mi, quem nomino Dominum lubent

Quod poscis aequum est, pareo volens tibi.

Ecquis hoc omne rectius tempus locet

Quam praedicanda numinis almi in gloriâ

Summi, potentis, cujus est ex omnibus

Videre rebus, robur & scientiam.

Sic est adusque vivat extremam licet

Abrah. Homo senectam, non tamen dignè satis

Diuque magni dixerit laudes Dei:

Satis nec unquam dicitur, quod discitur

Satis nec unquam: quid, quod hoc solum potest

Tot pro receptis a Deo donis homo

≤page=13≥

Vt pro virili praedicet nomen Dei.

Canticum. Sit parens rerum mihi carmen, illi

Mens Deo laudes age dic decentes

Qui tibi ritam dedit, atque vita

Prorogat annos.

Omne quod gratum tibi, quodque dulce

Contigit quondam, aut tibi quod futurum est

A Deo tantum venit hoc, bonorum

Divite fonte.

Ille flammanti residens Olympo

Orbium cursus regit & quietis

Nescium certo iubet ire circum

Ordine caelum.

Semper & in se redeuntis anni

Dividit tempus varias in horas

Novit ut nostris sapiens futurum

Vtile rebus.

Cum dat aestatem, simul & caloris

Lucis & longum dat habere fructum:

Mox morâ stringit breviore luem

Tempore brumae.

Vere & autumno velut aequus aequum

Arbiter tempus facit: aquat ut cum

Sole jam fervens Aries, diebus

Libraque noctes.

Qui Deus tandem miseri sumus nos,

Pro quibus tantum vigilet paterna

Cura, queis tantum tribuas benignè

Munerum acervos

More cum vulgi stupidè furentis,

≤page=14≥

Daemonas culiu tibi consecrando,

Ficta cum nostrâ coleremus arte

Numina stulti,

Tu Deus nostri miseratus, istâ

Ceu bonus terrâ pater evocas, &

Dedocens falsos, tibi quos daremus

Addis honores.

Postea quando premeret fames nos,

Ecce praeter spem Phariis Tyrannus,

Queis homo maret sibi denegatis,

Cuncta ministrat.

Quattuor Reges spoliis superbos,

Fratre captivo sumus insequuti

Vidimus quorum rubuisse circum

Sanguine Campos.

Tu Deus nobis bona tanta praestas,

Foederis facti memor: & futuris

Saeculis virtus tua quae spospondit

Omnia solvet.

Tota debetur mihi posterisque

Terra, quàm nostri generis nepotes

Incolant, latis domitos prementes

Finibus hostes.

Vos timor, vos o scelerum ministros

Vrget & terror, male curiosa

Arte qui factam statuam furentes

Numen habetis.

Nam Deus vindex sua mittet in vos

Fulmina irarum, sigulique ad instar

Vasa frangentis, malè pertinaces

Conteret hostes.

≤page=15≥

ABRAHAM.

NVnc fida nostri Sara particeps thori

Agedum, peractis quas decebat gratiis,

Vitam, actiones, quicquid est nobis rei

Quidquid negoti, solius nos ad Dei

Formemus omne arbitrium justißimum.

Haec gratitudo maximè placet Deo

Vitare quod vetat, facere quod praecipit.

Sed inter ista quae videmus plurima

Curanda nobis, hoc puto palmarium,

Vt noster iste filius charum caput

Nobis, & unum foederis pignus sacri,

Sanam, valentem, servet & mentem piam

Sano, valenti corporis in ergastulo.

Neve improborum se tener consortio

Iungat, frequentes (heu) nimis quod cernimus

Errare circum nescios omnis boni.

Semel receptus vase permanet diu

Odor recenti, contumaxque prolui.

Licet faventis sit puer quis indolis,

Bono haud lare enutritus & domo perit.

Sara. Tecum marite sentio. Quod me simul

Mones mearum partiumque, & muneris

Quod educando debeo gnato, bene est.

Haud hic labore frangar, haud molestia.

Nil tu, nihil desiderabit filius.

Simulque (nobis hunc Deus quando dedit

Promißionis pignus & pacti sacri)

Praesente statuo sic ei usque hunc numine

Et affecturum & usque gratiis novis

Aucturum, ut omne devium vitans, viam

≤page=16≥

Virtutis almae, quae petit calum, terat.

SATHANAS CUCULLATUS.

STygia palude Tartarique faucibus

Emissus, unum hoc sive sit nox seu dies

Tracto, retracto, molior, conor, paro,

Ne forte ineptus dicat emissarius.

Nec inferorum promovere res satis.

Ideoque totum quicquid est recolligo

Astus, dolique, fraudis & versutiae,

Mortalium queis concidat captum genum

Caelo fruantur, dum libet, suo Deus

Nil istud ad me, dum mihi paret solum.

A quo Deus divinaque exulant ferè.

Cur de secundis non triumphem eventibus

Deus supernis regnat in locis quidem

Me terrae adorant, inferorumque incolae:

Est pacis author & quietis publica

Deus, sed ipse misceo, turbo omnia,

Et huc & illuc dum sero belli faces.

Caeli solique dicitur factor Deus

At nostra longè major est potentia:

Ego ipse multis esse donari Deis.

Deo angelorum turba sit meantium,

At noster ordo ut fulget, ut totus micat!

Quid quod nec unus inter ipsos est meos

Porcos, micante qui non sit probo scide

Sive Helluones, seu vides adulteros,

Sive ebriorum onusto laccho examina,

Viden rubentem pingat ut nasum color?

Quam multa frontis, quamque sit genis frequens

Non una gemma, non pyropus unicus?

≤page=17≥

Hos Cherubinos, bos Seraphinos amo,

Hi nos sequentes praesto sunt Satellites:

Divina certè nulla ad hanc est gloria.

Quid quod nec ipse qui potentis vendicat

Titulum superbè, (vendicet certè) Deus,

Ejus tamen non hoc potest potentia,

Perfectionis ut, bonitatis & paris

Qualem ipse jactat, particeps alter siet.

Quanto architectus ipse sum praestantior?

Notum est (opinor) malum me esse & dicier,

Nihil sed obstat: me malo magis malos

Cum poscit usus, fabrico gnarus faber.

Nam certè hoc ausim confiteriet lubens

Caeleste numen optimum, me peßimum,

Illud colendum, abominandum me omnibus.

At nostra fecit hoc tamen versutia

(Fuscare mentes qua scio mortalium)

Vt major orbis pars huc usque insaniat,

Vt mille falsos praeferat vero Deo.

Sed praeter hos quae turba restat, aestimat

Vanum esse, nugas, atque aniles fabulas,

Quae de Deo, deisve vulgus clamitat,

Primumque Divos quod timor confinxerit.

Quin & negato suasibus Deo meis

Praejudicata de inferis sententiâ

Nil puniendum in posterum mortalium

Iam sentit error igneâ vi Tartari.

Hunc ergo ludum suaviter ludo lubens

Hoc pasco Aadami nunc ab usque tempore

Me totum amaeno laetus, hoc spectaculo.

Nec caepta muto, quin memor stirpis meae,

≤page=18≥

Homines acerbis prosequar invisum genus,

Odiis, adusque exasperans memet magis.

Ius, fas, & aequum susque deque ponderant

Orbi malorum paßim acervos inferam.

Quippe hoc agendum censeo mi maximè

Vt veste dignus judicer, quae me tegit,

Hâc veste dico, quae licet non cognita

Adhuc, ministrat fraudibus tantum meis,

Tamen futuris posterorum saeculis

Hac veste nulla crebrior videbitur,

Sive oppidorum sive pagorum incolis,

Domi, forisque: nec videbitur modò

Vt nota, at ut funesta formidabitur.

Cuculle, quae tu, quae Cuculle examina

Feres malorum sub boni tectorio?

Cucullus inquam (nam lubens hunc nomino)

Ipse hic Cucullus, quem retracto, ipse hic feret

Modosque scelerum tot modosque funerum

Vt ni inferorum cederet id in commodum,

Humana possem ftere ego ipse incommoda.

Tantum malorum, fronte sed blanda teget.

Nam vel hoc uno crimine quam praesens huic

Lateat Cucullo virus, & quantum mali,

Satis superque (sin opus hoc) est discere.

Ego ipse (quid tum) peßimus, nequißimus,

Sumens Cucullum pejor evado tamen,

Et nostra demum tum viget perversitas.

Verum ista tempus & dies nobis ferent.

Nunc hoc agendum: quaeritur quidam meis

Domandus armis (quod mihi cedat benè)

Invisus, ullus quò mihi haud invisior,

≤page=19≥

Senex, vietus, verticem canum gerens.

Sed (quod malum odi) vividâ nimis fide.

Equidem, paludem per stygem perque inferos,

Quid hoc rei? tot impetitus spiculis

Immota rupes ceu, ne contremit quidem.

Patiendo vincit: superat & crescit malis

Iramque nostram vertit in laudem suam.

Adeone canos obsidet pectus ferum?

Sed fortiori accingo me certamini:

Credo, novata haud sustinebit spicula,

Ariete crebro quassus & lassus gravi

Ipsum manente nube telorum meâ.

Fidat superbè vindici suo Deo

Iactet superbè cum suo foedus Deo.

Nil non daturum se Deus promiserit,

Adeoque montes aureos sposponderit,

Quin ipse multa iam licet receperit,

Ideoque fidat, speret, imo amet Deum

Quidnam ista possunt Spes, Fides, quid Charitas

Quidnam ista tandem, pura tantum nomina

Extrema ni sit his comes constantia?

At hoc (Cucullus adjuvet sic me meus)

Certum impedire est artibus queis polleo:

His ne catenis haereat fidens Deo.

Est bina proles huic Monogrammo seni.

Nil me una terret, altera at, si quid queam

Cavebo, nostra forsne vitet retia.

am quid resistat? Mater? atqui est foemina,

Quaenam sit impar viribus, notum est, meis.

Famuli? rudes sunt imperiti, & simplices

Hic est equiso bubsequa hic, servum genus.

≤page=20≥

Nil est timendum a talibus tali mihi.

Sed sat loquelae verba comprobet rei

Eventus: ob quam gestio vires meas

Probare, certam mox ferens victoriam.

ABRAHAMUS. ANGELUS.

QVid hoc rei, quid hoc siet negotii

Quod usque & usque cura me & molestia

Comites sequantur, quo licet gradum feram?

Rerum mearum nil mihi satis placet,

Seu verba mecum, facta sei memor mea

Revolvo, semper hic quid mutilum mihi

Offertur, usque semper est, quod displicet:

Majorque inesset, opto, verbis puritas.

Majorque inesset, opto, factis sanctitas.

At tum mei me, tum metadet maximè

Benignitatem quands inestimabilem

Dei recordor: queis acervis munerum

Ditet benignâ largius indulgentiâ

Et me meosque: tota liberalitas

Divina (tale seu statutum ejus foret)

Se tota caelo de super fundit simul,

Nec ceßat unquam: sinis unius boi

Gradus est futuri: Prôh Deus mi, mi Deus,

Prôh, quo modo benignitate cum tua

Se nostra tenuis gratitudo aequaverit?

Pariane tecum posse me facere putem?

Hoc hoc agendum mens mea est in posterum,

Hoc hoc agendum linguaque est in posterum,

Divina finem cum benignitas facit

Nullum bonorum, laudibus nec vos modum

≤page=21≥

Ponatis ullum, gloriae aut finem Dei.

Indesinenter praedicetis hunc decet, Indesinenter qui bonis me tot beat.

ANGELUS.

Abrame, adesdum Abrame, te Deus vocat.

Abram. Vndè haec repentè vox sonat? Nosco Deus

Nosco decoris signaque & vocis tuae:

En me obsequentem jußibus promptum tuis.

Angel. Abrame, proles ista, proles unica

Amat a proles, nulla quantum amabitur,

Abrame nostin nunc? Isaacus tuus.

Hunc ad remotum Moriihae ducas locum

Isthucque ducto, scin quid hoc fieri velim?

Attende: Gratam hunc immolabis hostiam

Gnatum immolabis, filium, dico, tuum.

Mox immolatum, quantus ipse, quantus est

Totum in favillas fac resolvas protinus.

ABRAH.

Gnatum in favillas, filium in cineres meum?

Benè est: paratum me vide totum Deus.

Sed hoc remitte crimen, hoc (si crimen est)

Mihi remitte, quod tuum novum aestimem

Mirumque jussum, vixque te putem decens.

Quod restat, oro robur & constantiam

Largire, si praestabo quod jubes, Deus.

Nunc nosco demum, nunc tuam nosco palam

Iram, merenti quae mihi minas facit.

En confitentem me tibi reum Deus:

Scio reatu me premi, & supplex scio.

Quaecunque sit, donato noxiam hanc mihi,

Iraque fulmen mitte postularium.

≤page=22≥

Adeone bellum servulo paras tuo?

Egone tecum praelio qui conseram?

Prôh quae ruina, quod mihi fatum imminet?

Isace fili, quid Isace consili?

Heu, quid parabo? quid sequar? quid non sequar?

Deliberare certa stat sententia,

Temere haud agendum est in gravi negotio.

PAST. ABRAH. ISAC.

Agedum sodales. Sat refectui datum.

Ecquid redire ad cateros morabimur.

Socios, in agris quos reliquimus gregis

Curam gerentes; calculum ni fors male

Pono, umbra solis evocat nos jam domo.

Ita est, amici, quin eamus illico.

Alius Venite, eamus: sublevemus caeteros

Metu & labore: Tutiores nam simul

Pascemus & minore cum molestiâ.

ISAACUS.

Heus, quo repentè me relicto tenditis

Manete, quaeso, dum recolligens mea,

Mox vestro, amici, coetui fiam comes.

Isace rectè feceris si manseris,

Past. Maneto Isace, cura matris anxia.

Ni fors, parentum (tale cum resciverim

Prodiße in agros te relictis aedibus)

Te justa deinde plectat indignatio.

Firmata quando fecerit te aetas vitum

Lustrare campos tutior demum potes,

≤page=23≥

Simulque nec nos lusus aut causa joci

Abire disces, lata cum per devia

Saltusque, patris ad greges attendimus.

Verum esse magni rem scies negotii

Praestare tuta armenta, cum minoribus

Gregum catervis, à ferarum incursibus.

Quales frequentes percitae fame gravi

Invadere solent quidquid obviam venit,

Nobis timoris saepè causa non levis.

Isac. Non hoc volebam patris ut ingratiis,

Aut non rogatâ matre cederem domo.

Procul hoc. Egone cogitem tantum nefas?

Nolite de me suspicari hoc ô Boni.

Past. Rectè hoc Isace. Nempe quod facis decet

Pium, modestum, talis & gnatum patris,

Si nil parentum conscientiam citrâ

Conere, quidquid hoc negotii siet,

Quin ista semper mens tibi sit in posterum.

Isac. Ego ut parentum sim rebellis jußibus?

Parere mortis malo cum periculo,

Praebere refractarium quam me meis.

Ergo hoc amici, quaeso vos sinite impetrem,

Mox finiendae tadeat ne vos morae,

Parvae, pusillae; dum citatis greßibus

Propero parentis sciscitaturus mei

Quae sit voluntas: si placet moramini.

Past. Agedum, geremus hic tibi morem puer.

**CHORUS EX PASTORIBUS.**

O quam beatus dicier hic potest

Tellure mentem qui levat altius

≤page=24≥

Deumque adoptat qui suarum

Praesidium columenque rerum.

Illum secundis sancta modestia

Rebus tuetur, ne caput altius

Tollat decoro, sorte versa

Indocilis tolerare lata.

Adversa quando desuper ingruit

Fortuna terrens: ipse adamantinâ

Stat mente firmus, & moveri

Nescius haud metuit minantem.

Proles Therachi sat docet hoc pia

Divino Abramus foedere nobilis,

Qui multa paßus, semper ipso

Sumit opes animumque casu.

Ceßit paternis (heû grave) sedibus:

Malumque dut ae preßit eum famis,

Adempta conjunx, cum periclo

Ad Pharium fuit acta regem.

Hic tunc maritus propitium Deum

In vota fidens invocat: is jubet

Intaminatam mox marito

Cum prece restituisse Saram.

Labuntur anni, ast intereâ domi

Res ampla crescit: Copia quin opum

Armenta partitur, Lothumque

Dissociat patruo Nepotem.

Mox hinc noveni mutua Principes,

Depraeliati: pars melior manu

Victrixque Lotho jam subacto

Vincla parat, spoliis potita.

Rumore vix haec patruus audiit

≤page=25≥

Fido suorum servitio satis

Instructus, ipsos assequutus

Opprimit ex spoliatque Reges.

Praeda potitus, justior arbiter

Cuique reddit, quod furor hostium

Raptarat amens, Vindicisque

Dat titulum populus reverso.

Felicitati sed doluit sua

Deesse, dulci nomine quod patris

Haud diceretur: mox Agaram

Impetrat in thalamum ministram.

Consentit uxor (nam vehemens eam

Huc incitabat prolis amor) parit

Ancilla gnatum; se parentem

Laetus herus videt Ismaelis.

Quin lustra deinceps praetereunt tria,

Queis hunc secundis dirite copiâ

Deus bearit fautor, ullum

Haud statuens numerum bonorum.

Tunc & favoris signa sui Deus

Majora monstrans, quidquid erat domi

Praeputiatum, de verendis

Demere particulam imperavit.

Sic puritatis participes simul

Grandes, pusilli, ceßimus in Dei

Sortem, dirempti de prophanis

Nos populis meliore fato.

ISAACUS.

Salvete amici, num citatus advolo?

Mirum, ut benignus, gratiosus ut Deus

Facilisque, vota semper exaudit mea

≤page=26≥

Nunquamque iniquus aut precibus durus meis:

Quin ipsa vincat vota quod benignitas.

Nunc scitis, ut futurus in viâ comes

Vester, Parentem tunc convenerim prius

Veniam? sed ecce prodit ipsemet foras.

ABRAH. SARA. ISAC. PAST.

Abrah. Vtcunque res sit hoc decet conjunx tamen

Vt pareamus: nempe sic mandat Deus.

Deo vetante impune quis quid fecerit?

Eo jubente impune quis quid spreverit?

Praestat, lubentes audiamus hunc patrem,

Quam negligentes horreamus judicem:

Parere nostrum est, imperare est illius.

Sara. Magis magisque mi marite haec cogitans

Magis obstupesco: quid an indecens putas

Haec res acerba si meae menti fiet?

Abrah. Adversa mentis robur & vires probant.

Sara. Sic est marite: dicitur hoc verè quidem,

Sed quid? quid istud, quod sibi poscit Deus?

Olimne dicta congruunt praesentibus :

Haec una proles, pignus est hoc unicum

Nobis, tenellum, debile & suetum meo

Sinu foveri, non molestias pati.

Itane tota orbare nos fiducia

Deumque nostrae tollere fulcimen spei?

Abrah. Aisne Sara? Quo Deum loco aestimas?

Non istud inquam, sed sinas me dicere.

Sara. Quid tu? Deusne ut sit sibi centrarius?

Abrah. Mitte ista, mitte obsecro conjunx mea.

Quin tu reposto quo timore adstigetis,

≤page=27≥

Secura fide: fide, nam tuis Deus

Reddet valentem filium complexibus.

Sara. Metuo: quid, an non hunc periculo objicit.

Abrah. Ecquod periclum, quem Deus servat, manet?

Sara. Metuo marite (ut semper est metus comes

Amoris) hoc aut istud infortunium.

Abrah. At suspicari nil ego mali queo.

Sara. Mirum quis hujus consili eventus siet.

Abrah. Quisnam iste, seu quis non erit author est Deus:

Ne curiosa quaere causas jussuum

Divina nobis quae potestas praecipit,

Mysteriorum nam supremi numinis

Scrutator audax concidit sub gloriâ.

Sara. Saltem hoc marite, quis sit indica locus

Quo mandat ire? ABRAH. Cum Deo placet sciam.

Sara. Heu me, quid usque sic delibero anxia,

Iam jam resolvo, non abibit filius

Abrah. Maternus iste adfectus est: at caetera

Scio providebit optimus noster Deus.

Sara. Periculosa, quâ paras iter via est.

Abrah. Perit benè is, quisquis perit, Deum sequens.

Sara. Sin iste (sed hoc absit omen) sin tamen

Morte occupetur, alterum funus vide.

Post fata gnati lumen hoc ultra haud fero.

Abrah. Cujusque vitae terminum fixit Deus.

Sara. Hic hic marite si immolanda est hostia,

Hic grata certè non minus cadet Deo.

Abrah. Sic tu arbitrare, sed Deo secus placet.

Iam, jam marite vincor, haec neceßitas

Clavo trabali fixa si firma hareat,

Agedum jubenti do manus, cedo Deo.

≤page=28≥

Vos iste euntes prosequatur gratiâ

Praesente vobis semper, omnibus locis:

Valeto fili ISA. Mater o, vale mea.

At hoc Isace tu simul dictum tene.

Sara. Caveto aberres a patris viâ tui.

At alacris ejus fac premas vestigia,

In vota semper invocans Deum tuum.

O tam secundus quis micabit Phosphorus

Aut tam secundus quis micabit Hesperus

Vos cum reversos brachiis stringam meis.

Huc, huc, Isace, (non tenet se jam meus

Adfectus ultra) matris huc amplexibus

Stringende adesdum: mitte, tibi haec oscula

Extrema si fors, mitte figam haec oscula.

Isac. Amata mater, nulla quantum amabitur

Si cura tangat ulla te gnati tui

Rem non molestam fas sit a te ut impetrem.

Sara. Dic nate, quid materna, vis donet tibi

Aut nostra qua te parte charitas juvet?

Isac. Nil Mater aeque te rogo, quam quod velis

Fracta ista verba, crebra tot suspiria

Lessosque nusquam profuturos ponere.

Deo volente (quem viae sumo Ducem

Meliore cernes me revertentem statu.

Iam mitte questas, mitte tot suspiria:

Quorsum ista dulcis quassa tot singultibus

Animula mater mille lachrymis madet?

Videte vestrum quisque quid sit hic rei

Abrah. Famuli, videte sarcinas, & hos utres

Et vasa nostris apparata haec usibus,

Hac inter omnes distributa siu benè.

≤page=29≥

Ne sarcinarum mole quis gemat impari.

Rectè ordinata sint oportet omnia,

Nam sex dierum hoc imminet nobis iter.

Past. Quid hoc negoti? te quid hac molestiâ

Curaque torques? omne quin nobis here

Permitte, quidquid hic negotii siet,

Tuum jubere, munus est, nostrum ex sequi.

Abrah. Nunc fida nostri Sara particeps thori

Vides paratos, filiumque & me viae

Deus, benignâ cujus indulgentiâ

Res nostra hunc usque prospera in diem stetit,

Hic te manentem, nos relinquentes domum

Et teque, meque, & nostra servet omnia:

Tu qua solebas mente praedita maneas

Spero, supremi numinis ductu brevi

Reducem videbis cum marito filium.

SARA.

Eheu, quis isto me bearit nuncio

Tandem, reversos cum molestâ de viâ

Pedibus citatis obviam vobis ero

Strictura laetos laeta vos amplexibus?

Ite & secundo mox redite numine.

Mater valebis, Abra. Iam vale Conjunx. Past. vale.

Hâc, hâc eundum est, huc vocat nos semita.

SATHANAS.

Adeste quidquid inferorum in intimo

Latet recessu, quidquid imo Tartari

Lethale, dirum & virulentum desidet.

Rabies, furorque, tuque Alecto ardentibus

Armata flammis, non satis praesentibus

Hoc quae duello dimicastis viribus,

≤page=30≥

Audite nostri causa quae sit vulneris.

Egomet triumphis tot relatis inclytus,

Caeloque vires qui superbus amulas

Iacto, universi terror atque orbis metus,

In vota sapè nostra quem seduximus,

Proh, non ferendâ vincor ignominiâ.

Nil arma prosunt nostra, nil versutiae,

Astus, dolique, quid quid hactenus fuit

Motum, superbus iste reppulit senex

Vmbone tutus, quem gerit victor, fide.

Grave est, eidem quod potestas praecipit

Divina, nati carnifex ut sit sui.

Ego ipse nullum commovere desino

Lapidem, nec usquam cesso, quin instem modo

Illis, modo istis dimicans assultibus,

Sed ceßit omnis noster in vanum labor

Quin ipse jussa jam Dei parât ex sequi.

Ergone caeptis abstinebo frandibus?

Non instituto convenit hoc veteri meo.

Egone tanti roboris totque artium

Vt terga turpi inglorius vertam fugâ?

Instabo rursum: quidni? jacta est alea

Quicunque, tandem siet eventus rei

Triumpho: namque aut filium mactaverit

Aut jussa nolet exsequi promptus Dei.

Sin mactet istam jußibus parens Dei,

Pavore, postquam concidit invisum caput,

Carebo: nam (ni falsa sint) oracula.

Hujus mirantur stirpe sedibus meis.

Sin mente fractus, jussa negligat Dei,

En hoc caput rei, fruor voto meo.

≤page=31≥

Nostrâ tenetur captus in nassâ miser.

Ergo Cuculle, mi Cuculle accingere,

Agedum Cuculle quid quid est tibi artium

Exerce, acerbo mox futuro praelio:

Hodierna pugna mißionem non habet.

# 6. ACTVS SECVNDVS.

ABRAH. PAST.

AVrora cernit tertio iam prodiens

Ortu è cubiuli, tertiusque nos videt

Phoebus, quietis compotes vix ullius

Iter citato promoventes hoc gradu,

Per montium asta & vallium per lubrica,

Glebosa agrorum, perque sylvarum horrida.

Pueri, quod instat tempus hoc refectui

Feßi labore corporis concedite:

Mi filioque nascitur novus labor.

Namque ad remotum tendimus simul locum,

Quem destinavit, hostiam Deus sacram

Vt isthic ipse propriâ sternam manu.

Iungamque puras hostiae purae preces.

Vos hic manete, nec movete longius

Gradum, reversus usque dum domum paro.

Tu fili Isace (nam Deus praesentiam

Tuam requirit) sis patri viae comes.

Past. Domine lubentes quando sic authoritas

Poscit vetantis, hoc manebimus loco,

Donec reverso gratulabimur tibi.

Abrah. Benè est: quod instat, hâc vos filium strue

Onerate quam videtis isthic, ligneâ:

A me ferentur ignis atque acinaces

≤page=32≥

At vos honestè tadium quo temporis

Fallatis, hac vos occupemini simul

Curâ, precantes audiat vos supplices

Deus, secundum rebus eventum meis.

Heû me, molestus quam dolor me lancinat:

Past. Curabit omne hoc nostra diligentia.

Abrah. Adeone tantis aestibus, mortalium

Quemquam fatigat saera curarum cobors?

Famuli valete. Past. Sit tibi felix here

Iter, secunda det Deus tibi omnia.

Past. Quid hoc sodales? rem novam stupeo viri.

Alius. Et me repentè invadit admirat io.

Alius. Quid hoc rei, quid hoc novi negotii:

Ita ergo quemquam adfectibus posse abripi

Quem fortitudo, quem penes constantia

Mansere, vel tum, quando nuspiam forent

Alibi; repentè hunc dejici mentis statu

Virtutis ante speculum & unicum decus?

Viden, colore vultus ut multiplici

Variatus, unum haud pectoris, nec simplicem

Motum arguebat. Spes, Timor, Metus, Fides,

Vnius omnes insidebant vultui.

Certè arbitrabar roboris tanti virum

Non esse sub dolore, nec quati malis.

Alius. Mirum, timoris causa quae siet gravis?

Incerta bellinam quid est cur horreat,

Quando hic nec hospes est, nec hostis uspiam?

Domi forisque nullus armorum metus?

Nusquam excitetur claßico miles truci? Abimelechus ipse

Rex Provinciae Ambivit ultro foederis pactum sacri

≤page=33≥

Inire, & nostri & dicier posthac heri

Amicus, exstant codices testes rei:

Testisque & ipse exercitus princeps Picol

Iuratum utrumque inire foedus audiit:

Agnaeque septem sunt rei tantae indices.

Quod rem, domumque spectat & negotia

Privata, votis plura poßidet suis

Alius. Vivit quietus, & procul molestiis,

Opima rura bobus exercens suis

Nobis ministris: aut subinde cum lubet

Armenta spectat & greges convallibus

Lascivientes pabuli prae copiâ.

At esse forsan dixerit quis hunc senem.

At sanitate tollitur aetatis malum,

Iuvenile gestat robur in formâ senis.

Alius. Haerede gnato quod carent, multi gemunt

Aut liberorum torquet hos vitiositas.

Haeredem hic unum cum videt gnatum, videt.

Gnatum juventae gloriam, & patri suo.

Matrique, veri causa qui sit gaudii.

Quis praeter ista quidquam optaverit magis

Alius. Nemo faventem sic habet tamen Deum

Quin quid supersit usque quod defideret.

Nihil est ab omni parte perfectum simul.

Ideoque amara dulcibus fermè Deus

Miscet, ne caducis haereamus ne bonis.

Si vota nunquam supplicantibus daret

Donare posse crederetur haud potens.

Si vota semper supplicantibus daret,

Caelum esse nostrum crederetur hoc solum.

Quaecunque tandem causa sit molestiae

≤page=34≥

Herum prementis, supplico & rogo

Deum Loco dolorum vera reddat gaudia.

Alius. Faxit potestas hoc, potens rerum omnium.

Alius. Quaecunque tandem causa sit molestiae,

Apparet esse rem gravem rem seriam.

**Chorus ex PASTORIBUS, sive Canticum eorum.**

Constat, aeternâ positumque lege est

Vt nihil constet stabile aut perenne,

Quidquid est factum, patiturque certi

Temporis legem: nihil est creatum

Vspiam, quod se tueatur à se,

Seque conservet, nisi sit potente

Dexterâ fultum moderantis orbem.

Et Deo tutum maneat tuente.

Illius jußis oriens diei

Causa fit Titan: caput & sub undas

Condit illius placitis, colorum

Arbiter solus veniens cadensque.

Iam vide quantis variata saepe

Sit modis Phoebi soror, ut nec unam

Servet inconstans faciem, propinqua

Vt suo fratri decus omne perdat

Luminis, sed mox varians habenas

Fertur augustâ specie decora

Luce jam condens faculas minores.

Quàm quoque est in se redeuntis anni

Multiplex vultus, veniente brumâ

Frondium perdit decus omne, sylva:

Veris adventu Zephyrus reducit

Frondibus primos & agris honores.

≤page=35≥

Semina Arcturo sata quae fuerum

Syrio ardenti segetes coquuntur.

Iam dies ipsi; modo longiore

AEstibus Canori, breviore luce

Iam Capro brumam faciente, aguntur.

Nulla sic constat sua forma mundo,

Sic nihil durat stabile aut perennè.

Nulla si constat sua forma mundo,

Si nihil durat stabile aut perenne,

Ito fortunis hominum caducis

Crede: Nil rerum manet usque firmum

Nil sed est aequè instabile ac caducum,

Quam sumus nos (heu) homines miselli.

Res Deus nostras celeri citatas

Turbine invertit, sibi cum videtur.

Quem videt Phoebus veniens superbum

Hunc videt Phoebus fugiens jacentem.

Fallere infelix, homini caduco

Si miser fidas, tibi qui ruinae

Adferet causam, propriique fati

Vive cui tellus superata sordet

Vive securus, Domino fidelis

Quisquis avelli haud metuens, adhaeres:

Qui sapis, caelum meditare, veri

Fons ubi gaudi bibitur perennis:

Sperne tellurem: superata tellus

Sydera donat.

Nunc hoc amici censeo prae caeteris

Nobis agendum: quisque secretum petat,

Locumque qualis serviat precantibus.

Ardente fusâ quo Deo coram prece

≤page=36≥

Exaudiamur, utque sic hero brevi

Laetis reverso gratulemur vocibus.

Sic est, eamus, nam nihil magis decet.

# 8. ACTVS TERTIVS.

ISACUS. ABRAHAMUS.

Isac. PAter. Abrah. Vt istud convenit nomen mihi?

\<Isac.\>Viden parata mi Pater sint omnia?

En ligna, quae pressere cervicem meam,

Ensemque coram, splendidumque ignis jubar.

Mactanda seu, cremenda seu sit hostia,

Haud plura praesens postulat negotium.

Sed totius quod est ferè caput rei,

Mactanda quae sit non videtur hostia.

Abrah. Securus esto gnate mi, Deique rem

Remitte totam solim ad arbitrium.

Ego in recessum poscor & solum locum,

Quo rite supplex offeram Deo preces:

Hic tu morare, dum reversum mevides.

Facio imperata mi pater lubens tua.

Isac. Verum hoc Isacum quaeso ne celes tuum

Vnde ista crebra mi pater suspiria:

Variusque vultum saepe qui mutat color?

Te qui molestat, & molestat me dolor.

Abrah. Post ista gnate cum revertar quaerito,

Hoc vota praesens tempus & poscit preces.

Isac. Si sic videtur, pareo tibi pater.

Simulque praesens usus hic quae postulat

Reddam parata cum redibis omnia.

Primùm decenter sedulus struam pyram.

Hic fustis istum primus occupet locum,

≤page=37≥

Sequetur alter hunc, & alter hunc item,

Aliique, deinde: nempe tanto tunc minus

Superest agendum, cum revertitur parens.

Cujus verendis obsequutun jußibus

Vado invocatum numinis nomen sacri.

SARA.

Nunc ista demum, comperi, sententia

Iactata vulgo, oraculi quod sit loco,

Quae veritatem temporis gnatam facit.

Hucusque semper nuptiarum incommoda

Haud ulla vidi: quin putavi seriò

Quod veritati opinio hic praejudicet.

Nunc me magister optimus, docet probè

Eventus ipse, quanta sexui meo

(Spectes maritum sive spectes liberos

Molestiarum de super moles venit.

Alienam mitto: me secundis nuptiis

Viroque paßim atque unicâ prole inclytam,

Quos vota nunquam nostra mutari velint,

Me quis repente, quantus exercet labor?

Quantus mariti nomine, & prolis timor?

Telluris umbra tertio solis jubar

Nobis ademit, tertiae noctis parens,

Dum chara nobis abfuere pignora.

At me serenum seu vehat Phoebus diem,

Ducatve stellas Hesperus Phoebum sequens,

Cura usque & usque torquet infandis modis.

Nec mens quietem fessa sit licet, capit.

Oculisque somnum palpebrae negant suis.

Et quid futurum restat (heu) miserae Sara?

≤page=38≥

Totidem supersunt solitariae mihi

Noctes agendae cum diebus; Prôh dolor,

Noctes an istas, an dies istos uocem?

Anni videntur: Tu moveri nescius

Stabilisque durans, qui calum moves Deus,

Coelum citato progredi & Phoebum impera

Motu, diebus hisce proximis tribus.

Adeoque robur sub ministra mi novum

Vltra haud valenti ferre taedium morae.

ABRAHAMUS, SATHANAS.

Me qui creasti, qui redemisti Deus,

Deus levamen unicum delentibus,

Meusque amasti qui vocarier Deus.

Tu cuncta cernis de super, tibi intimum

Penetrale mentis pervium nostrae patet.

Ecquid labores explicem multis meos?

Ecquid dolores explicem tibi meos?

Lamenta, fletus, crebra tot suspiria.

Audis, videsque, conscius causae satis.

Tu qui intulisti pectori vulnus meo,

Solus mederi vulneri facto potes,

Sin imperatis quid remittas de tuis.

Sath. Sic, sic volebam, perge saltem sic loqui.

Abrah. An suspicari quisquis de Deo hoc queat

Vt dicta quondam, dicta ceu nunquam forent

Revocet, propinquus crimini inconstantiae?

Quin certè hucusque constitit satis sibi,

Deique nusquam me fefellit veritas.

An nunc vacillet firma semper hactenus,

Et certa semper, an vacillet nunc fides?

≤page=39≥

Non nostra tantum percipit mens facinus.

Sed ad imperatam cum revertor hostiam

Deine constat veritas satis sibi?

Fruine vitâ, qui mori debet, potest?

Quid me, quid usque torqueo infelix senex:

En me obsequentem jußibus tuis Deus,

En macto gnatum quando sic visum tibi.

Sath. In pejus ecce res ruunt rursum meae,

Novam Cuculle quin movemus machinam.

Abrah. Sed quid, aestuo percitus forsan malo

Insanientis verba mentis aemula

Fundo? Deusne tale quid mandaverit

Quale ipsa factum haud perpetret Crudelitas.

Heu nostra vanis luditur mens somniis

Erebove praesens nos molestat Spiritus.

Deone credam sanguinis rivos bono.

Placere? non, non: hiusm abhorret hostium.

Cainus olim fulmina irarum Dei

Sensit, cruoris ille fraterni reus

Ego innocentis, unici, manus pater

Cruore tingam filit? absit hoc nefas.

Sath. Hoc Abrahame si facis, scelus facis.

Abrah. Heu me! quid? unde? quo feror? vel quid loquor?

Deus, creator mi, redemptor mi, Deus

Casum minantem & jam ruinae proximum

Praesente firma spiritus ine gratiâ.

Sit quanta nostrae carnis heu vis sentio,

Vinci propinquo quae catenas jam parat.

Hanc tu domare spiritu novo para.

Quin ipse memet sisto, si placet, Deus,

Vltroque natum, & quidquid est rerum domi,

≤page=40≥

Si sic videtur, qualbet da funeia

Sath. At nostra partes arma defendent meas.

Abrah. Sed hoc cavendum censeo, ne fors Dei

Periclitetur veritas; quae non seio

Vt firma constet, fata si gnatum manent

Extrema: certè summa foederis sacri

A me peracti cum Deo, talis fuit.

Vt nasceretur filius seni mihi,

A quo nepotum turba multò maxima

Numero carentis par arenae, atque ignium

Caelo micantum, nocte clara, lucido,

Prognata latis imperaret finibus.

Sui dextra natum sternat hostiam meum,

Quo foedus ictum? quo fides? quo dextera?

Itane pacti es inmmemor Deus tui?

Itane patrem millium tot me facis?

In sceptra sic à te reponimur Deus?

Certè futuris seculis promiseras,

Orbi universo, multa, magna, grandia

A stirpe nostrâ, quae veniret, commoda.

Quâ nunc repente verteris sententiâ?

Quin tunc volebas crederem firmâ fide,

Te praestiturum cuncta quae sposponderas.

Fidi, quid ultra? credidi tibi Deus.

In vana nunc spes & fides cedunt mihi!

O quam citato nostra vertit turbine

Deus, quid? an ne ludus & jocus Deo

Homines videmur, cen pilas qui, nos habet,

Quas huc & isthuc nunc jacit, nunc rejicit.

Olim putavi liberis nondum datis.

Felicitatis esse culmen hoc meae.

≤page=41≥

Si dulce patris nomen audirem sonans.

Quam crebra coram vota fecimus Deo?

O si daretur sanguinis nostri puer

Nobis, paterni nominis & haeres Dei,

Quae me manerent, quanta matrem gaudia?

Habui, impetravi, sanguinem vidi meum,

Geminaeque proli masculae fui pater:

Quid est fuisse, cum potiri non licet?

O dura nostra, ô taediosa, ob aspera

Sors! arbitratus mi parata gaudia,

Magnis dolorum fluctibus quatior miser:

Solamen unde credidi, moeror venit.

Immitis ipse patriis ex aedibus

Cum matre gnatum, qui mihi major fuit,

(Heu me) fugavi, qui vagatur nunc miser

Exterris, exul, nescius certi loci.

Nunc talione justâ poscitur minor

Neci: quid? ipse qui patet sum, caruifer

Tortorque poscor: Proh Deus tuam fidem.

Miserere nostri, cura te tangat mei!

Miserere matris, filiique impuberis.

Memini, benignum quam soles te ostendere

Ad vota semper nostra, quae tandem forem.

Quin, cum rubente Sedomitas dexterâ

Vltricibus flammis parares plectere,

Aliena passus deprecari es me mala:

Nunc nostra causa, nostrum nunc negotium,

Agiturque nati de salute, de meâ,

Et tu precantis vota non exaudias?

En noster hic est, sanguinis nostri puer

Caroque nostra carnis, osque ex oßibus.

≤page=42≥

Vulnus quod isti fertur, infertur mihi.

Miserere quaeso mi Deus, fac gratiam.

Sath. Tibi nec illam, nec mihi opto gratiam.

Abrah. At dura mortis si neceßitas manet

Vllâque flecti nescius Deus prece,

At hoc licebit, hoc, puto, danabitur

Ego ne paternas ipse polluam manus.

Nam nostra conjunx hujus infaustae hostiae

Mater, quid ipsa? mente quâ tandem feret

Lictore patre, filii funus sui?

Aut queis dolentem mitigabo affatibus?

Nam te jubente (qui color, restat mihi

Defensionis unicus) sed quis tamen

Hoc te jubente perpetrasse me putet?

Sin nemo credaet, ereditu quod est, grave

Diras adusque devovebor inferas,

Infanticida, culleo dignus noro.

At fac, habebuni verba forsitan fidem;

Authorque factitm putaboris Deus,

Non te manentem cernis hic infamiam?

Quis te parentem in posterum; quis invocet

Patrem bonorum, vindicemque eriminum?

Eóne ferri, frigoris, flamma famis

Heu taediosa pertali pericula,

Eóne ceßi patriâ miser meâ,

Vt me cruore pollicam prolis mea,

Paterque gnati idemque dicar coarnifex.

Madeat paterno sanguine hic acinaces,

Et ante nostro concidam ipse dextera,

Quam luce privemcui dedi lucem pater.

Domum relinquens filio comes meo

≤page=43≥

Domum revertar orbus? hoc, hoc est, diem

Quam me decebat amplius vixi unicum.

Quid mens morare, quid manus cessas iners?

Feri, trucida, vulnus in tuum rue,

Vnâque ferrum condens corpori viue:

Animaque temet pariter & scelere exue:

Amara non est quae citò mors occupat.

Sath. Iacet, nisi illum sublevet rursum Deus.

Abrah. Heu me! furentem quo me turba affectum

Aufert? egone ut inferam mihi manus,

Non destinati iniquus author funeris?

Tu qui pateruâ largus indulgentiâ

Molestiarum, & tot modis discriminum

Gravibusque pressum liberasti incommodis,

Nunc aure surdâ negligis preces meat?

An non paternâ sede deductus Deus Te sum sequutus jußibus parens tuis?

Non mi, meisque posteris hoc quidquid est,

Posseßionem haereditariam, soli

Olim dedisti? Testis en tibi maris

Arena, quanta est, quotque cali sydera

AEquanda nostrae stirpis amplitudine

Olimne dicta congruunt his jußibus,

Queîs immolari filium poscis meum?

Sed quid? an amens disputem tecum Deus?

Egone causas jussuum inquiram miser

Divina nobis quae potestas praecipit?

NESCIRE velle, quae magister maximus

Docere non vult, erudita inscitia est.

En cedo victus, meque te servum dedo.

Tuus iste totus, totus est en filius,

≤page=44≥

Tuum reposcis jure quem mi filium

Olim dedisti. Sed nihil tamen minus

Confido certis, quod tuorum haud immemor

Pactique & icti foederi, sit quo modo

Hoc cunque tandem, facta per solves tamen

Promissa: & ante funeri proles data

Rediviva per te mortu abrumpet jugum,

Tua quam vacillet, veritas usquam Dous.

At mitte quaeso, quaeso dona hanc noxiam

Infirmitate quod sabactus uspiam,

In jussa mox divina non concesserim.

Cinerem esse nosti, debile, infirmum genu

Homines, nihilque posse nos citra tuam

Praesente qui nos robore juvet Spiritum,

Cui receptam debeo fidueiam.

Procul malorum quidquid est adfectum,

Sathan, caroque, cedito mundus procul,

Nobis hoc unum, quod Deo placet, placet.

Sath. Certè ista verba pondus in se continent

Sin pergat ultra filius certò perit.

Senex, viete, pectus indomitum geres

Adeone nostra impune tela eluseris?

Nondum peractum est praelium, quin jam novâ

Quin fortiore pergo pugnans machina.

ABRAHAMUS, ISACUS, SATHANAS. ANGELUS.

Abrah. At ecce gnatum, qui sit obviam mihi,

Insons, nefandique omnis expers criminis,

Heu fata secum nescius quanam ferat?

O spes inanes: Ite nunc & pectora

≤page=45≥

Implete magnis cogitationibus

Homines, caducum, debile, infimum genus.

Nempe iste noster filius mox cogitat

Domum reversus tadiosâ de via,

Desideratae matris amplexu frui,

Desiderantis matris amplexu frui.

At mox misellum (prôh Deus tuam fidem)

Vt fallet istum vana destinatio?

MORTALIS ergo virito ut capis mori.

Solum ista vita censeo, quod sit bona,

Quae laeta migrat cum migrare mors jubet.

At nunc necesse cum sit hunc ut alloquar

Quae verba, quaenam prima sumam exordia?

Adesne fili? Isac. Quid meo placet patri?

Abrah. Patri? profecto lancinor telo miser.

Non sentit auris verba, sed cor spicula.

Agedum resumptis esto fortis viribus,

Ne quem dolorem gnatus advertat mens.

Isace fili: Proh miser, jam non queo

Vltra dolorem continere absconditum.

Isac. Quid hoc? repente quod parentem corripit?

Abrah. Totus tremisco nate mi, formidine

Gelidum coire sentio mi sanguinem,

Miserere nostri mi Deus. Isac. Quid est pater?

Abrah. Ne quaeso nati conscientiam time.

Quin crede nostris quidquid hoc sit auribus.

Vin scire gnate quid rei me torqueat? Abrah. siys

(Miserere nostri, mi Deus fac gratiam

En gnate, vincla nate num vides ea,

Ensem, pyramque, splendidumque ignis jubar?

Hic apparatus funeri servit tuo.

≤page=46≥

Sath. Stygemque testor & profunda Tartari

Nisi impediret linor & queis prosequor

Odia supremum numen, atque hominum genus,

Pietate motus hinc patris, & hinc filii,

Possem parenti condolere & filio.

Abrah. Agedum ferenda nate stat neceßitas

Quam nostra non vis vertere in melim potest,

Quamquam volente non velim secus Deo.

Isac. Miserere nostri mi parens, atque exue

Hanc oro mentem: cerne me tenellulum

Cerne innocentem, parce, parce mi pater.

Abrah. Hucusque patris, gnate mi, solatium,

Decusque dulce, spesque patriae domus,

Sin vota numen patris audiret tui,

Te morte fili, te redemerim meâ.

Isac. Sin dulce quidquam fecerim tibi pater

Vnquamve quidquam, quod tibi gratum foret,

Miserere nostri: te per haec suspiria

Lachrymasque, fletus, perque singulius precer

(Quando relictum restat baud aliud) pater

Miserere gnati: verbaque & vires mihi

AEtas negavit debilis, queîs protegar.

Lamenta, lessos arma profero mea.

An te parentem diximus falsò hactenus,

Titulumque gnati mi Pater falsus dedit?

Non, non: hoc absit: Tuque diceris meus

Parens, egoque filius tuus.

Tu procreasti filium me, quem vides,

Columen senectae matris & tuae simul.

Per me potestis esse, me per unicum

(Post ipsa fata quamlibet) superstites.

≤page=47≥

Mea vita, vestra est; funus est vestrum, meum;

Paterque nostrae rumperes vitae moram,

Per quam licebit esse vos superstites.

Caelo sed ista sin tamen sententia

Allata venit, hoc caput quae postulat.

En me paratum: Quin genua supplex tu

Advolvor, ipsi colla praebens ictui.

Sed quid reatus, quaeve culpa me premit?

An immerentem poscat ad necem Deus?

Abrah. Te nate gratam victimam poscit Deus.

Ergo innocentem devove mentem prius.

O te beatum, qui petas caelestia

Quae perfruuntur gaudiis consortia.

At mi dolorum quantus aestus imminet?

Isac. Pater, sed ipsa matre quid fiet meâ,

Videor videre sordidatam pulvere

Contaminantem candidum decus comae,

Quin & sonantem tristem naeniam audio.

At ista fleri sed queunt haud corrigi.

Quod restat, ecquis solvet hoc me corpore?

Dic quaeso cujus occidam manu pater?

Ad fata certè poscor à te tristia,

Lethale sed quis vulnus infliget mihi?

Abrah. Morior: itane verba mentem lancinant?

Ego nate corpus, tu Deo mentem immola.

Vterque rite haud ambigo litabimus.

Isac. Fiat voluntas sic jubentis numinis.

Sath. Actum est, peractum est, noster est vanus labor.

Isac. Agedum paratum cerne filium Pater:

Nam quid morabor, certus scilicet mori?

Tu, jussa cujus fata decernunt mihi,

≤page=48≥

In morte vires mi recentes suffice.

Seca, feri, ure, qua libet me divide

Pater, peractis quae paro votis Deo.

Abrah. Pietate gnati crescit (heu) dolor mens:

Talemne nostra filium sternat manus?

Miserere, nostricausa vulneris Deus.

Isac. Alme Deus, cunctorum author, cum tempore qui res

Ire jubes, stabilisque, manens das cuncta moveri,

Accipe, syncero tibi quas è pectore grates

(Quando aliud nil restat) ago. Tua daedala nostrum

Composuit variis corpus sapientia membris,

Connectensque animam divinae particulam aurae

Et vita, sensuque frui & ratione dedisti:

Quodque bonum reliqua exsuperat, tu divite mentem

Cognitione tui, sancto è sermone beasti.

At nosco, fateorque reus, tua dona decenter,

Vt decuit, miser haud habui. Tu lumine sed me

Adspice propitio: Noli meminisse prioris

AEtatis delicta meae, sed crimina clemens

Atque tuâ paenas mihi pro bonitate remitte.

Tum matrem, nostri quae non est conscia fati,

Numine praesenti & constanti robore firma,

Faemina ne nimio succumbat victa dolore.

Caetera praesentes. Tu nunc extrema ferentem

Suscipe me, & laetum meliori in sede repone.

Reddenda promptus vota reddidi Deo

Nunc cui secundum jure honorem defero

Genitor, tenella si quid aetas laeserit

Considerata non satis nec provida

Authoritatem, mi Parens, unquam tuam,

Ignosce gnato, quem tenellum inscitia

≤page=49≥

Peccare fecit, nen procax audacia. \[*in margine*: Hic ligatus est.\]

Nunc, nunc tenebras sentio mortis prope;

Animula, magno qua trahis genus Deo

Hospes, comesque corporis hactenus mei,

Ignota tu nunc evolabis in loca,

Sed destinata gaudiis tuis loca

Hoc sole posthac, hoc carebis lumine,

Sed clarioris particeps mox luminis.

Nunc cum videtur victimam feri Pater.

Sath. Puerilis aetas est hîc haud puerilitas.

Nemo ista verba dixerit magis pie.

Sat praeliatum est, irritis telis mihi

Fugio, relictâ turpe quamvis parmulâ.

Abrah. Isace fili, qui fuisti filius,

Extrema quando te neceßitas manet,

Extrema saltem mitte figam hac oscula,

Extrema certè, quando sic placet. Deo.

Hoc ante stringat nate te, te brachium

Ictu innocentem quam cruento dividat.

Isac. Nosco favoris signa gratus patrii.

Abrah. Nunc editurus triste facinus, priùs

Testorque mundum hunc inferumque, & hoc supra

Sublime candens, quod vocamus aethera,

Promißionum conscios mecum Dei:

Quod hujus insons sim necis, quod sanguinis

Fusi, reservem innoxias manus meas.

Livoris ipse particeps sum nullium

Odiisque nullis in necem gnati feror.

Licet ista fili dextra atinacem regit

Aliena nostram at dextra dexteram regit,

Manuque nostrâ, ie potentior ferit,

≤page=50≥

Quarum ministra virium est manus mea;

Quamquam ministra ririum: quid hoc juvat?

Vtinam minister quilibet hîc alter siat!

At obsequendum est cuncta qui regit Deo,

Deo jubenti gnatum ut immolem sibi.

Praestabit ejus sat scio potentia

Ejus spospondit quae mihi clementia.

Sed sat loquelae; dextra nunc recollige

Quidquid rietis irium nervis latet:

Hic forte binos sternet ictus unicus.

Isac. Quid! num cadentis audio ferri sonum?

Itane dextra perperam ferrum tenes

Abrah. Repete, resume. Isac. Cum libet pater feri.

Satisne nostra commodè cervix patet.

Abrah. Pietas an ipsa sit magis gnato pia?

Genna labascunt. concido sensim miser,

Moriorque fili. Isac. Quin resumas integer

Vires? Morare nam quid ultrâ mi Pater

Quae laeta caelo me morantur gaudia?

Abrah. AEtas tenella quam tenelli nil habet!

Haud ipse quidquam fecerim constantius:

Agedum, superna gnate nunc adi loca.

Angel. Abrame, Abrame. Abrah. Tune me Deus vocas?

Angel. Abrame, Abrame cura magni numinis

Caputque charum, conde strictum acinacem,

Violenta nequid filium laedat manus:

Satis probatam vidimus fidem tuam

Qui jussa duri filio praefers Dei.

Abrah. O mi Creator. Isac. Redemptor mi Deus.

Abrah. Quid hoc? quis hasce vepres concutit sonus?

Sonus animatum, bestiamque cornua

≤page=51≥

Produnt: quid ultra? nosco providentiam \[*in margine*: Arietem
arripit.\]

Iehova nosco numinis curam tui.

Aries hic ipse gratior mactabitur,

Concede fili, victimam paro novam.

Angel. Attende Abrame. Abrah. Quid meo placet Deo?

Angel. Abrahame, tuas me ferre haec jußit ad aures

Dicta Deus, tali quem percipe voce loquentem.

Per numen, nomenque meum, (quando nihil usquam \[*in margine*: Ovid.\]

Majusve, aut toto nihil est Augustius orbe

Spondeo, promitto, juro tibi foederis icti

Altera pars Abrame, caput quo charius ullum

Non habeo, quae dixi olim me cuncta daturum.

Quoque minus dubites, repeto quae fecimus olim

Foedera, ne forsan te cura remordeat ista.

Quandoquidem nostro, ut jamdudum ostendis amori

Cedit amor gnati, propriique es sanguinis ipse

Prodigus, ut primum hoc tibi mandat nostra potestas,

His felix, nostráque aeternum voce beatus.

Sydera vidisti, & crebras prope littus arenas,

Tam crebri surgent olim de stirpe nepotes

Abrahame tuâ, numerus nec cedet eorum

Stellarum numero, numeroque carentis arenae.

Progenies Abrame tuo de sanguine ducta

Se regem latè totum diffundet in orbem,

Et debellatis qui se opposuere superbis

Praescribet leges populis & foedera victis.

Quod magis, angustis olim quae gratia septis

Clausa fuit, tum se totum jam nescia claudi

Eoum versusque orbem, solemque cadentem

Extendet, tum, quando tuâ venientibus annis

Prodibit de stirpe, super quem Spiritus ipse

≤page=52≥

Gaudebit mensurae expers requiescere noster.

At tu, perge alacer divina capessere jussa

Ista capessentem quem praemia tanta sequentur.

# 9. EPILOGVS.

PEracta tandem seria haec est actio

Spectator: at tu quisquis es vadens domum

Tui hanc recondas penetrali pectoris,

Audisse nec vidisse sit tibi satis.

Non hic Thyestae aspersa sunt convivia

Cruore gnati: non tibi vigil Draco,

Suppostus iste velleris cuctos Draco

Narratur: absunt hîc venena Colchica,

Abest Medea: Nulla nec furit sui

Privigni amore pordito atque odio simul.

Antiquitatis ista sunt insomnia,

Audita quae seu visa percellunt quidem, at

Stupore nusquam profuturo, pectora.

Sed veritatis regula tibi certior

Scriptura Abrami his exhibet chari Deo

Nulli secundum robur & constantiam,

Credentis omnem prater & contrâ fidem,

Dum jussa magni promutus exsequitur Dei.

Vnde ista tandem pramia: Nam fidelium

Donavit esse praepotens patrem fides,

Iustoque coram justum haberier Deo.

Quod si quis ejus amulam fidei fidem

Ostendat uni seu vetat seu praecipit

Deo obsequutus, illum vita seu fatum manet,

Vivet beatus & beatus accidet.

Et plura votis impetrabit is suis.

.

≤page=53≥

Frendatque mundus inferi dirum fremant,

Adeoque caeli terrae & aequoris simul

Casum minetur omnis universitas,

Firmusque stabit & ruinae nescius.

Contrà repostis jußibus magni Dei

Opinionem qui sequi suam volet,

Opinionem concidet per propriam.

At vos beati, carne queis domitâ malâ,

Mundoque simul & improbis affectibus,

Iam tantum id unum, quod Deo placet, placet,

Valete: & eviternitatem qui simul

Adestis omnes cogitate seriò.



# Back



FINIS.

EPID 3

54 3 D n mex na S EPIGRAMMAT VM APPENDIX. Ex Angust. pro securitate piâ.
Nimula magno quae trahis genus Deo,

Quid inquieta quid gemens alstigeris Si non repente fluxa quae petis
bona Divinadonet largiter benignitas? Non ista, quae non dat, tibi
invidet Deus, Praestantiora postulat ut postules. Non iste livor est sed
est amor merus.

Aliud. PRudens suorum munerum dator Deus Cum vota semper audiat
precantium Q Cur vota semper non facit precantium? Nempe iste curat
commodum mortalium.

Suamque curat promovere gloriam. Si vota nunquam supplicantibus daret
Donare posse crederetur haud potens: Sivota semper supplicantibus daret,
Caelum esse nostrum crederetur hoc solum.

De paenis & impunitate. August. Vr vindicante dexterâ statim Deus CNon
omne punit criminum justè genus? Aut. omne cur non dissimulat scelus
tacens? At ex duobus criminis unius reis Punitur alter, alter indemnis
manet. Nempe ista justus arbiter rerum omnium

EPIGRAMMATUM. Sic ordina: it nescius falli Deus Si namque semper
plecteret scelus recens, Praejudicatâ de inferis sententiâ Nil puniendum
in posterum, mortalium Sentiret error igneâ vi Tartari: Rursusque nulla
plecteret si crimina Haud nosceretur ulla providentia.

De Vnione cum Christo. August. Eterna vis vitare mortis vincula? Appren
de Christum & nesecius vi es mori. Erroris expers si placet scientia?

Apprende Christum nec timebis fallier. Caelum petentem semitam
desideras? Apprende Christum, tutus hoc teres iter. Vitam, viamque,
veritatem atque omnia Habet beata, qui Deum felix habet. Vitâ, viaque,
veritate, atque omnibus Caret beatis, qui Deo miser caret.

De modo, quo Deo conjungamur. August. Ndesinenter vis frui consortio
(Quo non societas est beatior) Dei; Indesinenter preceris aut legas:
Tecum loquentem percipis Deum legens, Et te precantem cum Deo loqui
facis.

Ad Decalogi primum praeceptum. INUM parentem atque unicum regem sibi
Deum celebrat calitum sacer chorus: Horretque justum judicem tantum
VNICUM

55

EPIGRAMMATUM, 236 Sceleris patrati conscius sibi Tartarus. VNIUS expers
termini est essentia, Bonitas, potestas, charitas, scientia

Praesens superbos tollere de grandi statu, Humilemque praesens elevare
ad grandia. Timore nullo qui quali desiderat. Irasque mundi qui furentis
spernere, In vota tantum hunc invocet fidens DEUM, VNO hoc favente
triste nil nobis erit, VNO hoc minante caetera nihil proderunt.

Ad 2. In Idololatras. SVnt gentes Boream Notumque versus OEt quâ Sol
venit, occiditque, Diros

Qui sculptoris ab arte curiosa Poscunt: hic sibi fusili metallo Quod
quondam latitavit absque honore, Hic trunco sibi, cui frequens securis
Incertam speciem dedit referre. Quod truncus modò, quod fuit metallum
Quod saxum modò rude & impolitum,

Fit numen subitò, Nec sentit ipsum Se numen fieri: Quid ô furore Atque
aestro malè perciti putatis Proh saxo mage saxei haec precantes? Nempe
haud esse Deo licebit ulli, Hoc vobis nisi cum fabro videtur. Ogens
insipiens & inficeta.

In Idololatras Pontificios. Vaerebat quandoque senex edoctus id omne Q
Quod Roma credit credere:

EPIGRAMMATUM. Car censeremus quod Romae Ecclesia nulla est, Aut lapsa
planè Ecclesia? Quippe inquit pietas satis hinc monstratur eorum, Queis
Papa supremum est caput; Nam Divis plena est Ecclesia semper eorum
Pulchreque facta imagine Imò isthic Divum numerus mihi credite certò

57

Hominibus est frequentior. --. Risimus adstantes: Ex catu protinus unus
Erroris impatiens ait: Non est in muris Ecclesia sita, nec ista 2 Sed
templa Divos continent, T . Proque Deo quia sunt Idolis templa referta.
Est nulla Romae Ecclesia. 3v Ad 3. In Pejerantes. .

St omne turpe quod scelus committitur, Sed est nefandum nil magis
perjurio. \* Scelerumque verè culmen hoc est omnium, Homini Deoque
injurium perjurium, Et pejerantis ipsius in damnum potens. Perjure
quantum cerne committas nefas, Ate negatur; cum negatur veritas,

Deus, hic amavit nam vocari veritas. Ate negatur proximi scientia. Ate
negatur propria conscientia. Ergo merenti non tibi hostis unicus, Caelo
minatur justus exitium Deus.

Dirasque te mortalis usque ad inferas Caput nefandum devovet: Eeconditus
Quin ipse cordis te rium peragit homo a

7 5 111 2 23 2 2 3C Fr

EPIGRAMMATUM. 38 Prob vita quae te in posterum miser manet? Imo suprema
fata quae tandem manent, Cui sunt timenda & hic & olim & perpetim
Supera, infera, quin qui lulitem temet times!

Ad 4. de Sabbatho. Vievit olim SABBATHO primo Deum Hanc cum potenter
fabricasset machinam:

Quievit inde SABBATEO Christus novo Quando inferorum mortis & domiter
ovans Opima mundo spolia lato rettulit. O Christiane quisquis es jam
discito Dei creantis in modum laboribus Renuntiare SABBATHO quoris
sacro,

Vt conditoris sic beneficia retolas 1. . 2 At esto tota vita SABRATHUM
tibi CENM 21 5 Ab actione quo quiescas impiâ, Quam Sathan hosti, & caro
tibi fuadeant: Hoc liberantis SARNATHUM Christidocet 1 Victis resurgens
quo quie vit hostibus. 1 Quid feriate perperam laboribus Defessa suetis
membra SABBATHO lera Venere atque Baccho fracte si mentem gravas?

Facere prophanum non colere hoc est SABRATHUIN. O te beatum SABABTHA qui
verè colis, Perenne nam mox te manebit SABBATHUM. Ad 5. praeceptum. In
rebelles & immorigeros. Pletati cultrix illa, quam citoniam Dicunt
peregrina, grata nobis hospita ge IE

EPIGRAMMATUN. 59 Avis, exul byemis ritalus tepidi temporis, Testata
prolis absequtam piae decens, 2 Senio parentes ista fessos sublevat ---
Tranare pelagi spatia quando non gucum.

Quin ista parva mellei textrix fari, Gnara labyrinthi & ista textrix
Dadati, Avicularum minimia apes avicula, lurata regi cul dedit semel
fidem, Defert honorem & regiam observantiam, Pro rege certa si necesse
sit mori. Et tu Promethei quem faventis dextera

Meliore limo finxit, & ad propriam Iatione docta imaginem fecit Deus
Parere regi nescies homo tuo? Tuis honorem nec parentibus feres? Si nata
tecum scripta nec lex hoc decet, I at bruta saltem doceat hoc te bestia.
4

Ad 6. In homicidas. Estinguit ignis iste candidum jubar Qui fluminis eum
vi domae. Sed & iste flammas emori tandem facit, Fomenta qui squis
subtrabit. Homicida tantum non is est qui vim facit

Armis iniquis proximo: Avare, egenum quisquis es mori facu Fomenta vitae
subtrahens. Ft foenerator quisquis es caedem fatu Nam fanerari occidere
est. .

EPIGRAMMATUM. Ad 6. In impudicos. 2 Llicitos sectans thalamos scortator,
adulter, 2: Amoris accusat jugum. Et tum mirifuè purgatum se putat esse,
Cum nominat amorem reum.

Improbe quid pro te appellas, in crimen amorem? Nam criminum est expers
amor. An quisquam quod amat censetur posse nocere Prodesse cum scit
tantum amor? . .. . . Quin tu teque ipsum, quin tu rem ladis amatam, Non
hic amor, sed est furor. Ad 8. I rapit injustus qua sunt aliena doleque
At justus tribuit cuique quod est proprium. Non tamen iste statim justus
censetur habendus 5 4 Ad sese bona qui non rapit alterius. Non rapere
haud justi proprium est, sua sed dare cuique

Forsan non justus dicier ille potest. Injustus, justus, non justus, sunt
tria multum Diversa inter se, dilige tu medium. Ad 9. In falsos testes.
Vicunque falsus proximum testis gravas In damna prasens virus est lingua
tuum,

Sed damna tantum corporis, vel haec bona Quae sera nobis auferat, fati
dies. At ô sceleste (Caecias tanquam sibi Malum ipse gignit) Iudicis in
te maximi - - 1 1 2 2. Armasque vires, & potentem dexteram, Moxinferorum
catnisti que tuaditus Torm

EPIGRAMMATUM. Tormenta quantus quantus es, miser feras Quae sera nunquam
comminuat fati dies. Ad 10. In Concupiscentiam.

INde est malorum turba multò maxima Nunc orbe toto regna quae latè
tenet, Quod concupiscat haec caro contra Deum, Iurata morti famula quae
servit caro, Et quae rebellis contumaxque est in Deum,

Adeoque nobis praelium in nobis facit, Inimica nobis hospita sit licet
caro, Integritatis triste signum perdita. Ne concupiscas ergo carne cum
malà Ne concupiscens perpetres quod est malum.

Sed hoc opus, sed hic labor: Nam quis suum Expellat hostem facile qui
cor obsidet. Vt ergo vites concupiscere impium Fac concupiscas ô fidelis
quisquis es, Sed concupiscas spiritu, tibi quem Deus Dedit domitorem
virium carnis malae. O te beatum, Concupiscens spiritu, Nam regnat intus
inque te vivit Deus.

Crimina Deo exosa, Cap. 6. Proverb. CEptem haec Iehova justus odit
crimina. COculos superbè posthabentes proximum. Linguaeque virus in
dolum & damnum potens.

61

Manus cruoris innocentis. Prodigas. Mentemque scelerati architectam
consili. Sceleri patrando, pernices multum pedas. Quin & paratum falsa
testem dicere, Interque amicos qui simultates serit. I

62 EPIGRAMMATUM. Antipharmacum Livori. Ivore inerti nil mihi nocebitur
Divina quando promovet me gratia. Nec franger ullis, forte si fiant
minis

Divina cum me roborat constantia. Frustra ruinam huic moliatur invidus,
In vota cujus ipse descendit Deus. Circulus rerum humanarum.

CElicitatem laeta PAX dat publicam, IOpumque nimiam vim vehit FELICITAS,
Prolemque mox SUPERBIAM pariunt opes, CONTENTIONUM causa fit superbia,
Faces aperti quae DUELLI mox serunt: Ad bellum EGLSIAS pone subsequitur
gravis, Supplex HUMILITAS mox Egestatem subit, Genitrixque PACEM rursum
humilitas parit, Feruntur uno cuncta sic in circulo.

EX EPIGRAMM. GRAECIS. De usu bonorum fortunae, ὡς τεθνηξόμενος, &c.

PRodigus ut nunquam nunquam dicaris avarus Haec ratio est vitae justa
tenenda tibi. Vtere divitiis tanquam moriturus, eisdem Parcito, victurus
tanquam aliquando senex. In amicitiam, πράγμα μεν, &c. Es bona res sed
rara omnino est fidus amicus Hunc multi ore tenus pauci animo referunt.

EPIGRAMMATUM. 63 In Infaustas Nuptias, Oρyu μὲν διὸνέσι, &c. IN panam
surrepti ignis talione decenti Famina quae nequam est à Iove missa
venit. Scilicet illa oculis flammas imitantibus urit, Ante diem luvenes
& facit esse senes. Nunquam tuta fides, nunquam est res cassa periclo,
Dormiat auratis vir licet in thalamis.

Quid quod & ardentes fas est restinguere flammas, Ast hujus nulla
mergitur arte calor. Parte aliquâ vel artem, aliquâ fors prenderis
ignem, Quâ mulier tacta est hâc tibi parte nocet. In Illud.

οὔκ ἔστι γήμας ὅσις οὐκ χειμάζεται, λέγουσι πάντες, καὶ γάμουσιν
εἰδέτες. St nemo, nuptus quin molestias ferat, Eloc quilibet ait,
quilibet nubit tamen. Quid pro falicitate censendum, εὐδαίμων πρῶτον,
&c.

CElicitatis hic tenet primae gradum, Qui non alieno pressus aere liber
est, Ast hic secundum jure poßidet locum, Quem non molestis nuptiae
vinilis ligant.

In Canitiem. Αἱ πολιαὶ σύν νῷ γεγαρευτέραι, &c. Ajus habet toto
dispersos vertice canos Ast Elephantino clauditur in corio Canities
aetate senem Cajum arguit esse. Crassa cutis pueri monstrat habere
animum.

64 EPIGRAMMATUM. In Calvitium ex isto Synesii. ἐκεὶ φρένες, ὁτὰν
οἴχονται τρίχες ἐκεὶ τρίχες ὁτὰν οἴχονται φρενες.

Ontentus esto Calve calvitie tuâ CPilos pilosi tu nec aestimes pili, Nam
calva ferme & nuda mens isthîc habet, Vbi comarum sylva verticem
obsidet. Natura sed cum verticem spoliat comis, Sagacitate mentis hoc
damnum levat, Ita Capillis & sapientiae, est male.

In Invidiam. Ὀφθόνος ἔστι κάκιστον, &c. Nvidia quamvis peßimum certè est
malum Hamen unum agendo peßimè, bonum facit, Vt invidentem puniat sponte
invidens. Item, O φθόνος ἅύτος ἑαυτὸν ἔοις βελεέσσιν.

LIvore nullum inertius crimen datur, Magisque voto, quod carens suo
dolet: Nam reliqua gaudent vitia, dum fiant modo, Ipsa invidendo sibimet
invidia nocet.

In formae fragilitatem ex Theocrito, καὶ τὸ ρόδον, &c. 2 9 T pascunt
oculos rosa atque nares Sed perdunt decus unicâ vel horâ. Commendat
violas odor colorque, Quarum mox rapit imber omnem honorem.

EPIGRAMMATUM. Candor lilia virgini inuidendus Laudat, sed nimium fugacis
aevi. Et candore nivem nihil recensem Vincit: nullus at est caducus
aequè, Sic est gratus & ipse flos juventae Sed quem vel cita mors
feratre morbus.

Ex Plutarcho quomodo habendi Principes. Vicunque tutus perfrui volet
bono Fallacis aulae, nec favore qui modum

Nescit, superbos evehi ad nimium gradus, Humilisque grandi dejici mox de
statu, Is noscat isto Principem habendum modo Quo quis caloris igne
egenus utitur Si quis ab igne cesserit longè nimis Calore nullo membra
reficiet sua. Ignique si propinquet inscius nimis

Calore nimio membra comburet sua. Sin indicenti quis pudore Principem
Adire metuat, cum neceßitas jubet, Expers manebit hic bonorum à Principe
Si quis penetrale principis patens nimis Habet favore fretus instabili,
miser Fastidiente mox cadet sub Principe.

63 - E 4.

In Iesum Christum crucifixum formâ Dialogi, Viatoris & Christi, ex
Graeco Th. B. Eu, quis te vitae fontem vitâ impius orbat, Eeque salurè
hominum quisuam hominum interimis:

EPLGRAMMATUM. 66. Haud tantum Caiphas, infidi haud oscula luda, Pilatus
saevae nec potuere manus: Quin potius decreta Patris, quin propria
suasit Vt morerer, bonitas, crimina vestra tuens.

Iudicio an judex, invictus vincere? suetus Haudque mori haudque pati,
tun morere & pateris? Factorque & factus nam funera ego unus & idem Qua
Deus ignoro, quaque homo perpetior. Morte ego sic mortem morti do, sic
ego caelo Gaudia morte me à largior, atque solo. Consilium ô sapiens
bominum scrutabile nulli,

Quod caelum stupeat, quodque solum stupeat! Orce treme atque Orci
ponetralibus abdite Sathan, Mors dedit ad vitam mortua vestraviam.
Antipharmacum morti.

\" 2-.

CEllure corpus ast animum caelo trahens Caeli exul, hujus cultor infelix
soli, Homo, misellum, debile, infirmum genus, Veniens eunsque lachrymis
mundum rigans, Ecquid timore mortis ad nomen tremis? Ftquid juvante nil
metu percelleris, Hic te potenti si junxit fides Deo? 2 Ignota nempe
commigrabis ad loca, At destinata gaudiis tuis loca. Hoc sole posthac,
hoc carebis lumine, S At clarioris particeps mox luminis. An fabricatum
corpus arte Dadalâ Quod foeda totum vermium absumet fanmes? At gloriosum
hoc judicii sistet dies.

EPIGRAMMATUM. 63 An ipsa mors timetur haud, sed mors mala Quam flamma,
ferrum, frigus, aut fames feram? At non meretur ista dici mors mala, Piè
peractam cedere quaevitam jubet. An fors parentum, liberorum, conjugis,
Dulcisque turba te sodalium tenet?

At te moratur patre mortali Pater Major, tuusque jam moram haud ultra
fereus Idemque frater Christus & sponsus manet. O grata multum mors
veni, mors ô veni, Desideranda tot quae feras gaudia.

FINIS. Typis AEgidii Romanni.

