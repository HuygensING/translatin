<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>FACVLTAS R. P. PROVINCIALIS SOCIETATIS IESV.</p>
  <p>STEPHANVS CHARLETVS</p>
  <p>Prouincialis Societatis IESV in Prouincia Franciae, potestate ad id
  mihi facta ab admodum R. P. N. Praeposito Generali Mutio Vitellesco,
  facultatè cocedo, vt P. NICOLAI CAVSSINI Societatis nostrae Sacerdotis
  Tragoediae, eruditorum ex eadem Societate nostra virorum iudicio
  probatae typis excudantur. Datum Parisijs 15. Maij, anno M.DC.XIX.</p>
  <p>STEPHANVS CHARLETVS.</p>
  <p>[HEADING: EPISTOLA DEDICATORIA]</p>
  <p>ILLVSTRISSIMO AC REVERENDISSIMO D. HENRICO GONDIO CARDINALI
  RADESIENSI, PARIsiensi Episcopo.</p>
  <p>HERMENIGILDVS noster (Cardinalis Illustrißime) nuper à te spectatus
  in Syrmate, nouis Calendis ad te redit, florenti &amp; satis numeroso
  aliorum quoque Martyrum comitatu. Veniunt purpurati ad Antistitem
  purpuratum &amp; quidem lubentiùs ad eum Antistitem cuius domus
  sacrarium est pietatis, pectus ara consilij, os Dei, simul &amp; Regis
  oraculum, vita morum censura perpetua. Nec mirum si te vnum hominem
  duo veluti partiuntur mundi rebus sacris humanisque diuisi, cùm
  praesertim tibi tantùm fit à Deo lucis, quod vtrique poßis cumulata
  mensura refundere. Vbi igitur dignior in terris Martyribus nostris
  sacrisque Tragoedijs locus, quàm in sinu tuo, qui grauitatem cum
  sanctimonia tanto humanitatis temperamento coniunxisti? Vtinam
  argumento par Authoris fuisset ingenium, haberes à nobis munus omni ex
  parte luculentum: Sed qualecumque demùm sit, iuuat in isto potius
  stylum consecrasse, quàm in humanis desudasse fabulis, quas qui
  sectantur auidiùs, votum plerumque faciunt ex vitio, &amp; inflatas
  inani species ostentant mera concharum quae vocant, physemata.</p>
  <p>Tu habe bonos bonis calendis hospites, sanctae auspices
  felicitatis, quorum omnia tibi precibus fortunari vehementer exopto,
  eius Societatis minimus, quam tibi aeterna lege deuotionis
  obstrinxisti.</p>
  <p>Illustrißimae A. T.</p>
  <p>Addictissimus NICOLAVS CAVSSINVS Societatis IESV. Presbyter.</p>
  <p>TRAGOEDIARVM ORDO.</p>
  <p>SOLYMA.</p>
  <p>NABVCHODONOSOR.</p>
  <p>FELICITAS.</p>
  <p>THEODORICVS.</p>
  <p>HERMENIGILDVS actione oratoria scriptus.</p>
  <p>SOLYMA TRAGOEDIA.</p>
  <p>ARGVMENTVM.</p>
  <p>MAGNA hîc facies calamitatis, non obscura vindicis numinis in
  deserto rem populum argumenta. SOLYMA religionum antea sacrarium, cùm
  excusso Dei iugo se in profundam idololatriae &amp; vitiorum omnium
  voraginem demersisset, à Nabuchodonosore Assyriorum Rege acri
  obsidione cincta capitur, &amp; vastatur. Rex Sedecias interfectis
  filijs, erutisque luminibus, Babylonem vinctus abducitur. Vide Regum
  4. 25. Paral. 2. 56. Contigit haec calamitas anno mundi 3410. Vrbis
  conditae 164. ante Dominum 590. Sedeciae XI. Nabuchod. 19.</p>
  <p>OEconomia Poetica.</p>
  <p>DAmus in primo actu Hieremiae vaticinia, &amp; Sedeciae stuporem.
  In secundo pugnas &amp; vrbis, quae iamdiu in extremo iacebat
  discrimine, excidium. In tertio fugas Sedeciae, &amp; filiorum. In
  quarto iudicia. In quinto catastrophen, quae paulò pleniùs
  explico.</p>
  <p>ACTVS PRIMVS.</p>
  <p>HIEREMIAE suae gentis lethalem plagam acerbissimè lugenti Angelus
  extremam vrbis, &amp; Regis calamitatem virgae vigilantis &amp; ollae
  succensae feralibus signis denunciat quam cùm ipsi Sedecia, quod ante
  fecerat, significare vellet, à Phassuro in lacum insidiosissimè
  coniectus prohibetur. Rex interim cum filijs suis quasi funeribus
  proludens belli consilia agitat, de cuius exitu sciscitatus à
  sacrifico quodam magicarum artium ludibrijs decipitur. Constat certè
  Hebraeos praeuaricatos iuxta vniuersas abominationes gentium. Paral.
  2. 36.</p>
  <p>ACTVS SECVNDVS.</p>
  <p>NABVCHODONOSOR cum principibus de ciuitatis obsidione deliberat.
  Hîc ex Chaldais Seregel fulminaster quispiam producitur, qui gigantaeo
  fastu vrbem aggreditur, &amp; Hebraos: ad singulare certamen prouocat:
  Ex aduerso illi Eleazar, &amp; Azarias duces fortissimi opponuntur, in
  quibus eximia fortitudo obiter depingitur Pugna &amp; conflictus
  auribus potius quàm oculis subijciuntur.</p>
  <p>ACTVS TERTIVS.</p>
  <p>VRBS longa antea obsidione tentata ferro &amp; flamma vastatur. Rex
  cum filijs per solitudines fugiens capitur: sed id vario exitu Abdias
  enim regis filius natu maior primus à Chaldais idque κατα τò
  σιωπώμενον intercipitur: minor cum armigero fuga elapsus &amp;
  dissimulato habitu, à pastore</p>
  <p>tantisper occultatus, proditur. Sedecias inter spem metumque diu
  iactatus tandem in manus Chaldaorum militum delubitur, quod actu
  sequenti narrator.</p>
  <p>ACTVS QVARTVS.</p>
  <p>HIEREMIAS narrat &amp; deflet Sedeciae &amp; filiorum vincula.
  Nabuchodonosor insigni laetitiâ delibutus pompas victoriae celebrat.
  Eleazarum &amp; Azariam principes, mox ipsum Sedeciam in vinculis
  produci iubet, de quorum supplicio cum principibus deliberat. Reque
  varijs sententijs agitata. Rex inter fortunae obsequia minimè sui
  potens, Sedeciae oculorum priuationem &amp; perpetuum carcerem, filijs
  eius cadem crudelissimè decernit.</p>
  <p>ACTVS QVINTVS.</p>
  <p>POST fatale decretum Nabuchodonosor A Sedeciae filios per Tribunum
  accersit: Pater non vanus augur suae calamitatis aegrè à se dimittit.
  Illi à rege dissimulato crudelitatis consilio comiter excepti, statim
  interfici sub ipsis Patris oculis cum Eleazaro &amp; Azaria
  principibus iubentur, quippe ex Ieremia habemus Nobiles luda occisos.
  Sedecias filijs &amp; oculis orbatus magno iustitia diuina documento
  lamentabilem tragoedia catastrophen facis.</p>
</div>
<div type="level1" xml:id="main">
  <head>Main</head>
  <p>SOLYMA.</p>
</div>
<div type="level1" xml:id="personae.">
  <head>1. PERSONAE.</head>
  <p>ANGELVS.</p>
  <p>HIEREMIAS.</p>
  <p>SEDECIAS.</p>
  <p>ABDIAS. filij Sedeciae.</p>
  <p>ARIEL.</p>
  <p>ELEAZAR Duces.</p>
  <p>AZARIAS.</p>
  <p>PHASSVR.</p>
  <p>DEBIR armiger.</p>
  <p>NABVCHODONOSOR.</p>
  <p>NABVZARDAN.</p>
  <p>SEREGEL.</p>
  <p>ZAREAS vates.</p>
  <p>ROHEG pastor.</p>
  <p>MILITES.</p>
  <p>NVNCIVS.</p>
  <p><hi rendition="simple:bold">CHORVS Hebraeorum.</hi></p>
  <p>SOLYMA TRAGOEDIA.</p>
</div>
<div type="level1" xml:id="actvs-primvs.">
  <head>3. ACTVS PRIMVS.</head>
  <p>HIEREMIAS.</p>
  <p>*Hieremiae vrbis calamitatem lugenti Angelus eiusdem excidium
  ollae</p>
  <p>incensae signo praedicit.*</p>
  <p>LVGETE coeli templa, &amp; aeterni Lares,</p>
  <p>Mergite pudendum nube funesta diem</p>
  <p>Fontem reliquit Solyma, nunc resides aquas,</p>
  <p>Coenoque inerti semper obsessos lacus</p>
  <p>Hiante captans gutture accendit sitim.</p>
  <p>Vah spurca meretrix, facibus illicitis furens,</p>
  <p>Cui non voluta corpus appressit loco?</p>
  <p>Quem non perussit igne furiali thorum?</p>
  <p>Hinc dira latè funerum infremuit cohors;</p>
  <p>Hinc vltor ille gladius è coelo ruit,</p>
  <p>Et iam negata rebus accisis salus.</p>
  <p>Heu Solyma! quondam Solyma! nunc terrae pudor,</p>
  <p>Nunc execratum pondus, &amp; plaga &amp; lues</p>
  <p>Scelerosa facies tartari, vmbrarum domus.</p>
  <p>Hîc Medus ensis fulgurat, stridet, tonat</p>
  <p>Ardetque semper sanguinis riuo tepens.</p>
  <p>Hic barbarorum foeda colluuies ruit</p>
  <p>Infesta tectis, moenibus templo, focis.</p>
  <p>Non sic cometae crine ferali rubent.</p>
  <p>Vt hic ahena luce subtexens polum</p>
  <p>Horret maniplus militum, &amp; spolijs ferox</p>
  <p>Intentat astris ore sacrilego minas.</p>
  <p>At semper vrbi tristis impendet vapor,</p>
  <p>Atroque Titan sanguine infuscat faces.</p>
  <p>Flagrat cruentis faucibus saeuùm tumens</p>
  <p>Furiale sidus, lumine infesto minax</p>
  <p>Contristat auras, &amp; rogis addit rogos.</p>
  <p>Enecta culmis repit in macie seges,</p>
  <p>Et aegra tabe languet, &amp; fruges negat.</p>
  <p>Rictus caninos exerit turpis fames</p>
  <p>Impasta pascens corpora, ab nimiùm vorax!</p>
  <p>Per ossa regnat liuida, in vacuo furit,</p>
  <p>Serpunt plateis heu viri! noniam viri,</p>
  <p>Sed vmbrae auerni, moesta laruarum manus,</p>
  <p>Horrenda macies torridos artus coquit,</p>
  <p>Totumque corpus obsitum rugis arat:</p>
  <p>Exilis anima, quam nimis taedet sui,</p>
  <p>Haeret labellis in suas mortes tenax.</p>
  <p>O mucro domini, clude vagina impetum,</p>
  <p>Quousque saeuis ANG Hactenus paruo est cruor</p>
  <p>Libatus haustu, mucro consumma sacrum.</p>
  <p>HIER. Verende Rector, caelitus vocem audio,</p>
  <p>Adsum, profare, quid iubes tantùm impera.</p>
  <p>ANG. Aspice quae coelo veniunt delapsa sereno,</p>
  <p>Et prabe attentas monitis coelestibus aures.</p>
  <p>Fare, vides virgam, fatalem in funera virgam?</p>
  <p>HIER. Video coruscis tota luminibus micat.</p>
  <p>AN G Tot vigiles oculi Solymaa piacula cernunt:</p>
  <p>Tot patris aeterni iugi sacra lumina flamma</p>
  <p>Res hominum aspiciunt Solyma tot tela coruscant</p>
  <p>In caput, &amp; ludunt tanto sub vindice ludos.</p>
  <p>HIER. Quo se refringet dira telorum seges?</p>
  <p>ANG. Nunc age flecte acies, effare quid imminet vrbi?</p>
  <p>HIER. Heu monstra cerno, sulphure indomito rubens,</p>
  <p>Vndansque ahenum flammeum eructat globum.</p>
  <p>ANG. Sic nostra in sontes animos desaeuiet ira</p>
  <p>Sulphuris hi calices miseris, haec mella parantur.</p>
  <p>HIER. Sator tremende, quò piam extendis manum?</p>
  <p>Tu sancta feries! tu tuas aras, tuos</p>
  <p>Lares, colendos tigrium catulis dabis!</p>
  <p>Me sume potius vile pro cunctis caput:</p>
  <p>Nam cui reseruem spiritum post tot neces?</p>
  <p>ANG. Quid toties lacrymis superum conuexa fatigas?</p>
  <p>Res fatis permitte suis: stetit aemula coelo</p>
  <p>Isacidum tellus, nunc debita funera genti</p>
  <p>Aeterna sanxere vices, nunc aurea tecta</p>
  <p>Sanguineum in cinerem collapsa mole fatiscent:</p>
  <p>Vt discant maiora modum calique fragore</p>
  <p>Palleat intentum capiti gens improba fulmen.</p>
  <p>Nec [Nac] satis, hic Solymae infelix regnator opimae</p>
  <p>Post varios casus, misera post funera gentis</p>
  <p>Ductus Achaemenidum in scelerata palatia Regum,</p>
  <p>Iudicis ora feret diris constrictus ahenis.</p>
  <p>Mox dulces anima natorum in limine vita</p>
  <p>Occumbent ferro, lacerata ante ora parentis.</p>
  <p>Ipse amens animi, nec tigride mitior orba,</p>
  <p>Ah quoties lentam optabit tortoris Erinnym.</p>
  <p>Sed frustra; rigido suffossus lumina ferro,</p>
  <p>Viuet inops, tenebrarum hospes, noctisque profunda</p>
  <p>„In mortes viuax, &amp; longi fabula ludi.</p>
  <p>HIER. Actum est; peristi! Sedecia quò me rapis?</p>
  <p>Quibus doloris facibus instinctum coquis?</p>
  <p>At hic supinae mentis oppressus salo,</p>
  <p>Deuota cultris victima, atque aris Mithra,</p>
  <p>Ferale sertis aureis ornat caput,</p>
  <p>Lateque tendens funeris pompas sui</p>
  <p>Praegestit orco filiorumque ad rogos</p>
  <p>De Veneris aris, laeuus accendit faces.</p>
  <p>„Nec videt ab astris fulmine rubentem manum,</p>
  <p>„Sed esse credit stultus in coelo Deum,</p>
  <p>„Quod noctuarum est sorde perplutus Moloch:</p>
  <p>At ecce gemini vultures praedam appetunt.</p>
  <p>PHASSVR &amp; ZAREAS HIEREMIAM
  <hi rendition="simple:italic">vaticinantem diuexant</hi>.</p>
  <p>PHAS. INfame bustum, perfidum, &amp; vecors caput,</p>
  <p>Nondum extulisti regia ex aula pedem?</p>
  <p>HIER. Phassur, quid egi, quod nouum admisi scelus?</p>
  <p>ZAR. Quid egit, tô dijldirus impostor rogat!</p>
  <p>HIER. Si sceptra loqueris, cedo, si pateris, loquor:</p>
  <p>PHASS. Sic censeo, sic iudico, sic impero.</p>
  <p>HIER. Indicta causa est.</p>
  <p>PHASS. Euocas nos ad forum?</p>
  <p>Insane vates, principes cernis tuos.</p>
  <p>HIER Vbi ius vbi aequitas? vbi fides principum?</p>
  <p>ZAR Tune augurari pergis insanos metus?</p>
  <p>Vates malorum, saua regnorum lues!</p>
  <p>In te refundet ultor hanc pestem Deus.</p>
  <p>HIER. Ego augurari pergo, quod numen iubet.</p>
  <p>Solyma ruentis vltimum fatum venit:</p>
  <p>Incensa vertent moenia Assyria manus.</p>
  <p>„Si cessat ensis Medus, &amp; parcunt viri,</p>
  <p>„Si nulla tectis instat hostilis phalanx,</p>
  <p>Surgent locustae facibus, &amp; ferro grauos:</p>
  <p>Deus locustas in ferum armabit genus.</p>
  <p>Locustae in vrbe iura victrices dabunt,</p>
  <p>Pastae cruore, Phassur, atque extis tuis.</p>
  <p>PHASS. Deuota furijs anima! Sceleratum caput!</p>
  <p>Per astra iuro cuncta cernentis poli.</p>
  <p>Nunc te solutis artubus quassum vltimos</p>
  <p>Aegrè vomentem spiritus, nexu graui</p>
  <p>Anima implicatum, saucium ferro, face</p>
  <p>Semiustulatum, sanguinis fluctu obrutum</p>
  <p>Lacerabo, funus auibus abiectum dabo.</p>
  <p>Carnisque frusta, &amp; virus incestum fera.</p>
  <p>Quos tu minaris, aulici lambent canes.</p>
  <p>HIER. Vtinam ferries! praesto sum, ludis tamen</p>
  <p>Exose Diuis! patriae ardentis rogus</p>
  <p>Spoliare sancta poteris atque illudere,</p>
  <p>Silere potero? vis colam? vis osculer?</p>
  <p>Dextram madentem caede genitricis suae?</p>
  <p>„Feri, trucida, velle, lania, si lubet.</p>
  <p>„Distracta membris mebra cum diuulseris,</p>
  <p>„Distracta membris mebra clamabunt; cruor</p>
  <p>„Bulliet, &amp; ater conscios sparget polos.</p>
  <p>„Si vox negatur, sanguinis riuo meas</p>
  <p>„Pingam querelas, &amp; mouebo coelites.</p>
  <p>PHASS. Auferte monstrum fida bellantum cohors.</p>
  <p>Rapite, tenete, nocte tenebrosa obsitum</p>
  <p>Sepelite, laeuo polluit vultu diem.</p>
  <p>Sed ecce Regem, siste suspensos gradus,</p>
  <p>Vt audiamus quid rigor vultus tegat?</p>
  <p>SEDECIAS <hi rendition="simple:italic">cum filijs</hi>.</p>
  <p>ZAREAS <hi rendition="simple:italic">falsus vates</hi>. PHASSVR.
  <hi rendition="simple:italic">Sed. Rex ad bellum obstinatus à falsis
  vatibus decipitur</hi>.</p>
  <p>ET hic stolatus praedo regnorum meis</p>
  <p>Palmis minatur, stuppeum fulmen vibrans!</p>
  <p>Emancipatus foeminis, Mithrae pompa:</p>
  <p>Stupidus, iners, eneruis, ignauus latro.</p>
  <p>Aliena tentas, sceptra sacrilega manu?</p>
  <p>Vt regna blandis sordida obsequijs colami</p>
  <p>Vt ob soletis fascibus, praeposteros</p>
  <p>Mendicem honores solis aeternus pudor?</p>
  <p>Vt sceptrum adorem, quod meae gestant manus,</p>
  <p>Vmbra, &amp; satelles factus Assyriae nurus?</p>
  <p>Adeone clausum mortibus honestis iter?</p>
  <p>Vel Regem oportet esse, vel fatuum Ebrio</p>
  <p>Infusus ostro languidum acclinet caput.</p>
  <p>Sybarita turpis, perfluat nardo comas,</p>
  <p>Grauisque vino candidos soles trahat,</p>
  <p>Et me relinquat debitum sceptris caput.</p>
  <p>Hic fascinatus Metragyrtarum artibus,</p>
  <p>Et vrbem, &amp; orbem credulus nugis vorat.</p>
  <p>„At mundus vnus nec duos soles simul</p>
  <p>„Videre didicit, nec duos Reges capit.</p>
  <p>Perimam, aut peribo. Sed fidem obstrinxi viro.</p>
  <p>Regnare nescit, fallere fidem qui timet,</p>
  <p>Integra pietas, candor, &amp; simplex fides</p>
  <p>Priuata decora ritè priuatos decent:</p>
  <p>Ast alia quaedam ratio Magnates regit.</p>
  <p>O terror orbis; dexterae fulmen meae!</p>
  <p>Fidelis hasta, praeuola fausto impetu.</p>
  <p>Da, da scelestum sternere informi nece,</p>
  <p>Et tu, cruorem tu nefandum ipsa obbibe,</p>
  <p>Tuo sub ictu semiuir stratus, lacer</p>
  <p>Sine luce truncus puluerem demordeat.</p>
  <p>ABD FILI. Praeclara genitor destinas, Martem iuuat</p>
  <p>Martem ciere classico longum truci:</p>
  <p>Ad arma; ad arma me rapit ferri sitis,</p>
  <p>Sanguisque bullit, &amp; micant animi mares:</p>
  <p>Date mi lupatis vt ego cornipedem regam</p>
  <p>Feruente cursu qui leues superet Notos.</p>
  <p>Date mi lacertis praepetes hastas vibrem,</p>
  <p>Sternam cruentos gentis impura greges,</p>
  <p>Vt cum leone flammeo mundus flagrat;</p>
  <p>Sub falce densa colla demetitur Ceres.</p>
  <p>ARI FIL.II. Non sic abibit genitor, hoc tandem tibi</p>
  <p>Aequum videtur, vt meus frater foris</p>
  <p>Quaerat virentes laureas, sedeam domi?</p>
  <p>Et spargo ferrum dextera non debili,</p>
  <p>Et maior animus dexterâ spirat decus,</p>
  <p>SEDE. Insane miles, quò ruis? nondum tibi</p>
  <p>Primaeua pingit barba vernantes genas.</p>
  <p>ARI. Certare barba non mihi constat, pater,</p>
  <p>Nec sic, opinor, vinceret frater meus:</p>
  <p>„Sed ante barbam Sedeciae mentem gerunt,</p>
  <p>„Virtusque segnes vrget aetatis moras.</p>
  <p>SED. Puer Diones ignibus formosior,</p>
  <p>Vt irretortis viuidam solis facem</p>
  <p>Oculis tueris arma gesturus Deo.</p>
  <p>Bene auspicare, &amp; sequere vexillum patris.</p>
  <p>PHASSVR. Adire praestat, sternit hîc numen viam.</p>
  <p>SED. Phassur, quid affers: expedi, quid nuncias?</p>
  <p>Pacemne; an arma?</p>
  <p>PHASS. Viue par superum choro</p>
  <p>Magnanime princeps, fausta portendit suis,</p>
  <p>Et fata molli stamine euoluit Deus.</p>
  <p>Occlusus antro foedus impostor iacet,</p>
  <p>Narratque, si vult, scorpijs nugas leues.</p>
  <p>Praesto est Sacerdos excitus iussu tuo.</p>
  <p>Cui pura laetis pectora oraclis flagrant.</p>
  <p>SED. Caeli minister proximum superis caput,</p>
  <p>Profare, qui nos exitus belli manet?</p>
  <p>Nam qui per orbem temperat rerum vices,</p>
  <p>Polique habenas prouida inflectit manu.</p>
  <p>Arcana Diuum pectori credit tuo.</p>
  <p>Exprome quidquid gemma fatalis tegit,</p>
  <p>Si sancienda capite stat nostro salus,</p>
  <p>Oppono cunctis regium telis caput.</p>
  <p>„Fraus est tenere regna ni vitam potes</p>
  <p>„Sacrare patriae, quisquis hanc moriens iuuat</p>
  <p>„Geminos relinquit optima testes fide</p>
  <p>„Terris cruorem, spiritum ingentem polo.</p>
  <p>ZAR. Rex viue latus, vret Assyrias domos</p>
  <p>Hebraeus ignis fata sic versant poli.</p>
  <p>Iam te triumphis sydera pauebunt grauem,</p>
  <p>Cum pace parta gemmeis pernix rotis,</p>
  <p>Mittes in astra gloriae pompas tuae.</p>
  <p>Nunc alta coeli templa voluentem Deum</p>
  <p>Vino flagranti, &amp; thure panchaeo colam:</p>
  <p>Si gemma cordis lumine obtuso micans</p>
  <p>Ingrata triste luxerit, fatum time.</p>
  <p>At si vibrati fulguris celsum iubar</p>
  <p>Decore vincit, aureas caeli faces,</p>
  <p>Tu sorte fausta spes tuas sartas habe.</p>
  <p><hi rendition="simple:italic">Votum sacrifici.</hi></p>
  <p>O qui fulmineas acies, &amp; martia tela</p>
  <p>Aeternis regis imperijs, qui foedera nectis</p>
  <p>Bellorum, &amp; lethi postes adamante reuincis.</p>
  <p>Da faciles inuicte, vias: da sternere ferro</p>
  <p>Chaldaeos fastus, stupefactaque corda potentum.</p>
  <p>Per strages immitte manus, perque auia Marti</p>
  <p>Pande viam, vt celeri nobis victoria curru</p>
  <p>Aduolet, &amp; nimbis, &amp; fulminis ocyor alis.</p>
  <p>AR Vide vt lapillus floridum emittit decus.</p>
  <p>Vide vt lacessit aemulam solis rotam.</p>
  <p>ZAR. Puer beate germen inuicti patris,<note>
    <p><hi rendition="simple:italic">In margine: Zarcas magus ostendit
    in gemma subdolè futuri perplexa simulacra.</hi></p>
  </note></p>
  <p>Age intuere sortis augusta vices,</p>
  <p>Videm flagrantis igneas ge`mma notas?</p>
  <p>Age intuere, quid vides?</p>
  <p>ARI. Astra &amp; Deum,</p>
  <p>Exire cerno, genitor, è coelo Deum,</p>
  <p>ZAR. Perge intuere, quid vides?</p>
  <p>ARI. O Zarea!</p>
  <p>Terrere, frustra me paras! quorsum volant</p>
  <p>Immixta nigris alba furtiuo gradu?</p>
  <p>Excessit agmen, purius species fluunt.</p>
  <p>Distincta spatijs prospicio castra, &amp; domos</p>
  <p>Vrbemque nostram turrium insurgens apex</p>
  <p>Miscetur astris, moenium operosus labor</p>
  <p>Stans mole celsa non breuem gyrum illigat.</p>
  <p>Collucet alta regium limen trabe,</p>
  <p>Flammasque coelo culmen auratum vomit,</p>
  <p>Quin ipse reddit patrios vultus lapis,</p>
  <p>Pater catenas gestat!</p>
  <p>ZAR. Et rectè apparat:</p>
  <p>Nempè has catenas, vincla Chaldao duci.</p>
  <p>SED O perge fili, quid vides:</p>
  <p>ARI. Fratrem meum,</p>
  <p>Meque ipse video.</p>
  <p>SED. Quid facit frater tuus?</p>
  <p>AR. Vastam per aulam rapimur, ô genitor simul</p>
  <p>Coenam ad Tonantis, video regificas dapes.</p>
  <p>Ardensque in auro nectar.</p>
  <p>SED. O factum benè!</p>
  <p>ARI Fulgemus ambo floribus picti comas.</p>
  <p>SED. Quid genitor interim tuus!</p>
  <p>ARI. Pater, ô pater.</p>
  <p>Quorsum micantes purpurâ vultus geris?</p>
  <p>ZAR. Color est beatus.</p>
  <p>ARI. Phassur hîc phassur quoque</p>
  <p>Instrata colla murice ardenti gerit.</p>
  <p>PHASS. Amplector omen.</p>
  <p>SED. O sacer meritis parens</p>
  <p>Vt emicanti gaudio pectus salit!</p>
  <p>Bene est, abundè est, numinis iussus sequor:</p>
  <p>Diues triumphis gloria surgens noua,</p>
  <p>Terrisque maior inseram stellis caput.</p>
  <p>PRASS. Beatitates influunt cuncta in sinum:</p>
  <p>Reliquit ipsa Faustitas solium Dei,</p>
  <p>Et tota nostris insidet sceptris dea.</p>
  <p>Quin iam nitentes laurea vmbrati comas,</p>
  <p>Currus citamus aureos festo die,</p>
  <p>Venient volucri concita tigres pede,</p>
  <p>Venient leones nostra subituri iuga.</p>
  <p><hi rendition="simple:bold">CHORVS.</hi></p>
  <p><hi rendition="simple:italic">Deflet vrbis calamitatem, &amp;
  ambitionem malorum seminarium detestatur.</hi></p>
  <p>NON semper rapidis ludibrium Notis,</p>
  <p>Semper fulmineo saucia turbine,</p>
  <p>Luctatur vitreo marmore nobilis</p>
  <p>Syluae filia pontica.</p>
  <p>Post tristes hyadas, post rabiem freti.</p>
  <p>Pandunt aurifluos verticis ignei</p>
  <p>Crines Tyndarida, &amp; praepetibus potens</p>
  <p>Pennis illa secat mare.</p>
  <p>Non semper pluuio prata madent Ioue,</p>
  <p>Sed foetus liquidis hortulus imbribus,</p>
  <p>Altè luxuriat, floribus aureas</p>
  <p>Dum Phoebus renouat comas.</p>
  <p>Sed nos luctifici nubila temporis,</p>
  <p>Brumalisque rigor perpetuò manet:</p>
  <p>Nec sol purpureis frontis honoribus</p>
  <p>Promit Flammigerum iubar.</p>
  <p>Atram nempe diem sol premit atrior,</p>
  <p>Et foecunda nouis funera pullulant</p>
  <p>Semper funeribus: sic capitum seges:</p>
  <p>Hydra nascitur improba.</p>
  <p>Rursus sanguinei bella parant duces,</p>
  <p>Mars lymphata ciet pectora turbine:</p>
  <p>Dum caecis animos pascitur ignibus</p>
  <p>Crude e ambitio malum,</p>
  <p>„O proles Erebi! dira lues virûm!</p>
  <p>&quot;O Mater scelerum! Taenario specu</p>
  <p>Emissumne caput promis, &amp; impiam</p>
  <p>Belli saua quatis facem!</p>
  <p>„Regum vestibulis peruigil excubas.</p>
  <p>„Auri sacra fames fida comes tibi:</p>
  <p>„Illic pennigero corpore gestiens</p>
  <p>Virus spargis amabile.</p>
  <p>Hoc per triste nefas caeca ruit manus,</p>
  <p>„Et consanguineis laeta cruoribus</p>
  <p>„Fratris dextra, tibi (perfida) sanguine</p>
  <p>Fraterno litat impiè.</p>
  <p>„Aequas Regna solo, funeribus decus</p>
  <p>„Ingens imperij vertis, &amp; impotens</p>
  <p>„Terrae si teneat sceptra manus, truces</p>
  <p>Iactat syderibus minas.</p>
  <p>Eheu quo ruitis magnanimi duces!</p>
  <p>Quid districta micant ara minacia:</p>
  <p>Nobis sancta parens patria supplices</p>
  <p>Tendit cum lachrymis manus.</p>
  <p>Eheu ne pueri dulce decus meum.</p>
  <p>Ne matris miserae carpite viscera,</p>
  <p>Inflatos animos ponite; fundimus</p>
  <p>Moestas cum gemitu preces.</p>
  <p>Nostris arua tepent ebria caedibus,</p>
  <p>Informes &amp; adhuc ossa tegunt agros:</p>
  <p>Rursus bella vocant, nulla dabit modum</p>
  <p>Nostris hora laboribus.</p>
</div>
<div type="level1" xml:id="actvs-secvndvs.">
  <head>5. ACTVS SECVNDVS.</head>
  <p><hi rendition="simple:italic">NABVCHODONOSOR cum
  Principibus</hi></p>
  <p><hi rendition="simple:italic">Insultat hostis perfidiae, &amp;
  minatur extrema</hi>.</p>
  <p>ET se leones praedicant filij lupae.</p>
  <p>Ceruina corda, Veneris effoetum pecus,</p>
  <p>Indicta dicta, pacta non pacta adstruunt:</p>
  <p>Texunt, retexunt, integrant, condunt, ruunt:</p>
  <p>Iurant per astra, peierant: ventus, fides;</p>
  <p>Victi rebellant, &amp; rebelles occidunt,</p>
  <p>Dein resurgunt semper ad clades nouas.</p>
  <p>Ter si resurgant aeneae Isacidum domus,</p>
  <p>Ter Medus ensis dirutus sternet solo.</p>
  <p>Vbi illa surgit turribus centum ferox</p>
  <p>Hirudo sanguine ebria, &amp; diris famem</p>
  <p>Satiata dapibus, quae fretum, &amp; terram &amp; deos</p>
  <p>Complexa, nullum fecit in votis modum:</p>
  <p>Hic taminato infausta buboni silex,</p>
  <p>Incendiarijs hic erit, &amp; vlulis domus:</p>
  <p>Et qua lacessit vertice intonso polum</p>
  <p>Carmelus ingens foeta delitijs plaga:</p>
  <p>Nuda cicada, Iuro, cantabunt humo.</p>
  <p>Et innocentes, &amp; nocentes, quicquid est,</p>
  <p>Senes, puelli, foemina, infantum greges</p>
  <p>Morientur: &amp; si creuerint incendia</p>
  <p>Aetnam supra, Lemnon supra; supra inferos.</p>
  <p>Tantum cruoris sparget haec victrix manus,</p>
  <p>Vt possit extinguere. Sed ardebunt diu,</p>
  <p>Donec perosus Mulciber dicat satis:</p>
  <p>Graecus, Sabaeus, Aethiops, Macedo, Scytha.</p>
  <p>Cinerem cruentum, &amp; busta meretricis bibent,</p>
  <p>Laeti fauillas deferent illis Noti.</p>
  <p>Vt ego supinus sorbeam tantum nefas?</p>
  <p>Indigna digna, scelera, riualem hybridam.</p>
  <p>Verpi securas, simiae fastus, luem</p>
  <p>Regni, pudorem saeculi, mundi facem.</p>
  <p>Bustum meorum? perferam quicquid mali</p>
  <p>Haec officina sceleris in dominos alit?</p>
  <p>Non, si quid odia principis Medi valent!</p>
  <p>De faece populi surgit ignauus stolo,</p>
  <p>Ad arcem honoris, gemmeis vectus iugis,</p>
  <p>Meis in armis fulgurat, ductu meo</p>
  <p>Euertit vrbes, occupat Regna, eijcit</p>
  <p>Reges, triumphat, laureis vmbrat polos.</p>
  <p>Nunc Belus illi foetet, &amp; nomen prius</p>
  <p>Coelo verendum, Barbarus ludos facit.</p>
  <p>Infida vulpes in suum ludit caput.</p>
  <p>Iam vulsa sede Solyma dat victas manus,</p>
  <p>Nobisque pestis militat, nobis fames</p>
  <p>Vrbs illa nuper gentium spolijs grauis,</p>
  <p>Opulenta furtis, machinatrix facinorum,</p>
  <p>Iam quassa belli turbine, atque expers sui,</p>
  <p>Trahit ruinas, dum semel nescit meri.</p>
  <p>Restat catenis implicatum ferreis?</p>
  <p>Cernere tyrannum: iubeo, sic fieri placet.</p>
  <p>Vbi est Seregel? acer obserua fores,</p>
  <p>Tentaque, si quid effici hoc noctis potest.</p>
  <p>SEREGEL. <hi rendition="simple:italic">Dux solus agit
  fulminastrum</hi>.</p>
</div>
<div type="level1" xml:id="actvs-secvndvs.-1">
  <head>6. ACTVS SECVNDVS.</head>
  <p>AEquale coelo pondus, &amp; radijs vibrans</p>
  <p>Gradior ahenis, vltimus mundi stupor.</p>
  <p>Quae prima terris Matris ex vtero dies</p>
  <p>Me fudit, eadem palluit foetus suos,</p>
  <p>Et sol pauentes egit alipedes retrò.</p>
  <p>Humeris Gradiuus nec mora illapsus meis,</p>
  <p>Pallas sinistro bracchio, dextro Hercules,</p>
  <p>Atlas in imis cruribus fixus stetit,</p>
  <p>Totos per artus Iupiter sese vagus</p>
  <p>Effudit in me, totus hinc spiro louem.</p>
  <p>Pro lacte stillas sanguinis suxi puer,</p>
  <p>Bellona sic me nutrijt, cunae mihi</p>
  <p>Clypei fuêre, lancea crepundia.</p>
  <p>Cum similis astris rapior, excussi tremunt</p>
  <p>Manes profundi, sydera albescunt metu:</p>
  <p>Longum fragoso terra mugitu fremit,</p>
  <p>Rumpunt abortus foemina, fugitant viri,</p>
  <p>Cadunt volucres, stant Noti, pontus silet.</p>
  <p>Aequata coelo templa disieci solo,</p>
  <p>Arces superbas pedibus obtriui ferox:</p>
  <p>Vrbesque pepuli mole collapsas graui.</p>
  <p>Nunc illa Solyma laudis est nostrae seges:</p>
  <p>Iam iam tremiscit, tota iam nutat, cadit</p>
  <p>Vel vore sola Victimas dudum parat,</p>
  <p>Vouetque Auerno durus hic ferri rigor.</p>
  <p>Pugnare gestit dextra, sed nemo obuius,</p>
  <p>Latent recepti moenibus pauidi abditi.</p>
  <p>Ceu cùm per alta nemora Marmaricus leo</p>
  <p>Saeuο comantes incutit collo iubas,</p>
  <p>Imis sub antris capreas sternit pauor.</p>
  <p>Prodite ad arma, vel statim muros ruam,</p>
  <p>Vestrosque colles sede diuulsos sua</p>
  <p>Rapiam per auras, funditus tandem eruam</p>
  <p>Quicquid probrosi est sanguinis. Cuncti tremunt:</p>
  <p>Frustra lacesso vocibus coelum: parem</p>
  <p>Natura nobis nec dedit, dare nec potest.</p>
  <p>Igitur quiescam, ni sopor quoque me timet,</p>
  <p>Nec audet oculis timidus allabi meis.</p>
  <p>SEDECIAS REX, ELEAZAR, &amp; AZARIAS
  <hi rendition="simple:italic">duces</hi></p>
  <p><hi rendition="simple:italic">De pugna, &amp; Seregelis comprimenda
  ferocia deliberant.</hi></p>
  <p>ARma, arma socij, gloriae metas cruor<note>
    <p><hi rendition="simple:italic">In margine: Sedecias haec ex
    arce.</hi></p>
  </note></p>
  <p>Signat decorus, arguit pigros metus.</p>
  <p>Arma, arma, socij, castra iam passim meis</p>
  <p>Lucere taedis, fremere iam pilis amant,</p>
  <p>Si deses anima languet ignauo gelu,</p>
  <p>Et nundinatur dedecus emaci prece,</p>
  <p>Manete clausi moenibus, solus tamen</p>
  <p>Ibo, ibo in hostem, fortiter didici mori.</p>
  <p>ELEAZ. Siccine Colossus impias iactat minas,<note>
    <p><hi rendition="simple:italic">In margine: Haec ad portas
    vrbis.</hi></p>
  </note></p>
  <p>Et castradiris sulminat, dum nos pigra</p>
  <p>Glacie rigemus? gentis heu nostra pudor!</p>
  <p>Heu prisca virtus! heu sacri cineres petrum?</p>
  <p>Adeone honoris limen obstruxit metus?</p>
  <p>Mihi medullis aestuat totis dolor;</p>
  <p>Consciaque virtus nescio quid altum iubet.</p>
  <p>Stat vindicare peruicax ferro nefas:</p>
  <p>Stat expiare nominis labem inclyti.</p>
  <p>Quòd si ruentis patriae fatum venit,</p>
  <p>Et praepotentis hoc Dei sanxit manus,</p>
  <p>Testor rubentis conscios ignes poli,</p>
  <p>Testor meorum busta, queis luxi faces.</p>
  <p>Non ibo inultus, gloriae illustres notas</p>
  <p>Signabit ensis, &amp; trophaeorum decus,</p>
  <p>Saliente vena prodigus tinget cruor.</p>
  <p>AZAR. Etiamne spreto fratre per mortes ruis?</p>
  <p>Miser: quid egiaquod meum est tantum scelus?</p>
  <p>Vt me relinquas pondus ignauum soli,</p>
  <p>Dum per cruenta praelia, &amp; sparsas faces</p>
  <p>Ambis coronas immemor prorsus mei?</p>
  <p>Sad corde bullit sanguis, &amp; lucis mala</p>
  <p>Contemptor animus per neces rumpit viam.</p>
  <p>Nobis nec adeò Martis inuisus fauor</p>
  <p>Nam spargo tela puberis dextrae impetu,</p>
  <p>Pressis habenis flectò sternaces equos;</p>
  <p>Gladiumque rapido turbine immanem roto.</p>
  <p>Et si fidelem postulas, nosti fidem.</p>
  <p>ELEAZ. Pretiosa Diuis anima, quò tendis gradus?</p>
  <p>Germane noui spiritus acrem impetum,</p>
  <p>Noui calorem: nec tuam incuso fidem:</p>
  <p>Sed me misertum oportet aetatis tua.</p>
  <p>Tibi prima flauas barba vix pingit genas,</p>
  <p>Crescitque virtus flore primaeuo decens;</p>
  <p>Multos in annos crescat in gremio patris.</p>
  <p>Quid fata properas? quò tui florem rapis!</p>
  <p>Te digniorem spiritu haec aetas facit.</p>
  <p>Decerpe coeli munera, &amp; diuis sacros</p>
  <p>Impone honores, dum per annorum gradus</p>
  <p>Felix iuuentus aureum promit decus.</p>
  <p>Deinde ille senio genitor, &amp; morbis grauis</p>
  <p>In te recumbit, mite dum superest, onus</p>
  <p>Pignusque natis: non fodit pectus tuum?</p>
  <p>Non te senilis excruciat animae dolor?</p>
  <p>Quo scelere, frater, meruit infelix parens,</p>
  <p>Vt semiuiuus in tuum tandem rogum</p>
  <p>Trudatur: Illi sic rependuntur vices.</p>
  <p>Absiste pugna, frater, &amp; tutus sine</p>
  <p>Me solum obire quicquid est hic aleae:</p>
  <p>Si quid sinistrum (hoc omen auertet Deus)</p>
  <p>Reddes amico funeri extremum decus.</p>
  <p>AZAR. Caussas inanes nectis est Azarias</p>
  <p>Tecum paratus viuere, &amp; tecum mori.</p>
  <p>SED. O lecta corda, sanguinis prisci decor!</p>
  <p>Ite, ite fortes quò Dei numen vocat,</p>
  <p>Ite, expiate crimen infandum soli.</p>
  <p>Ego, si quid astra, &amp; caelites curant pios,</p>
  <p>Et astra coeli, &amp; coelites supplex rogo,</p>
  <p>Vt ista pietas vigeat aeterna face.</p>
  <p>Dein fata, si me cedere hac vita volunt,</p>
  <p>Et mihi cometa crine sanguineo rubent:</p>
  <p>Hoc prorogari postulo lucis mihi,</p>
  <p>Quod huic rependam strenuo fratrum pari.</p>
  <p>Sic demum auaram sanguinis parcam lubens</p>
  <p>Explebo, postquam fecero cunctis satis.</p>
  <p>ELEAZ. Mitte ista Princeps, ruimus auspicijs tuis,</p>
  <p>Quò nos sonora concitant Martis faces,</p>
  <p>Inueniet ensis fidus, aut faciet viam:</p>
  <p>Sed vna tantùm cura sollicitat duos.</p>
  <p>Est fessus annis, fractus &amp; morbis pater,</p>
  <p>Nomen verendum filijs, quem fors grauis,</p>
  <p>Post tot sequaces funerum cumulos, cui</p>
  <p>Scena reserunt nescio. Tantùm precor</p>
  <p>Hic si superstes liberis, praeposteros</p>
  <p>Extrudit annos pendula Lachesis colo,</p>
  <p>Solare curas, &amp; grauem aetatis moram</p>
  <p>Pietate dulci mitiga,</p>
  <p>SED O flamma poli!</p>
  <p>Et sancta pietas! Principum illustris loco</p>
  <p>Regali in aula figet emeritum pedem,</p>
  <p>Semper verendus patria, natis, mihi.</p>
  <p>AZAR. Bene est, eamus quà viam monstrat Deus.</p>
  <p>NVNCIVS</p>
  <p><hi rendition="simple:italic">Exercitum &amp; pugnae apparatus
  describit</hi>.</p>
  <p>PRoperate, quando prodigus vita calor</p>
  <p>Per densa mittit funera audaces manus.</p>
  <p>Paratus hostis, gloria longa est seges,</p>
  <p>Campo stat agmen Marte conferto horridum,</p>
  <p>Armis coruscum, &amp; luce purpurea nitens:</p>
  <p>Surgunt cohortes corporum mole arduae,</p>
  <p>Quas crista inumbrant, quassa vibranti Noto</p>
  <p>Vexilla strident, saeuus irradiat polos</p>
  <p>Fulgor minores ferreum eructans diem.</p>
  <p>Fraenum impotentes aureum mandunt equi,</p>
  <p>Martemque fausto proximum hinnitu vocant.</p>
  <p>Hîc ille Seregel barbaro fastu tumens</p>
  <p>Bellum lacessit propius, &amp; vallo incubat.</p>
  <p>Anteuolat agmen vertice comanti inclytus,</p>
  <p>Et dudum atroces voluit in coelum minas.</p>
  <p>ELEAZ. Haec singularis pugna nos frater vocat,</p>
  <p>Age irruamus, diriget dextram Deus.</p>
  <p>NVNC. Abeunt citato feruidi in pugnas gradu.<note>
    <p><hi rendition="simple:italic">In margine: Duo fratres comparantur
    cum stellaribus Aquilis.</hi></p>
  </note></p>
  <p>Quales ab alto colle stellares ruunt</p>
  <p>Aquilae fragoso turbine, &amp; volucres Notos</p>
  <p>Anteire pennis gestiunt, crebris micant</p>
  <p>Aspersa stellis corpora, &amp; lucem euibrans</p>
  <p>Maculosus auro terga dispungit decor.</p>
  <p>Tum grande Tauri corpus audacis petunt,</p>
  <p>Qui fronte rupta cornibus, telum ferox</p>
  <p>Obtendit hosti, nec minor pugnam occupat.</p>
  <p>Instant volatu praepeti armigeri Iouis,</p>
  <p>Crebroque morsu vellicant tunsum caput,</p>
  <p>Et vngue curuo sauciam eradunt cutem.</p>
  <p>Natat per armos pecudis effusus cruor,</p>
  <p>Furiatque dirus pectus incensum dolor;</p>
  <p>Mox se per alta nemora, &amp; horrentes quatit</p>
  <p>Latebras, sequuntur percitum Asteriae leues.</p>
  <p>Postquam voluti puluere in medio, graui</p>
  <p>Sparsere pennas nube, tum capiti insident</p>
  <p>Tauri fugacis, ventilant alas leui</p>
  <p>Iactu micantes, lumina excaecant, agunt</p>
  <p>Per tesqua coecum pondus, instigant, rotant.</p>
  <p>Donec reducta sepserint valle abditum,</p>
  <p>Auidoque opimam fecerint ventri dapem.</p>
  <p>Sic gemina fratrum capita per campum volant,</p>
  <p>Et nunc gigantis impetunt ferro latus;</p>
  <p>Quis fremitus aures perculit? nempe illico</p>
  <p>Pugna incalescit, conserunt manibus manus,</p>
  <p>Attrita gladiis pondera armorum sonant,</p>
  <p>Flictuque ferri flammulae absistunt leues:</p>
  <p>Res magna geritur, clamor insurgit polo.</p>
  <p>Arma, arma, totis buccinae castris sonant.</p>
  <p>Arma, arma, ferri longa crispatur seges,</p>
  <p>Per saxa, &amp; ignes gladius abrumpit viam.</p>
  <p>Eum trisulcis ocyus facibus louis,</p>
  <p>Mucrone vastos militum fundunt globos,</p>
  <p>Cruore pingui perlitimanant agri,</p>
  <p>Et sparsa latè membra praetexunt vias.</p>
  <p>Eamus ergo, quà truces gladij micunt,</p>
  <p>Quà torua Erynnis spargit alatas faces,</p>
  <p>Emitur cruore gloriae illustris decor.</p>
  <p><hi rendition="simple:bold">CHORVS</hi></p>
  <p><hi rendition="simple:italic">Vrbis strages deflet</hi>.</p>
  <p>SOlyma matris nobile germen.</p>
  <p>Solue capillos inclyta Pubes,</p>
  <p>Lachrymis madidos prolue vultus.</p>
  <p>Lacera niueis pectora palmis.</p>
  <p>Flebile bellum! scelerata tonant</p>
  <p>Classica rauco murmure Martem.</p>
  <p>Iam sanguineis Bellona feris,</p>
  <p>Vaga per medios equitat campos,</p>
  <p>Piceo gestans lumine taedam,</p>
  <p>Iam rex animans ad bella truces</p>
  <p>Acies, curru volat indomito,</p>
  <p>Et terrificam viuida quassat</p>
  <p>Aegida Babylon. Tremebunda mihi</p>
  <p>Pectora pulsat pauor attonitus,</p>
  <p>Mens horrescit concussa malis.</p>
  <p>Cernite campis vndare viros,</p>
  <p>Vt castra vomunt peditum nubes,</p>
  <p>Saeuo vt radiant aere caterua.</p>
  <p>Non densa micant sic astra polo,</p>
  <p>Cùm flammigerum Phosphoros agmen</p>
  <p>Agit, &amp; fuluis, pernox facibus</p>
  <p>Iuppiter ardet.</p>
  <p>Miser exanimor, perimor socij,</p>
  <p>Strepitus nostras peruolat aures:</p>
  <p>Arma cruenta crepitant dextra,</p>
  <p>Tela minaci turbine strident.</p>
  <p>Vt Sithonios nix spargit agros,</p>
  <p>Sic densa ruit per inane volant</p>
  <p>Ferrea nubes.</p>
  <p>Heu strage cadunt corpora foeda!</p>
  <p>Numerosa vomit turba natantes</p>
  <p>In purpureo flumine vitas.</p>
  <p>Nunc victor ouat, sed ouans victi</p>
  <p>Vulnere stratus, sociam iungit</p>
  <p>Animam letho, gemina nocte</p>
  <p>Ferreus vrget somnus ocellos,</p>
  <p>„Alea Martis dubijs nutat</p>
  <p>„Casibus, &amp; coecum carpit iter</p>
  <p>„Nescia sortis, quam nocte Deus</p>
  <p>„Obscura premit. Arbiter aequâ</p>
  <p>„Temperat vnus omnia lance.</p>
</div>
<div type="level1" xml:id="actvs-tertivs.">
  <head>8. ACTVS TERTIVS.</head>
  <p>ROHEG PASTOR</p>
  <p><hi rendition="simple:italic">Vrbis casum luget: fugientes per
  solitudinem excipit.</hi></p>
  <p>„VT celsa duris casibus latè ruunt!</p>
  <p>„Heu busta Solyma vidimus, nihil est, nihil.</p>
  <p>„Quod fors volucri rapida non verset rota:</p>
  <p>At nunc vt altis quercus assurgens comis</p>
  <p>Regnata tenuit nemora non paruo ambitu,</p>
  <p>Vmbra minorem nobili plebem tegens:</p>
  <p>Sed mox fremente ob sessa cadentium globo,</p>
  <p>Crebrae bipenni tunsa nodosum pedem,</p>
  <p>Quam saepè lapsu dubia quò rueret stetit.</p>
  <p>Tandem supremum vulnere impresso labat.</p>
  <p>Ponitque syluis longa frondosum caput,</p>
  <p>Ingens fragore fulminans vasto nemus,</p>
  <p>Signatque sese funeris pompa sui.</p>
  <p>Illic volantum parua malefido cohors</p>
  <p>Commissa trunco, luget amissos lares,</p>
  <p>Et spes parentum primulas, quas haec suo</p>
  <p>Cingens sepulchro perdidit fato pari.</p>
  <p>Sic Solyma longis quassa bellorum minis</p>
  <p>Luctata coelo brachia, &amp; celsas opes</p>
  <p>Versas ab imo culmine afflixit solo,</p>
  <p>Lateque damnis fusa nobilibus iacet.</p>
  <p>Nos parua magnae naufragia sequimur domus</p>
  <p>Vno sepulti funere Ast vnde hic eques</p>
  <p>Primaque vernans pube se iuuenis rapit?</p>
  <p>Hîc fronde tectus quid velint aure. obbibam.</p>
  <p>DEBIR <hi rendition="simple:italic">armiger</hi>. ARIEL
  <hi rendition="simple:italic">minor natu Regis filius, captâ vrbe
  fugiunt: latent Rohegis operâ</hi>.</p>
  <p>OCcidimus omnes, hora fatalis ruit,</p>
  <p>Habetque muros hostis, &amp; potitur solo.</p>
  <p>Iam spargit ignes, intonat, cadit furit,</p>
  <p>Iam Solyma telis quassa submisit caput,</p>
  <p>Afflicta dudum, &amp; dubia quo pondus daret.</p>
  <p>Vt aestuanti saua tempestas freto</p>
  <p>Victis habenis fertur, &amp; nimbos agens</p>
  <p>Depraeliantes iungit Aquiloni Notos:</p>
  <p>Illi reuulsum sedibus ab imis mare</p>
  <p>Emoliuntur, aggerant montes aquis,</p>
  <p>Lacerasque longo fragmine euerrunt rates.</p>
  <p>Tum per sonoros, per nigri furias poli</p>
  <p>Ruinae coruscant nubium saeuo die:</p>
  <p>Collucet vnda vortice ignifero fremens,</p>
  <p>Concorsque iungit aequori flammam mare.</p>
  <p>Talis per alta nubila &amp; strages volat</p>
  <p>Assyria victrix, dira bacchatur phalanx</p>
  <p>Bellantum, &amp; vrbem cade fumantem rapit.</p>
  <p>Nox atra pennis abditum inuoluit diem,</p>
  <p>Per densa noctis funerum volitat cohors.</p>
  <p>Tùm multa passim corpora occurrunt neci,</p>
  <p>Et vnde pereant nesciunt, pereunt tamen.</p>
  <p>Oculis requirunt lumen, &amp; nullum micat,</p>
  <p>Nisi quod maligna lucis accendit vapor</p>
  <p>Flagrante patria: tam supina ardent faces</p>
  <p>Tot insepultis ciuibus! lethi artifex</p>
  <p>Per varia mortis genera se fundit manus</p>
  <p>Est, qui sopori iungat extremum inscius</p>
  <p>Lethes soporem, carnifex alium metus</p>
  <p>Necat ante vulnus, occupant alij fugam,</p>
  <p>Sed missa arundo spiritum haerentem tenet.</p>
  <p>Miscuit aceruos corporum caecus furor,</p>
  <p>Filij in cruore mortuus genitor natat.</p>
  <p>Et paruus infans reptat ad matris pedes</p>
  <p>Vber requirens mortua, letho applicat</p>
  <p>Vix gnara lucis ora, nam obsedit cruor</p>
  <p>Fontem beatum lactis, &amp; vitae latex</p>
  <p>Fit vena mortis. Omnibus votum est mori,</p>
  <p>Sed mors negatur, virginum florem inclytum</p>
  <p>Victrix libido in victimam legit sibi.</p>
  <p>Nos parua querimur: adyta sacrorum intima,</p>
  <p>Illa, illa Solymae templa vix castae prius</p>
  <p>Libata luci caede sacrificum madent.</p>
  <p>Ordo infulatus sanguine effuso suas</p>
  <p>Aspergit aras, pectori ferrum insidet</p>
  <p>Moriensque lingua tentat extremas preces.</p>
  <p>Congesta decora per tot annorum gradus</p>
  <p>Depascit ardor, nec auidas prohibet manus,</p>
  <p>Diripitur ignis, ne qua pars furto vacet.</p>
  <p>ARIEL. O sol, &amp; astra, consciae mundi facos!</p>
  <p>Quò me tenellum rapitis aut ad quas neces?</p>
  <p>Hoc si reposcit vrna fatalis caput,</p>
  <p>Et mors cruentos admouet talos sequax,</p>
  <p>Hîc innocentem spiritum effundam lubens,</p>
  <p>Vbi prima lucis pabula exhausi puer,</p>
  <p>Saeue minister sortis, &amp; socius mei</p>
  <p>Nunquam occidentis, semper vrgentis mali,</p>
  <p>Quas me latebras quaerere misellum iubes?</p>
  <p>Satis superque viximus, fessus traho</p>
  <p>Impube corpus, per tot vmbrarum domos,</p>
  <p>Terrore plena nemora, &amp; horrentes specus,</p>
  <p>Tandem perosum lumen acclinans caput</p>
  <p>Ista sub vlmo, Ditis inueniam vias.</p>
  <p>O sancte genitor, quis tibi mortis meae,</p>
  <p>Quis prouolabit nuncius: Dulcis parens!</p>
  <p>Quis tibi cadauer filij reddet sinu?</p>
  <p>Egone inhumatum funus, exosum polo,</p>
  <p>Lupis, vel vrsis praeda donabor! Debir</p>
  <p>Sine me, reuellam lucis inuisae moras.</p>
  <p>DEB. O cara diuis anima! quorsum me enecas?</p>
  <p>Quorsum doloris pectore accendis faces?</p>
  <p>Vt te relinquam corpus abiectum feris!</p>
  <p>O sancti amores Regis! ô dextra! ô fides!</p>
  <p>Meliora quaeso, scande ceruicem meam,</p>
  <p>Non grande nobis restat ad caulas iter.</p>
  <p>Sed ego per vmbras video pacificum senem.</p>
  <p>O si qua niteat rebus accisis salus!</p>
  <p>ROHE. Quae vox ad aures fusa manauit meas?</p>
  <p>Agnosco Regis filium. O diuûm fidem!</p>
  <p>Animula dulcis, debitum Regnis caput,</p>
  <p>Quo te per altas funerum strages rapis!</p>
  <p>DEB. Quò summa rerum venit, ô Roheg, vides:</p>
  <p>Hausta est sub vndis Solyma; nunc latè trahit</p>
  <p>Fragmina per aquor lacera naufragij sui</p>
  <p>Hanc tu tabellam conde, si possis, sinu.</p>
  <p>Miserere nostri, per tuos canos, pater,</p>
  <p>Serua hoc labantis dulce depo, tum domus.</p>
  <p>ROR. Proh fatum acerbum: furta perplexa imperas,</p>
  <p>Sed grata furta. Natus hic regnis. Puer</p>
  <p>Viuat cruore, si potest, saluus meo.</p>
  <p>Sed nos procellae ferrea circumtonant,</p>
  <p>Totaque saeuit Martius sylua furor.</p>
  <p>Quid facere possum perditus, Debir, vides.</p>
  <p>Mihi restat vnus filius patris comes,</p>
  <p>Aetate Domino penè pubescens pari,</p>
  <p>Huius ego, si vis, vestibus Regem induam.</p>
  <p>Et si per arma militum occurrat phalanx,</p>
  <p>Ne fortè prodat Regius Regem decor,</p>
  <p>Illum cruore perlitum caesi bouis,</p>
  <p>Et ora rubris pulchra foedatum notis,</p>
  <p>Dicam peremptum militis saeua manu,</p>
  <p>Quò dura frangam corda Chaldaei ducis</p>
  <p>DEB. Rectè indicasti.</p>
  <p>ARI Quas mihi aerumnas paras?</p>
  <p>Num satius esset vnica plaga mori.</p>
  <p>DEB Obsecro verendas per tui curas patris,</p>
  <p>Per suaue nomen matris, &amp; genium tuum,</p>
  <p>O dulce germen, innocens serua caput.</p>
  <p>RON. Securus esto, Debir, in tuto est puer.</p>
  <p>Nunc tu per arcanos sequere calles viam:</p>
  <p>Ambo praeimus sospites.</p>
  <p>ARI. Debir, vale,</p>
  <p>Et si potes, fac resciat totum hoc pater.</p>
  <p>ROB. Vnde hoc fragore personat tanto nemus?</p>
  <p>Fili propinquant milites. Age nunc humi</p>
  <p>Prosterne corpus, te mea veste obtegam,</p>
  <p>Tingam cruoris flore liuentes genas,</p>
  <p>Sed tu caueto mutias.</p>
  <p>ARI Faciam vt iubes.</p>
  <p>NABVZARDAN <hi rendition="simple:italic">&amp; Chaldaei Milites
  à</hi> ROHEGE <hi rendition="simple:italic">eluduntu</hi>r.</p>
  <p>NABVZAR. ADeste socij; rupit has plagas aper;</p>
  <p>Hîc inter altos militum sparsus globos,</p>
  <p>Inter cruentum puluerem, &amp; ferri minas,</p>
  <p>Dare terga vidi perditum Regem: Timet</p>
  <p>Horretque rutilis fulgidum telis iubar.</p>
  <p>O si veniret nobilis praeda in manus,</p>
  <p>Vt me trophaeis laeta cumularet dies.</p>
  <p>Age persequamur, astiant animi mures,</p>
  <p>Et igne toto corda Bellonae flagrant.</p>
  <p>ROR. Dilecte fili, loquere supremum mihi,</p>
  <p>Da mihi tepentes halitus oris legam,</p>
  <p>In te vicissim spiritum effundam meum.</p>
  <p>NABVZAR. Vnde ille densa foedus illuuie senex?</p>
  <p>Et vnde acerbi funeris fatum gemit?</p>
  <p>ROR. Ego vos per astra, si quid est coelo pium,</p>
  <p>Per orbitatis vulnus obtestor meae,</p>
  <p>Iungite parentem filio, puero senem,</p>
  <p>Quid enim senile pondus hoc coelum grauo?</p>
  <p>NABVZ. Profare luctus, quid gemis? perge, indica.</p>
  <p>ROU. Nate occidisti, nate miserandum caput!</p>
  <p>Heu quo doloris vortice absorptus feror?</p>
  <p>NABVZ. Quis hunc peremit?</p>
  <p>ROH. Saeua latronum phalanx,</p>
  <p>Hoc dum pererrat innocens pastor nemus.</p>
  <p>Et nunc cadauer filij porto sinu,</p>
  <p>Tentoque si quâ sepeliam miserum viâ.</p>
  <p>Sed nos lacessunt eminus telis viri,</p>
  <p>Nec licet humare mortuum. Infoelix Laeda,</p>
  <p>O cara soboles, parua telluris tibi</p>
  <p>Portio negatur mortuo. ô luctus meos.</p>
  <p>NABVZ. I. perge, sepeli filium, per me licet.</p>
  <p>ROH. Habent, peractum est, surge nunc fili, obsecro,</p>
  <p>Caulas petamus ocyus nostram domum,</p>
  <p>Fuge, fuge, talos admouet nobis eques.</p>
  <p>SEDECIAS <hi rendition="simple:italic">fugit per solitudinem summâ
  rerum desperatione</hi>.</p>
  <p>TOnate coelo sydera, &amp; rupto semel</p>
  <p>Crepate mundo, trahite vobiscum polos,</p>
  <p>Polos, &amp; axes, &amp; relucentes globos.</p>
  <p>Refixa sede numina, &amp; mundus labans</p>
  <p>Per capita nostra, &amp; funerum strages ruat,</p>
  <p>Nimis minantur astra, feriant quà volent.</p>
  <p>Si magna ceruix petitur, en magnam offero,</p>
  <p>En nudo pectus funeris magni capax.</p>
  <p>En irretorto lumine per ignem, &amp; faces,</p>
  <p>Et per coruscos fulminis iactus feror.</p>
  <p>Tantùm ruinâ cadere generosâ iuuat,</p>
  <p>Toto perire mundo, &amp; instrato tegi</p>
  <p>Mundo sepultum Proh ferax luctus dies!</p>
  <p>Quis hic locus, quae regio, quò tandem vagor</p>
  <p>Salutis expers, aeger, afflictus, miseri</p>
  <p>Redeamus anime, busta qua Solymae flagrant,</p>
  <p>Coelumque piceus noctis obducit vapor.</p>
  <p>Desertor anime, sanguinis riuo tui</p>
  <p>Extingue flammas patriae &amp; errantes riga</p>
  <p>Vmbras tuorum, conscios testor polos,</p>
  <p>Lustrale volui reddere hoc tenebris caput,</p>
  <p>Nati obstitistis, tu mei consors thori,</p>
  <p>Tu restitisti: genitor &amp; coniux fui:</p>
  <p>Eripere flammis maximum partem mei</p>
  <p>Quondam decebat, irritus cessit labor.</p>
  <p>Haec me reliquit, membra praemisi neci.</p>
  <p>Euisceratus, turpis, excisus, lacer</p>
  <p>Spelaea lustro, Tigrium dignus comes,</p>
  <p>Indignus aula; farè quid portas noui?</p>
  <p>Expone cuncta, totus assueui malis.</p>
  <p>Regina salua est?</p>
  <p>PRASS. Nescio. Tantùm ferunt</p>
  <p>Vrbe extulisse concitum incensa pedem.</p>
  <p>Dum te per alta nemora, &amp; hostiles globos.</p>
  <p>Heu fida coniux, coniugem sequitur. SED. Perij.</p>
  <p>Actum est, in hostes incidit fidum caput.</p>
  <p>Susanna dulce nomen! hoc solum mihi</p>
  <p>De te relictum est. Nomen hoc solum meis</p>
  <p>Haeret labellis, caetera fugax mors tulit.</p>
  <p>Susanna dulce nomen! ô celsae iubar</p>
  <p>Illustre frontis siderum ô gemina faces</p>
  <p>Dulces ocelli, ô candidi colli niues,</p>
  <p>Rosisque mixta labra, &amp; hyblaeis fauis,</p>
  <p>Vt scelere vos nefario perdo, obruo,</p>
  <p>Laudatus ille vir maritae exspes facis.</p>
  <p>Et viuo sceleris author, &amp; montes quatit</p>
  <p>Deus!</p>
  <p>PHASS. Vt habenis rapitur excussis dolor.</p>
  <p>SED. Susanna dulce nomen! hei misero mihi!</p>
  <p>Cur te reliqui barbari spolium ducis?</p>
  <p>Cur te reliqui bellua praedam fera?</p>
  <p>Quis hoc cruore saeuus intepuit mucro?</p>
  <p>O pestis Erebo nata! luctificum scelus!</p>
  <p>Mei pudicum solis extinxi iubar:</p>
  <p>Si restitisses, potuit hoc radijs tuum</p>
  <p>Furiale lumen stringere, &amp; dextram trucem</p>
  <p>Hebetare, quamuis corde bulliret furor.</p>
  <p>Susanna ditis incolit tristes domos,</p>
  <p>Et viuo crimen saeculi, lucis pauor!</p>
  <p>PHASS. Fraena dolorem, si potes, forsan tibi</p>
  <p>Susanna viuit, &amp; viget.</p>
  <p>SED. Nugae merae.</p>
  <p>PHASS. Est saepè mendax fama.</p>
  <p>SED. Sunt nugae merae.</p>
  <p>PHASS. Audi.</p>
  <p>SED. Molestus es mihi.</p>
  <p>PHASS. Quid hoc est?</p>
  <p>SED Amor.</p>
  <p>PHASS. Furor est.</p>
  <p>SED. Furorem furere me patere, atque abi.</p>
  <p>PHASS. Desipere Regem non decet.</p>
  <p>SED. Nimiùm sapis,</p>
  <p>Phassure, amanti.</p>
  <p>PHASS Sapio, quod sapere addecet.</p>
  <p>„SED. Sapere &amp; amare vix Deo conceditur.</p>
  <p>„PHASS. Sapere, amare quisquis est sanus potest.</p>
  <p>SED. Lues, vorago sanguinis, scelerum artifex,</p>
  <p>Vtinam cruore potus emorerer tuo!</p>
  <p>Susanna dulce nomen! hei misero mihi!</p>
  <p>Quid coniugalis pignus hoc sanctum thori</p>
  <p>Et occiderunt liberi?</p>
  <p>PHASS. Ah demens furor!</p>
  <p>Malè ominaris.</p>
  <p>SED. Omen hoc verum est nimis.</p>
  <p>O nigra fata: saeua! miseranda! impia!</p>
  <p>Lux vna nobis abstulit famam, decus,</p>
  <p>Imperia, populos, liberos, sponsam, thoros.</p>
  <p>Ex Rege, &amp; aula, liberis, sponsa, thoris,</p>
  <p>Haec sola restant arma, quae nunc indui.</p>
  <p>Quò criminosa mentis extendo scelus?</p>
  <p>Ignaue morere, spiritum ferro eripe.</p>
  <p>Phassur, doloris conscium pectus mei,</p>
  <p>Largire Domino munus extremum.</p>
  <p>PHASS Quid est?</p>
  <p>SED Quod facere debes vt mihi obstrictus fide.</p>
  <p>PRASS. Faciam, dolorem si modò leuarit tuum.</p>
  <p>SED. Omnes dolores eluet.</p>
  <p>PHASS Faciam, quid est?</p>
  <p>SED Facies?</p>
  <p>PHASS. Lubenter.</p>
  <p>SED Fortiter?</p>
  <p>PHASS. Dubitas?</p>
  <p>SED. Age.</p>
  <p>Impone fidam pectori nostro manum.</p>
  <p>TIASS Impono, quid tum? perge, quid tandem iubes?</p>
  <p>SED Iura per istud pectoris sacrarium,</p>
  <p>Per sancti amoris semper accensus fuces,</p>
  <p>Te praestiturum.</p>
  <p>PHAS Perge Rex, quid vis?</p>
  <p>SED. Fidem.</p>
  <p>THAS. Iuro hoc amoris numen, atque aram mei;</p>
  <p>Iuro per ista sidera, &amp; genium tuum,</p>
  <p>Mepraestiturum, perge, nunc Rex, indica.</p>
  <p>SED Age fige gladio pectus aerumnis graue.</p>
  <p>Nam cui reseruem spiritum execrabilem?</p>
  <p>PRAS. Crudele dictum! quod tibi verbum excidit:</p>
  <p>Vt me cruore taminem impurus tuo?</p>
  <p>O sol &amp; astra!</p>
  <p>DEBIR. Quis mihi Regem indicet?</p>
  <p>Si fors pererrat nemoris vmbrosas domos.</p>
  <p>PHASS. Bona verba quaeso, saluus est nobis Debir.</p>
  <p>DEE Regemne video?</p>
  <p>SED. Fare quid portas Debir?</p>
  <p>DEB. Regina viuit, tenuit incolumis fugam</p>
  <p>Medios per hostes gemina se matri applicat</p>
  <p>Proles &amp; vnum lumine incerto patrem.</p>
  <p>Patrem requirit, busta per patria inuocat</p>
  <p>Nomen parentis. Sed tu, inexpletus ruis</p>
  <p>Per campum, &amp; arma, &amp; caede fumantes globos,</p>
  <list type="unordered">
    <item>
      <list type="unordered">
        <item>
          <list type="unordered">
            <item>
              <list type="unordered">
                <item>
                  <p>Cui Rex reseruas optimam partem tui?</p>
                </item>
              </list>
            </item>
          </list>
        </item>
      </list>
    </item>
  </list>
  <p>SED. Viuunt? reuixi Fare, quo latitant loco?</p>
  <p>DEB Casam recepit in suam pastor Roheg.</p>
  <p>Illic morantur oppidò sparsam domum.</p>
  <p>Sed tu quid erras? perfurit totum nemus</p>
  <p>Flammis &amp; armis, ocyùs portum pete.</p>
  <p>SED. O saeua pietas! dura vicisti omnia,</p>
  <p>Mori volenti sola tu vitam imperas;</p>
  <p>Et sola mortem perimis: edomitus sequor</p>
  <p>Quocumque ducis, Fata nolentem trahunt.</p>
  <p><hi rendition="simple:bold">CHORVS</hi></p>
  <p><hi rendition="simple:italic">Vrbi captae lessum occinit</hi>.</p>
  <p>CEcidit mundi nobile lumen.</p>
  <p>Vrbs syderibus proxima quondam</p>
  <p>Aequata solo sternit campes,</p>
  <p>Longè longis sparsa ruinis.</p>
  <p>Vidi, vidi cuncta cremari;</p>
  <p>Et Mulciberem deferre rogos,</p>
  <p>Per tecta vagis volitare globis,</p>
  <p>Vidi, vidi cineres matris.</p>
  <p>Vidi, vidi ante ora parentum</p>
  <p>Ad foeda trahi stupra puellas,</p>
  <p>Et caniciem sparsam tabo,</p>
  <p>Et lanuginis annos tenerae</p>
  <p>Sanguinis alto flumine mersos.</p>
  <p>Collisa gemunt pectora palmis,</p>
  <p>Et suspiria corde tumescunt.</p>
  <p>Luctus facies errat vbique,</p>
  <p>Et multa volat mortis imago.</p>
  <p><hi rendition="simple:italic">Sapphici</hi>.</p>
  <p>Dum subit moesta facies Sionis,</p>
  <p>Heu dolor coecis furit in medullis,</p>
  <p>Imbre manantes oculi liquescunt</p>
  <p>Impete vena.</p>
  <p>Muta testudo salices fatigat,</p>
  <p>Et silent doctae resonare chordae,</p>
  <p>Ipsa torpenti taciturna sidit</p>
  <p>Lingua palato.</p>
  <p>Dulce solamen dolor est dolorum,</p>
  <p>Et malis foetum, satiare pectus.</p>
  <p>O genae, ôò dulcis liquidos ocelli</p>
  <p>Fundite riuos.</p>
  <p>O Sion mater veneranda natis,</p>
  <p>Vt sedes lentis penitus medullis!</p>
  <p>Cerno te, cerno, teneo, an recursans</p>
  <p>Ludit imago?</p>
  <p>Lucidum terra decus ô beata!</p>
  <p>Quam poli quondam coluêre ciues,</p>
  <p>Nunc iaces! sanguis, cinis, vmbra, manes.</p>
  <p>Heu mea vita!</p>
</div>
<div type="level1" xml:id="actvs-qvartvs.">
  <head>10. ACTVS QVARTVS.</head>
  <p>HIEREMIAS</p>
  <p><hi rendition="simple:italic">Sedeciae capti fatum luget, eiusque
  &amp; filiorum è carcere militari gemitus excipit</hi>.</p>
  <p>QVid me profundo carceris tractum specu</p>
  <p>Vocas ad astra, Magne coelicolûm parens:</p>
  <p>An vt feraces patriae ardentis roges,</p>
  <p>Et vsta matris viscera excipiam sinu?</p>
  <p>Eheu! peractum est: misera fatalis manus</p>
  <p>Plagam supremam sensit, &amp; lethooccubas.</p>
  <p>„Timete coeli fata tam grandis stetit,</p>
  <p>Tam parua Solyma cinere permisto ruit.</p>
  <p>Et hic choraeis siderum insertans caput</p>
  <p>Regnator, alto funere oppressus iacet;</p>
  <p>Opaca dum per nemora scrutatur vias,</p>
  <p>Per saxa repens aspera illuuie obsitus,</p>
  <p>Exanimis, exspes, funeris pompam sui</p>
  <p>Ducens cadauer. Rustica iandem in casa</p>
  <p>Penè vstulatus ferreo oppressus die.</p>
  <p>Iactata casses induit summos fera.</p>
  <p>Et nunc tenetur captus hostili manu:</p>
  <p>Squallore teter, liuidus, ahenis rigens.</p>
  <p>Hinc &amp; reuincto liberi patri assident</p>
  <p>Ipsi reuincti, liberi heu quondam inclyti</p>
  <p>Gloria parentis, lumen excelsa domus.</p>
  <p>Paedore turpes stramini fuso accubant,</p>
  <p>Pedibus catenas liuidis rigidas trahunt,</p>
  <p>Nutriti in auro, gemmeis nixi thoris!</p>
  <p>Illinc edaci compede obstricti gemunt.</p>
  <p>Heu capita Solymae principes, quos interest</p>
  <p>Hic Eleazar, clypeus Isacidum domus.</p>
  <p>Ah, si liceret vltimo affatu frui!</p>
  <p>Sed castra cingunt ferrea immersam specum,</p>
  <p>Vt nullus aditus liberum admittat pedem.</p>
  <p>ARI. Hei mihi pater! ô pater!</p>
  <p>SED. O fili.</p>
  <p>HIER. Suspensus aure flebilem questum audio.</p>
  <p>ARI. Heu vincla grauant teneros artus?</p>
  <p>Heu me lacerat ferreus horror!</p>
  <p>Pondera gesto, pondera manibus</p>
  <p>Insueta meis. Quisquis rerum</p>
  <p>Foedera nectis, Diuum genitor!</p>
  <p>O parce precor, parce sepultis.</p>
  <p>SED. Ariel fili mi, fili Ariel,</p>
  <p>Ariel fili, mi fili Ariel.</p>
  <p>O parce tuo, Nate, parenti.</p>
  <p>HIER Moeror patris, moeror acerbus!</p>
  <p>ABD Heu lenta miseris fata! quid volucres necis</p>
  <p>Tardastis alas, &amp; mihi mortem inuida,</p>
  <p>Mortem negastis, cladibus tantùm vt meis</p>
  <p>Forem superstes? reddite ensem perfidi.</p>
  <p>In arma pronus irruam. Quisquis vetas</p>
  <p>Mori volentem, perimit intactum licet.</p>
  <p>HIER. Heu, quis doloris aestus absorptos rapit!</p>
  <p>Vtinam liceret perditum Regem alloqui!</p>
  <p>Sed trahere lentas non vacat seruis moras?</p>
  <p>Video frementes Marte victorum globos.</p>
  <p>Actum est, mouetur vrna miserorum in caput.</p>
  <p>PRINEES Absiste, non est hîc tibi tutum senex</p>
  <p>Manere, Regis milites sparsos vides</p>
  <p>Excede, ne quid insolens ludat phalanx.</p>
  <p>NABVCHODONOSOR</p>
  <p><hi rendition="simple:italic">Capta vrbe triumphat</hi>.</p>
  <p>TAndem illa tandem nobilis capta est fera,</p>
  <p>Mundi cruore sordida, atque opibus tumens.</p>
  <p>Illa, illa Solyma cecidit, &amp; casus suos</p>
  <p>Mirata, credit vix sibi; credit tamen</p>
  <p>Cecidisse &amp; atra nocte funestat caput.</p>
  <p>Iam macerati cadibus muri, &amp; graues</p>
  <p>Ruêre turres, populat ingentes domos</p>
  <p>Vulcanus audax, dum vaga serpit lue,</p>
  <p>Luditque in auro flammeis sparsus globis.</p>
  <p>Patuit reuulso cardine infamis specus,</p>
  <p>Et dira tabo perlita, &amp; sparsae incubans</p>
  <p>Gazae parentum gemuit inuisum diem,</p>
  <p>Totumque fremitu quassa tremesecit polum.</p>
  <p>At machinator facinorum, praedae artifex,</p>
  <p>Grassans eruentis in suos Reges dolis,</p>
  <p>Plagis tenetur clausus impositis lupus,</p>
  <p>Tenetur, inquam, nostra tuto iam in loco</p>
  <p>Versantur odia: Iupiter coelo imperet,</p>
  <p>Riualis expers solus hîc terras regam.</p>
  <p>NABVZ. Confecta demùm bella sunt coelo auspice</p>
  <p>Priscisque lauris laurus inserpit noua.</p>
  <p>Blandus decorâ vestiet coelum comâ</p>
  <p>Apollo, &amp; ore niteat aurato fluens,</p>
  <p>Gemma serenus candida currat dies,</p>
  <p>Dum laeta pennis igneis victoria</p>
  <p>Nectit corollas, fama dum pernix citis,</p>
  <p>Subuecta Zephiris, gentibus nomen tuum</p>
  <p>Narrat remotis, hinc hones, illinc decor</p>
  <p>Niueos iugales gemmeo fraenent iugo.</p>
  <p>NABVCH. Tu qui rubentis Sirij armatus rogis</p>
  <p>Penetrasti in vrbem, longa cùm ferro minax</p>
  <p>Vallaret acies moenium aduersum latus,</p>
  <p>Hac te corona Regia exornat manus.</p>
  <p>NABVCH Haec est meorum summa votorum dies,</p>
  <p>Felicitatis hic apex sistit mea,</p>
  <p>Nec posco fieri Iuppiter, si me tibi</p>
  <p>Obsequia tanto Martis adstringunt Deo.</p>
  <p><hi rendition="simple:bold">CHORVS CHALDAEORVM Principum.</hi></p>
  <p>VIuat honorato princeps Chadaeus in ostro,</p>
  <p>Viuat honoratus, viuat honoris amor.</p>
  <p>Viuat superis charus, &amp; imis</p>
  <p>Deus in terris Nabuchodonosor.</p>
  <p>Nobis laeta dies adest,</p>
  <p>Nunc soles meliùs nitent,</p>
  <p>Festis candida laureis</p>
  <p>Pubes necte capillos.</p>
  <p>Vos ô ducite milites</p>
  <p>Lentis otia ferijs,</p>
  <p>Dextro mitis Apolline</p>
  <p>Toruum lenio Martem.</p>
  <p>Tuque ô plebs preme floream</p>
  <p>Tellurem pede libero,</p>
  <p>Curis foetaque pectora.</p>
  <p>Leni dilue Baccho.</p>
  <p>Nobis laeta dies adest,</p>
  <p>Labens aethere faustitas,</p>
  <p>Puris fulget honoribus</p>
  <p>Nostris accola tectis.</p>
  <p>Agros visit &amp; oppida</p>
  <p>Labens aethere faustitas,</p>
  <p>Et nos diues opum beas</p>
  <p>Pleno copia cornu.</p>
  <p>NABVCHODONOSOR. ELEAZAR. AZAR.</p>
  <p><hi rendition="simple:italic">Nabuchodonosor captiuos Principes
  increpat.</hi></p>
  <p>INfausta capita, saeua Titanum lues,</p>
  <p>Etiamne coelo trahere tentastis Iouem?</p>
  <p>Etiamne stellis mittere audaces manus?</p>
  <p>Et me flagranti lucidum astrorum globo</p>
  <p>Violare ferros mentis incesta nefas!</p>
  <p>Quae vos Apella, quae cruces, miseri, manent?</p>
  <p>ELEA. Vincti leonis vellicant mures iubam.</p>
  <p>NAB Tu te leonem venditas praedo impie?</p>
  <p>ELEAZ. Meos honores venditat gladius meus,</p>
  <p>Adhuc cruore sontium &amp; vita tepens.</p>
  <p>NAB. Sed ille felix perdidit Dominum mucro.</p>
  <p>ELEAZ. Perdidit in armis, obijcis nobis decus.</p>
  <p>NAB. Fateor, Apellae, vincier vobis decus.</p>
  <p>AZAR. Decus est honesta patriae in caussa mori.</p>
  <p>NAB. Et vos in armis mortui?</p>
  <p>ELRAZ. Libuit mori.</p>
  <p>Non licuit, eheu, quando sic visum Deo?</p>
  <p>NAR Deo? quis ille vester infelix Deus?</p>
  <p>AZAR. Qui te, tuosque praepotens fastus teret.</p>
  <p>NAR. Qui Marte nostro corruit fusus solo.</p>
  <p>AZAR. Qui mente sola frangit humanos Ioues.</p>
  <p>NAE Asinusne mente frangit humanos loues?</p>
  <p>„ELEA. Asinus! scelestis fiet hic tandem leo.</p>
  <p>NAB. Rugitne in auro marcidum hos Asini caput,</p>
  <p>Quod thure voluit Entheus Moses coli?</p>
  <p>AZAR. Haec somniorum somnia, &amp; nugae merae.</p>
  <p>RAB. Haec somniorum somnia, at verpi canunt.</p>
  <p>AZA. Imò, mitrata vendit hunc fumum cohors.</p>
  <p>NAB. Quod colitis ergo numen arcanis focis?</p>
  <p>ELEAZ Quod impiorum nemo Medorum videt.</p>
  <p>NAB. Et vos videtis?</p>
  <p>ELEAZ. Fateor, at mente &amp; fide.</p>
  <p>NAB. Fide videtur porcus, atque asini caput.</p>
  <p>ELEAZ. O sancta pietas! ò fides patrum! ô pudor!</p>
  <p>Egone supremum dedecus vestra domus</p>
  <p>Patiar inultus? quisquis est hostis Dei,</p>
  <p>Ferro coruscus tendat hîc gressus, ego</p>
  <p>Nudus, &amp; inermis obuium pectus feram.</p>
  <p>Et ni scelestam manibus euulsam pijs</p>
  <p>Linguam amputaro, gaudeat spolijs meis,</p>
  <p>In astra virus perdita linguae vomat,</p>
  <p>Et hoc veneno solus incestet facem.</p>
  <p>NAB. Te bilis atra cordis inuersum excoquit.</p>
  <p>ELEAZ. Insaniendum est sobriè in causa Dei.</p>
  <p>NAB. Mitte ista, vitam largior fratri, &amp; tibi.</p>
  <p>ELEAZ. Largire timidis, fortium nemo petit.</p>
  <p>NAB Audite iuuenes, dulcis est vita, &amp; breuis:</p>
  <p>Me vestra flectit indoles, aetus, amor,</p>
  <p>Et torua Martis gloria. Incolumes volo,</p>
  <p>Volo beatos. Reddite hoc vnum mihi:</p>
  <p>Hoc caritati Regia, hoc aula spei.</p>
  <p>Vos execrati Regis infidum larem</p>
  <p>Et arma genio fracta Babylonis mea,</p>
  <p>Et laua Hebraei Numinis deliria,</p>
  <p>Ad rusticos, &amp; simpulatrices anus</p>
  <p>Mittite, nec istâ tendite in fatum viâ.</p>
  <p>Vos militate ductu, &amp; auspicijs meis.</p>
  <p>Per astra iuro lucida rotantem Mithram.</p>
  <p>Fasces, curules, laureas impertiar,</p>
  <p>Et ambo ad arces gloria illustres veham.</p>
  <p>ELEAZ. Etiamne palpo melleas fundis preces?</p>
  <p>Etiamne nostrum tamdiu ignoras genus?</p>
  <p>En nudo pectus, tu cicatrices vide:</p>
  <p>Numera cruenta vulnera, &amp; belli notas:</p>
  <p>Ego cruoris prodigam mentem gero.</p>
  <p>Iuro tremendi numen aeternum Dei,</p>
  <p>Tuas ego artes execror, Regnum exspuo.</p>
  <p>Vtinam liceret pedibus attritam meis</p>
  <p>Calcare`cidarim, frangere hâc Sceptrum manu.</p>
  <p>NAB Quid laeua fratris consilia sequeris? miser!</p>
  <p>AZAR. O sancti amores fratris? ô charum caput:</p>
  <p>Qua me procella, frater, eripiat tibi:</p>
  <p>Non si Tonantis fulgure rubentes manus</p>
  <p>Feriant, &amp; istos fulmen innexus vibrent,</p>
  <p>Rumpant amoris vincula, &amp; nodos pij.</p>
  <p>NAB Emolliêre malleis durum caput.</p>
  <p>ELRA. Mortem minaris, hoc mihi tandem placet.</p>
  <p>NAB Mors ista solis quippe furiosis placet.</p>
  <p>ELBA2. Dulce &amp; decorum est furere pro caussa Dei.</p>
  <p>NAB. Rebellionem tu Dei caussam vocas?</p>
  <p>EL Pro patria, &amp; aris emori, caussa est Dei.</p>
  <p>NAB Moriêre vecors funare haud vno tamen.</p>
  <p>ELEAZ. In fratre, credo, bis volo, &amp; possum mori.</p>
  <p>NAB. Mandate nocti debitum hoc diris caput,</p>
  <p>Et comparate monstra poenarum noua.</p>
  <p>NABVCHODONOSOR. SEDECIAS.</p>
  <p><hi rendition="simple:italic">Sedeciae vincti caussam
  audit</hi>.</p>
  <p>IMpure, vecors, degener, crude, impie,</p>
  <p>Et quod malorum maximum terras grauat.</p>
  <p>Ingrate, tandem vindices sentis Deos?</p>
  <p>Tandem Tonantem coelitùs cernis manum?</p>
  <p>Pollute, Regum infide spoliator, latro,</p>
  <p>Quid te rebelli iuuit in Dominum manu</p>
  <p>Acuisse ferrum praedo Regnorum taces.</p>
  <p>Eloquere, quis te coecus instinxit furor?</p>
  <p>Eloquere stupide.</p>
  <p>SED. Nescio, fatum meum.</p>
  <p>NAB. Fatum tuum ignauè nebulo, fatum tuum?</p>
  <p>Tui furores, quid mihi fata obijcis?</p>
  <p>SED. Humanus error.</p>
  <p>NAB. Crimen errorem vocas?</p>
  <p>Errorem iniquum capite pensabis tuo.</p>
  <p>SED. Non imperatum pectus ad mortes tuli,</p>
  <p>Ciùm sors acerba perditum illisit solo,</p>
  <p>Cùm Regem, &amp; aulam, cùm mei partem exui,</p>
  <p>Coepi perire: Mortis hoc spolium fuit:</p>
  <p>Nunc vilis anima perditae lucis tenax</p>
  <p>Tuum ad Tribunal sistitur, quam vultures</p>
  <p>Sorbere crudi gestiunt miseram dapem.</p>
  <p>Hunc si reposcis spiritum terris grauem,</p>
  <p>Exuo, rependo, conscium testor diem</p>
  <p>Non parcus animae morior At regem decet.</p>
  <p>NAB. Quid decet? vt hostem comprimi te hostiliter.</p>
  <p>SED. Meminisse lenitatis, &amp; sortis decet.</p>
  <p>NAB. In te!</p>
  <p>SED. In misellum.</p>
  <p>NAB. In perfidum?</p>
  <p>SED. In Regem.</p>
  <p>NAB In feram?</p>
  <p>SED. Vitam tueri, &amp; liberos, hoc est ferae.</p>
  <p>„NAB. Odi superbàs miserias.</p>
  <p>SED. Fateor, mihi</p>
  <p>Sors cuncta rapuit, non tamen rapiet virum.</p>
  <p>NAB. Nec parricidam.</p>
  <p>SED. Quod meum est tantum scelus?</p>
  <p>NAB. O Innocentem!</p>
  <p>„SED. Quòd miser sum, hoc sum nocens!</p>
  <p>NAB. Miseria nullos, mens mala nocentes facit.</p>
  <p>SED. Vbi criminosa mentes admissum nefas?</p>
  <p>NAB Spoliare reges, credo, pietatem putas?</p>
  <p>SED. Regnum tueri patrium, iustum puto.</p>
  <p>NAB. Quod? nullum habebas.</p>
  <p>SED. Debitum at nobis fuit.</p>
  <p>NAE. Tibi?</p>
  <p>SED. Parentum quippe sic leges ferunt,</p>
  <p>Vt Regna seruent posteris.</p>
  <p>NAE Regnum meis</p>
  <p>Armis subactum?</p>
  <p>SED. Armis &amp; oppressum tuis.</p>
  <p>NAE. Furiose nebulo, num tibi Regnum dedi</p>
  <p>Meo labore partum, &amp; auspicijs patris?</p>
  <p>SED Esto, dedisti; si tamen, quod non rapis.</p>
  <p>Hoc dare putaris. Rumpe libertas fores,</p>
  <p>Quas obseratas barbaro hic claudit metu.</p>
  <p>Tu lacera mundi spolia violentis rapis,</p>
  <p>Alens tributo gentium incestam famem:</p>
  <p>Et aestuosae torridus mentis salo</p>
  <p>Exitia supra nostra violentus ruis.</p>
  <p>Si quis opulentus hostis est: si quis lares</p>
  <p>Patrios tuetur fidus, &amp; lacera domus,</p>
  <p>„Refigit artus, ille sacrilegum est caput.</p>
  <p>Ecquis cruoris tantus insedit furor</p>
  <p>Siticulosis faucibus? Tu si potes</p>
  <p>Refixa coelo sydera, &amp; terras rape,</p>
  <p>Et nos relinque liberis, patria, &amp; focis.</p>
  <p>NAB. Hoc in catenis. SED. Liber, &amp; similis Deo.</p>
  <p>NAE. Ego contumacem spiritum alidam potens.</p>
  <p>SED. Quod tu minaris, carnifex vester facit.</p>
  <p>NAE. Qui mitigabit pectoris furias tui.</p>
  <p>SED. Quicquid minaris, hoc nimis lentum venit.</p>
  <p>NAB. Non sunt inanes fulgur è pelui minae.</p>
  <p>SED. Scimus cruore Tigris extingui sitim.</p>
  <p>NAE. Lentè per artus ille stillabit cruor.</p>
  <p>SAD. Pasci cruore non decet Regem pium.</p>
  <p>NAB Reges decorum praedo Regnorum doces?</p>
  <p>SED. Doceo tremendam Iudicis sancti manum,</p>
  <p>„Qui intaminatus arbiter rerum sedet</p>
  <p>Iudicia Regum examinans alio in foro.</p>
  <p>NAE. Hoc tu praeibis ad forum lentè tamen.</p>
  <p>SRD. Hic te vadari libere cunctis dicat.</p>
  <p>NAR. Tu me vadare, carnifex caussam audiet:</p>
  <p>Auferte monstrum protinus satellites.</p>
  <p>SED. Audi Imperator.</p>
  <p>NAB. Loquere funeste.</p>
  <p>SED. Est mihi</p>
  <p>Tenella proles.</p>
  <p>NAB. Hoc scio quid tum? ocyùs.</p>
  <p>SED. Sunt innocentes.</p>
  <p>NAB. Sunt tamen certè tui.</p>
  <p>SED. Miserere sobolis, quae in tuo posita est sinu,</p>
  <p>Haec lacera restant naufragia magnae domus.</p>
  <p>Parui clientes de tuo crescant tibi.</p>
  <p>Feliciores perdito patre: hoc peto,</p>
  <p>Hoc nomen, aetas, hoc ratio mitis iubet.</p>
  <p>Quis seruitutem Regibus pueris negat?</p>
  <p>NAB. Ego liberare carcere, &amp; vinclis volo.</p>
  <p>SED Bene est, abunde est (coelites) vixi satis,</p>
  <p>Meo cruore busta restingue omnia.</p>
  <p>NAB. Viden vt rebelli mente furiatus tumet,</p>
  <p>Nec meminit hostis, temporis, rerum, sui.</p>
  <p>Est mitigandus.</p>
  <p>NABVZ. Facibus, &amp; ferro potes,</p>
  <p>Ferrò petatur, occidat.</p>
  <p>NAB. Poenam volo,</p>
  <p>Quae poena fiat, finis est poena mori.</p>
  <p>NABVZ. Per lenta tortus supplicia vitam</p>
  <p>NAB. Destino ego plures ictu nostro locos.</p>
  <p>NABVZ. Sed vna mors est.</p>
  <p>NAB Saepiùs cogam mori.</p>
  <p>NABYZ. Qua parte feries?</p>
  <p>NAB. Molliori.</p>
  <p>NABVZ. Quomodo?</p>
  <p>NAB. Natos habet, per hos petatur, sic volo.</p>
  <p>Per latera prolis in patrem ferrum exigam.</p>
  <p>NABVZ Sunt innocentes liberi.</p>
  <p>NAB Satis est nocens,</p>
  <p>Quisquis parente perfido viuit satus.</p>
  <p>Hac nostra mens est, filij primùm occidant</p>
  <p>Patris ante vultus: mox pater ferro graui</p>
  <p>Suffixus oculos, per necem vitam exigat.</p>
  <p><hi rendition="simple:bold">CHORVS</hi></p>
  <p><hi rendition="simple:italic">Lamentatur Regis &amp; filiorum
  fortunam.</hi></p>
  <p>NOndum expiatos, vos Solyma tegunt</p>
  <p>Diri nepotes, maius agit furor,</p>
  <p>Et sparsa flummas in minaces</p>
  <p>Astra parant noua monstra terris.</p>
  <p>Axis ruinis stellifer insonat,</p>
  <p>Semperque nostris funeribus tremit:</p>
  <p>O parce Regnator labantes</p>
  <p>Relliquias temerare gentis.</p>
  <p>Erramus altos per cineres patrum.</p>
  <p>Flammis perusti, semineces famo.</p>
  <p>Ceu per sepulchrorum fauillas</p>
  <p>Spectra modis agitata miris.</p>
  <p>Rex taminati carceris incola</p>
  <p>Teter catenis &amp; macie obsitus,</p>
  <p>Proludit orco, dum tenebris</p>
  <p>Iam vacuum sepelit cadauer.</p>
  <p>Patris sequuntur funera paruuli.</p>
  <p>Impube ferri corpus arat rigor.</p>
  <p>Ah quantà Regis hinc cicatrix</p>
  <p>Vulneribus rubet vsque crudis!</p>
  <p>At victor ignes aggerat ignibus,</p>
  <p>Tornamque frontem turbidus incutit:</p>
  <p>Ceu fulminantis per fragores,</p>
  <p>Igniferi micuere vultus.</p>
  <p>Hinc corda latè sternit atrox pauor.</p>
  <p>Coelo volucres attonita stupent.</p>
  <p>Terrorque mundi per recessus,</p>
  <p>Ei trepidas equitauit vndas.</p>
</div>
<div type="level1" xml:id="actvs-qvintvs.">
  <head>13. ACTVS QVINTVS.</head>
  <p>NABVCHODONOSOR</p>
  <p><hi rendition="simple:italic">Carnificinam, praemisso ad Sedeciam
  Tribuno, qui eius filios euocet, instruit.</hi></p>
  <p>I, Fulminatrix, rumpe iam nubem munus,</p>
  <p>Satis fragore mugiunt vasto poli,</p>
  <p>Satis trisulca nubium flamma micant,</p>
  <p>Iam tota Regum capita quae ferias patent.</p>
  <p>Concipe ruinas manubijs dignas tuis,</p>
  <p>Feri, trucida, fiet hoc, fiet nefas,</p>
  <p>Quod extimescant inferi, fiet tamen.</p>
  <p>Incumbe in ignes animae, viuaces coquit</p>
  <p>Violentus iras ardor, est flammis iter</p>
  <p>Pronum in ruinas: quid memor frustra pius?</p>
  <p>Iam coena feruet, ferculo grandi est opus,</p>
  <p>Tribune perge, Sedecia natos voca.</p>
  <p>TRIB Iniqua semper iura famulatus mei</p>
  <p>Vt ego tenellos rapiam ab amplexu patris.</p>
  <p>Vt orbitatis vulnus infligam, noua</p>
  <p>Semper gementi vulnera, vt cultrum impium</p>
  <p>Per viscera exigam nefaria quid iubes</p>
  <p>Fortuna Regni, quem facis votis modum?</p>
  <p>Quâ fraudulentus arte conficiam nefas,</p>
  <p>Natura pande, pectus excruciat dolor.</p>
  <p>SEDECIAS TRIBVNVS.</p>
  <p><hi rendition="simple:italic">Sedeciae timor, &amp; extrema verba
  ad filios.</hi></p>
  <p>SED. AGedum Tribune, protinus iussa expedi.</p>
  <p>Quid nuncias?</p>
  <p>TRIB Rex filios ambos vicat.</p>
  <p>SED. Solosne?</p>
  <p>TRIB. Solos.</p>
  <p>SED. Ad necem credo rapis?</p>
  <p>TRIB. Malè ominaris, liberi viuent tui:</p>
  <p>Miserata Regis vxor afflictus opes,</p>
  <p>Primoque flore lucidum aetatis decus.</p>
  <p>A Rege dono postulat miseros dari.</p>
  <p>Sic mansuetum pectus aerumnas amat</p>
  <p>At ille blanda mitior factus prece</p>
  <p>Non iam repugnat, vinculis solui iubet,</p>
  <p>Epulasque festo carpere ambrosias die.</p>
  <p>SED. Heu laeua fata denegant verbis fidem!</p>
  <p>TRIB. Quid suspicaris: abripi possent tibi,</p>
  <p>Si vis parata vellet hoc mortis genus.</p>
  <p>Sed nunc petuntur, patris vt redimant caput.</p>
  <p>Vt fortè in aula principum mixti globo</p>
  <p>Crescant in ostro, Regium stipent lutus.</p>
  <p>Non abnuendam principi hanc sortem reor.</p>
  <p>SED. Adeste nati, columen afflicta domus;</p>
  <p>Adeste nati, lumen extincti patris,</p>
  <p>O cara cara frusta naufragij mei!</p>
  <p>Etiam videre naufraga auulsos rate,</p>
  <p>Heu, quae libido! maximum est patri bonum.</p>
  <p>Cohibete lachrymas; (iubeo, nec possum tamen</p>
  <p>O filiorum nomen! ô blandum nimis,</p>
  <p>Potensque nomen!</p>
  <p>ARD. Fare quid luges, pater?</p>
  <p>Mortem satelles nunciat gnatis tuis?</p>
  <p>SED. Benè ominare.</p>
  <p>ABD. Praestò sum, si rex iubet.</p>
  <p>ARI. Nec ego miselli spiritus fiam tenax,</p>
  <p>Si te reseruat coniugi, satis est pater,</p>
  <p>Morior libenter.</p>
  <p>SED. Vlceror; quò me rapis</p>
  <p>O sancta soboles digna meliori patre?</p>
  <p>Vos liberari carcere, &amp; vinclis iubet.</p>
  <p>ABD Nos?</p>
  <p>ARI. Et parentem?</p>
  <p>SAD Linquite hunc fato suo.</p>
  <p>ARD. O sancte genitor, per sacrum nomen patris,</p>
  <p>Et per catenas, quas ego lacrymis rigo,</p>
  <p>Miserere, cui nos durus opponis malo?</p>
  <p>ARI.Vt te relicto spiritum precarium</p>
  <p>Mendicem in aula Regis! ô pudor! ô fides!</p>
  <p>Meliora quaeso, tam graue est miseris; mori?</p>
  <p>O sancte carcer! ô patris vincla! ô mei</p>
  <p>Numina doloris! cur ego vobis grauis</p>
  <p>Comes esse coepi?</p>
  <p>SED Non perit vobis parens,</p>
  <p>Dudum perire coepit exitijs grauis,</p>
  <p>Hac parte peragant fata quâ coepi mori.</p>
  <p>Ite, ite filij, sanguine extinguam meo</p>
  <p>Iras leonis, quà volet mortem exigat.</p>
  <p>Totus. nocens sum, crimine hoc vno reus,</p>
  <p>Quod seruituti liberos genui parens.</p>
  <p>Ite, ite filij Regis heu! quondam inclyti,</p>
  <p>Pretiosa soboles: nunc rei sordes patris;</p>
  <p>Ite, ite quondam decora Regalis domus:</p>
  <p>Nunc lacera membra, membra funesta domus.</p>
  <p>Ite, ite quondam gentis excelsae decor,</p>
  <p>Nunc lachrymae, nunc gentis afflictae dolor.</p>
  <p>Quondam beati, regij columen Laris,</p>
  <p>At nunc clientes, Regis Assyrij.</p>
  <p>ABD O pater</p>
  <p>Quàm dura narras!</p>
  <p>ARI. Satius est, genitor, mori.</p>
  <p>SED.Vt animus horret laudis ingenitae tenax:</p>
  <p>O nata sceptris pectora; ô dignae manus</p>
  <p>Regnorum habenis! vos ego fraudo impius!</p>
  <p>TRI Tandem expedite, Regis imperium vocat.</p>
  <p>SED. Quid me enecatis filij! viuo, &amp; necis</p>
  <p>Quid vrna verset nescio, vestrum caput,</p>
  <p>Meumque forsan melior eripiet Deus.</p>
  <p>Exite tandem iussa, quò Regis vocant.</p>
  <p>Si vos misellos fata fecerunt, tamen</p>
  <p>Nec fata possunt sacere degeneres.</p>
  <p>ARI. Pater.</p>
  <p>ARD. Vale ergo, genitor</p>
  <p>ARI Sequimur ad iussus tuos.</p>
  <p>SE.D. Sed vnde totus corpore, &amp; mente horreo?</p>
  <p>Tam dirus horror grande praesagit malum.</p>
  <p>Redite nati subitò in amplexus patris.</p>
  <p>O chara lecti pignora! ô germen sacrum!</p>
  <p>Vos fortè in vlnis vltimum amplector meis.</p>
  <p>Iterumne lachrymae? pertinax patris est amor.</p>
  <p>Non vos relinquo: conscias stellas voco.</p>
  <p>Hoc si perosum lumen occumbit caput,</p>
  <p>Coepitque terris, &amp; polo fieri graue,</p>
  <p>Quacumque cedet flammeae mentis vigor.</p>
  <p>Carcere refracto corporis, viuam memor</p>
  <p>Vestra parentis filij, &amp; vestrùm memor.</p>
  <p>Cùm luce prima vestiet Titan polos,</p>
  <p>Cùm nox nigrantem sepeliet terra globum,</p>
  <p>Iniurioso cùm cinis vento ferar</p>
  <p>Inanis vmbra, cassa vitali die,</p>
  <p>Adero, subibo leniter, cernam alloquar;</p>
  <p>Noctes beatas vultus implebit patris.</p>
  <p>Totus erit oculis pectori, totus pater.</p>
  <p>Ite, ite fortes, quà Deus miseros vocat.</p>
  <p>TRIB Vt coeca rotat fortuna vices,</p>
  <p>Regumque domos turbine versat!</p>
  <p>Haccine quondam soboles Regis?</p>
  <p>Haccine magna spes alta domus?</p>
  <p>Vt illuuie corpora sordent,</p>
  <p>Liuentque foris colla catenis!</p>
  <p>Me tanta mouet luctus facies.</p>
  <p>Agite, expedite protinus vota &amp; preces.</p>
  <p>SEDECIAE filij ante Nabucho¬</p>
  <p>donosorem.</p>
  <p>ABD. O Cui superbas credidit gentes Deus</p>
  <p>Fraenare sceptro, magne regnator soli,</p>
  <p>Tu licet vtrumque laureis axem tegas,</p>
  <p>„Est certè oliuis laureas inter locus.</p>
  <p>Iactata dubijs fluctibus miserum ratis</p>
  <p>Tuas ad aras confugit: oliuas tuas</p>
  <p>Emersa fluctu prensat, &amp; pacem rogat;</p>
  <p>Heu Solyma Solyma, gentium quondam caput:</p>
  <p>Viduata tectis, alta consurgit rogis.</p>
  <p>Nil iam relictum est militi, praceps furor</p>
  <p>In busta saeuit, deflagrataeque incubat</p>
  <p>Cineri parentis: quid tibi superet vides,</p>
  <p>At nos sub alta nocte depressi caput,</p>
  <p>Inter catenas gemimus inuisum diem,</p>
  <p>Emacerati carceris tetro situ.</p>
  <p>Non iam viri, sed moesta laruarum cohors.</p>
  <p>O parce, parce mortuis!</p>
  <p>„ARI. Non semper axis fulmine illisus torat,</p>
  <p>„Nec semper vndant busta Cyclopum fera:</p>
  <p>„Sed sopit iras Iupiter blandum micans,</p>
  <p>„Rutiloque purum crine flauescit caput.</p>
  <p>Sit te iuuabit sidus allapsum polo</p>
  <p>Terris serenum reddere, &amp; mundo diem.</p>
  <p>En prouoluti genibus haeremus tuis,</p>
  <p>Hic pacis aram, mortis aut tumulum expeto.</p>
  <p>NAE. Mortis. quis istas laeuus assingit minas?<note>
    <p><hi rendition="simple:italic">In margine: Rex dissimulat consilij
    crudelitatem.</hi></p>
  </note></p>
  <p>Vincla, &amp; dolorem, &amp; mentis emotae faces.</p>
  <p>Obliuiosis mergite in Bacchi sacris.</p>
  <p>En cara, Iuuenes cara libertas adest.</p>
  <p>ARI. Etiam parenti?</p>
  <p>ABD. Nomen hoc pectus fodit.</p>
  <p>Viuo parente, filijs tuta est salus.</p>
  <p>Vincto parente filijs nulla est salus.</p>
  <p>Ignosce patri, per tuas lauros rogo.</p>
  <p>Quòd si expiari conuenit Regni luem</p>
  <p>Aliquo cruore, nec capit victor modum:</p>
  <p>Ego expiabo caede quod restat meâ.</p>
  <p>Ignosce misero, quò dolores liberûm,</p>
  <p>Viuique tendis funus ambiguum patris?</p>
  <p>NAB. Per astra iuro, viuet hic vester parens.</p>
  <p>ABD O lenitatem principis dignam Deo!</p>
  <p>ARI Totus reuixi frater, ôcarum caput.</p>
  <p>NAB. Exuite vincla, non eos artus decent;</p>
  <p>Induite cultus pristinae sortis notas,</p>
  <p>Exerite trabeas imbre Sarrano graues,</p>
  <p>Afferte niueae vestis intactum decus,</p>
  <p>Afferte, iuuenes vestiam nostra manu.</p>
  <p>NABVZ. En turba felix, Martia gentis decus,</p>
  <p>Beatitates aureae lucis colit,</p>
  <p>Et fronde sesta pullulant diuôm domus,</p>
  <p>Diuesque nimbis aura sicanijs tepet</p>
  <p>Augete iuuenes, principum illustrem globum,</p>
  <p>Date his coronas.</p>
  <p>ABD Mitte Rex. serta haec decent</p>
  <p>Crines beatos: est adhuc vinctus pater.</p>
  <p>NAB. Soluetur, ite, veniet accitus parens,</p>
  <p>Iam subsequetur filios, patrem ad uoca <note>
    <p><hi rendition="simple:italic">In margine: Abripiuntur in aulam
    necandi.</hi></p>
  </note></p>
  <p>Regalem in aulam, lugubrem huic coenam instruo.</p>
  <p>Habent. peractum est, victimae sacrae Deo</p>
  <p>Pompâ triumphant funebri in nostras manus</p>
  <p>Tandem nefastus venit, &amp; totus quidem.</p>
  <p>Perge, anime, perge, sequere foelices manus.</p>
  <p>Sua membra videat lacera Iudaeus stolo,</p>
  <p>Commista trunco viscera, &amp; tabum fluens.</p>
  <p>Et palpitantes viscerum fibras, suum</p>
  <p>Demum cruorem sorbeat: viuat tamen</p>
  <p>Bino superstes funeri, morti grauis.</p>
  <p>ELEAZARI &amp; AZARIAE <hi rendition="simple:italic">Principum
  mors</hi>.</p>
  <p>ELEAZ. EMasculate; lanio puerorum, gulo,</p>
  <p>Semesa ructans ossa scelerata dapis.</p>
  <p>Si verminosis balneum membris paras</p>
  <p>Vita tepenti &amp; sanguine humano fluens,</p>
  <p>Iugulum virorum Marte legitimo pete,</p>
  <p>Pete per ferocis aleam belli decus.</p>
  <p>Exere tenebris arma, quae nemo videt,</p>
  <p>Inter spadonum clausa rugosum pecus,</p>
  <p>Copas syriscas inter, atque inter lupas.</p>
  <p>Quae moliuntur cereum nasum tibi,</p>
  <p>Versantque dextrâ tortilem &amp; solea petunt.</p>
  <p>NAB. Elide laqueo guttur infandum ocyùs.</p>
  <p>ELEAZ. Etiamne laqueo? ô multa fleturum caput:</p>
  <p>Sunt astra, praeses est, &amp; astrorum Deus.</p>
  <p>Ante astra, &amp; ante cuncta voluentem Deum.</p>
  <p>Reddo innocentem spiritum; affigo tibi,</p>
  <p>Tuoque capiti sanguinis diras mei,</p>
  <p>Diras, edaces, fulminatrices feras;</p>
  <p>Quacumque perges adero nocturnus furor.</p>
  <p>Premens, fatigans, vngue funesto impetens</p>
  <p>Erosa cancris viscera, &amp; bubonibus.</p>
  <p>En iugulum hyaena, sanguinem totum obbibe.</p>
  <p>NAB. Nunc sapere oportet, curris his metam vltimam.</p>
  <p>I sequere vecors, si libet, fratrem tuum.</p>
  <p>AZAR. O qui rotatu voluis aeternas domos,</p>
  <p>Et summa ab arce prospicis tantum scelus!</p>
  <p>Tyrannus atrox, tartari emissus specu</p>
  <p>Fratrem peremit maximam partem mei.</p>
  <p>Et sapere vecors me iubet Vis osculer</p>
  <p>Dextram fluentem caede Germani mei?</p>
  <p>Vis vt te adorem crudiuore mundi Cyclops,</p>
  <p>Orbis macellum, venter exquilijs grauis,</p>
  <p>Vis vt te adorem? iuro per manes meos,</p>
  <p>Non erit inultum posteris tantum scelus.</p>
  <p>O frater, ô frater miselli pectoris,</p>
  <p>Portio beata, loquere supremum mihi!</p>
  <p>Da, da fugaces spiritus oris legam.</p>
  <p>O nuper altum laureis certum caput!</p>
  <p>O dextra felix, fulmen Assyriae domus!</p>
  <p>O frons amorum, Veneris, &amp; Martis decor?</p>
  <p>O blanda lucis fulgura, ô labra, ò genae!</p>
  <p>Haec vos manebunt fata, nec laurus sacra</p>
  <p>Arcere potuit fulmen indigna necis.</p>
  <p>NAB. Nondum expiastis crimen infelix stygis?<note>
    <p><hi rendition="simple:italic">In margine: Rex cedit ex
    scena.</hi></p>
  </note></p>
  <p>AZAR. Audi execrande parte qua flumen tonat,</p>
  <p>Hunc ego cruorem sospiti libans Deo,</p>
  <p>Cunctus in vnum prouoco Dirus caput,</p>
  <p>Vt tu aestuosi turbine instabilis sali,</p>
  <p>Rabidae phrenesis vortice anxifero gemens.</p>
  <p>Euisceratus. sulphuris coctus rogis,</p>
  <p>Guttatim in astra spiritum sontem expuas.</p>
  <p>Vt Regem, &amp; aulam, viuus, vt virum exuens,</p>
  <p>Et belluarum mixtus armentis, nouum</p>
  <p>Mugire discas Taurus ignotus tibi,</p>
  <p>Deformis, ater, turpis, illutus, lacer,</p>
  <p>Ipsae te atroces respuant comitem ferae,</p>
  <p><hi rendition="simple:bold">CHORVS</hi></p>
  <p>CEcidit columen dulce Sionis,</p>
  <p>Cecidit robur, cecidit virtus,</p>
  <p>Iuuenes magnae pignora gentis,</p>
  <p>Manibus istis ferte cupressos.</p>
  <p>Hos non rapido turbine belli</p>
  <p>Strauit torui dextera Martis:</p>
  <p>Mauors timuit saepè tonantes,</p>
  <p>At fraus grassans miscuit vmbris.</p>
  <p>Non iam laceri moenia Iuda,</p>
  <p>Nec Barbaricis depasta rogis</p>
  <p>Lugeo misera tecta Sionis;</p>
  <p>Vestros obitus, grandes anima,</p>
  <p>Defleo, miscens sanguinis aptas</p>
  <p>Fletibus vndas. Heu triste sacrum</p>
  <p>Impono tuis ô dolor aris.</p>
  <p>Cui nos lachrymus libare iubes?</p>
  <p>Nondum exhausto flumine manant</p>
  <p>Oculi timeo Regi, timeo</p>
  <p>Soboli, non hic conuiua placet,</p>
  <p>Quisquis sparsus miserûm tabo</p>
  <p>Festiua struit fercula. Nescit</p>
  <p>Legem improbitas felix. Acres</p>
  <p>Addit stimulos fortuna malis.</p>
  <p>Ast vnde tonant fremitus aula?</p>
  <p>Verberat aures ferri stridor,</p>
  <p>Gemituque nouo scelerata sonant</p>
  <p>Limina Regis. Noua monstra parat</p>
  <p>Victrix Babylon Discute pauidos</p>
  <p>Corde timores, Maxime Regum.</p>
  <p>NVNCIVS</p>
  <p><hi rendition="simple:italic">Luctuosam catastrophen
  deplorat.</hi></p>
  <p>QVae dira facies funerum? est aliquod nefas</p>
  <p>Ardente Solyma peius: heu nondum capit</p>
  <p>Simulacra mens inferna! Regnator poli</p>
  <p>Quo tendis altas gentis exequias tuae?</p>
  <p>Stat execrato mensa feralis lare,</p>
  <p>Genialis auro lectus ardenti flagrans</p>
  <p>Miseranda praefert spolia Solymai ducis;</p>
  <p>Et has tyrannus calcat in ludis opes,</p>
  <p>Toruo furore rabidus &amp; vino calens.</p>
  <p>Actum est, paratur ferculum coenae vltimum,</p>
  <p>Rex ille vinctos filios vinctus trahens</p>
  <p>Ad aram herilem, victima infelix venit.</p>
  <p>Eccur sub axe timidus inserpit dies,</p>
  <p>Flammaeque in auro pensili tetrum rubent?</p>
  <p>Emissa bustis turba furialis ruit,</p>
  <p>Cingitque coenas horror, &amp; laruae truces</p>
  <p>Subdunt furori calcar, &amp; flammas mero.</p>
  <p>Stupuêre mensae, fleuit in lectis ebur,</p>
  <p>Et hic rigemus: blanda quò Patrem rapit</p>
  <p>Sed misera soboles? innocens ambo caput</p>
  <p>Habent sub ictu, diuidit lumen patris</p>
  <p>Nunc natus &amp; nunc carnifex motu haud pari.</p>
  <p>Insultat atrox victor, &amp; quamuis sitit</p>
  <p>Rabidè cruorem, segne dispensat scelus,</p>
  <p>Iuuat ordinare crimen, &amp; lentas mora</p>
  <p>Acuere surias. Abdiae primum in latus</p>
  <p>Defigit ensem, iuuenis ad ferrum stetit</p>
  <p>Oculo irretorto. gentis Abramidum memor.</p>
  <p>Proh cruda fata. proh ferax scelerum dies!</p>
  <p>Sub patris oculos triste simulacrum cadit,</p>
  <p>Saliente vena bullit insontis cruor.</p>
  <p>Tingitque mensas hospitis, pars in merum</p>
  <p>Defluxit, &amp; pars Regis intinxit cibos.</p>
  <p>Haec se saginâ dirus oblectat Cyclops.</p>
  <p>At paruus Ariel proximus fratri stupet,</p>
  <p>Et ora flectens abdit in patris sinus.</p>
  <p>Qualis sub alas matris armatos timens</p>
  <p>Accipitris vnges timida se volucris dedit.</p>
  <p>Instat cruentus tortor, &amp; paruas manus</p>
  <p>Patris catenis vltimùm haerentes rapit,</p>
  <p>Sanctosque nexus dirimit. Infandum! explicat</p>
  <p>Ensem, &amp; tenelli mergit in iugulo: fluit</p>
  <p>Exilis anima sanguis, &amp; patris pedes</p>
  <p>Irrorat, at mens insidens ori vocat</p>
  <p>Adhuc parentem, voce morienti patrem,</p>
  <p>Patrem requirit, perque sceleratas dapes</p>
  <p>Tam parua stridet vmbra fugienti sono.</p>
  <p>Quis tum paterno pectori insedit furor?</p>
  <p>Ruit per enses, corpus obtendit, rotat</p>
  <p>Inter catenas sanguinem, ferrum, neces.</p>
  <p>Et hinc &amp; illinc mortuo affusus, tamen</p>
  <p>Eripere certat, stringit haerentes labris</p>
  <p>„Animas anhelus, pugnat in fatum dolor.</p>
  <p>Qualis vadosae Tethyos prastant canis.</p>
  <p>Cui piscium inter inclytos soli greges</p>
  <p>Natura sobolis altiùs curam imprimit:</p>
  <p>Si fortè subijt retia incautus, suos</p>
  <p>Trahens amores squammea prolis decus</p>
  <p>Oblitus ipse mortis, &amp; vita &amp; sui,</p>
  <p>Charum gementi similis exportat genus,</p>
  <p>Tentatque casses dente, &amp; inclusus furit.</p>
  <p>Sic ille rabidi vulneris morsu graui</p>
  <p>Traiectus alta pectora, in natos diu</p>
  <p>Procumbit ager, vlulat, ignescit, fremit.</p>
  <p>Nunc ora lambit osculis, &amp; nunc sui</p>
  <p>Stillas cruoris ore submisso legit.</p>
  <p>Heu ter rigentes claudere aggressus pater</p>
  <p>Natorum ocellos, vincla ter prohibent manus.</p>
  <p>O dura patris lumina in tantum nefas</p>
  <p>Seruata! satis est, ô miser genitor, satis,</p>
  <p>Moriantur oculi. Carnifex ludum apparat</p>
  <p>Trucem &amp; probrosum, luminum in geminos specus</p>
  <p>Defigit vngues, circinat tentans iter,</p>
  <p>Fontemque lucis, sacra naturae abdita</p>
  <p>Scrutatur audax dextra, tum auulsos sua</p>
  <p>Extundit oculos sede miserandum truces.</p>
  <p>Adhuc pererrant igneae mentis notae,</p>
  <p>Adhuc tyrannum lancinant. Viuit furor,</p>
  <p>Sed filiorum caritas multum sui</p>
  <p>Hîc retinet, &amp; hanc pingit oculorum cruor.</p>
  <p><hi rendition="simple:bold">CHOR Heu flendae nouis semper
  lachrymis</hi></p>
  <p>Veniunt nostrae funera gentis:</p>
  <p>Haeccine vestris dulces anima</p>
  <p>Sternitur annis mensae Cyclopis.</p>
  <p>SEDECIAS</p>
  <p><hi rendition="simple:italic">Orbus oculis &amp; filijs.</hi></p>
  <p>SCrutare, misera coecitas, fati viam.</p>
  <p>Sat multa vidi. Luminibus hausi meis</p>
  <p>Hoc execrandum tartaro &amp; furijs nefas,</p>
  <p>Et hos in vsus tamdiu oculatus fui.</p>
  <p>Actum est abundè, Ditis expleui sitim:</p>
  <p>Corpore recepi tela dirarum omnia,</p>
  <p>Nec vllus in me vulneri restat locus</p>
  <p>Qua pars bonorum sola restabat, perijt:</p>
  <p>Periêre lacrymae Testor hîc manes tuos</p>
  <p>O sancta soboles, testor hîc umbras tuas,</p>
  <p>Fontem doloris coecitus sola obstruit.</p>
  <p>CHO. O diritatemi magne regnator poli,</p>
  <p>Tam lentus istam criminum labem vides!</p>
  <p>SED. Rex coecus, &amp; mendicus, atque orbus pater:</p>
  <p>Tetrum cadauer lumine effosso rubens,</p>
  <p>Heu aestuantis lacera fortunae pila!</p>
  <p>Inter cachinnos hostium, imò iter feras</p>
  <p>Hanc extraho animam; duram, inexpugnabilem,</p>
  <p>Cui me reseruas arbiter scena Deus!</p>
  <p>Adhuc ne manes ingero superis meos?</p>
  <p>CHO. Cladibus istis Sol illachrymat,</p>
  <p>Manant tristi sydera fletu.</p>
  <p>SED. Date, date, quaeso perdito saltem ducem,</p>
  <p>Qui liberorum ducat ad funus patrem,</p>
  <p>Iacent tenelli, vulnere &amp; tabo obliti,</p>
  <p>Sparsi in plateis, sanguinem lingunt canes,</p>
  <p>Heu liberorum sanguinem: &amp; nemo inijcit</p>
  <p>Glebam misellis vltimum. Post tot neces</p>
  <p>Etiam negatur Regijs filijs humus:</p>
  <p>Etiam negatur mortuis paruus cinis!</p>
  <p>Regina canibus peperit hoc vteri decus,</p>
  <p>Ego ipse coruis liberos genui pater.</p>
  <p><hi rendition="simple:bold">CHOR. Patris heu luctus
  acerbus!</hi></p>
  <p>SED. Date, date quaeso perdito saltem duce,</p>
  <p>Geminum vt cadauer liberûm condam sinu.</p>
  <p>Quid coecitatem obijcitis infausto patri?</p>
  <p>Sepelire potero, lucis est nobis satis.</p>
  <p>Dilecta facient corpora oculatas manus.</p>
  <p>Tergam cruorem? exosculer, videam, alloquar?</p>
  <p><hi rendition="simple:bold">CHOR Eheu facies saeua
  malorum!</hi></p>
  <p>SED. Date, date saltem marmor infaustum viri,</p>
  <p>Vt orbitatis triste monumentum meae</p>
  <p>Istis supremum manibus attollam pius</p>
  <p>Vexata miserum viscera eripiam lupis,</p>
  <p>Condamque paruos hospita manes domo?</p>
  <p>Dein sedebo caecus infelix, vigil</p>
  <p>Sedebo noctes, ad sepulturam, &amp; rogos:</p>
  <p>Vmbras tenellas hîc inexpletum ciens,</p>
  <p>Non fundam odores. Abstulit sors hoc decus.</p>
  <p>Fundam cruentas lachrymas: sors hoc mihi</p>
  <p>Tantùm reliquit:</p>
  <p>HIEREMIAS.</p>
  <p>SEDECIA, Sedecia!</p>
  <p>Heu praepotenti fulmen incussum manu!</p>
  <p>Heu dira coeli verberat heu moestas cruces!</p>
  <p>Appone fidam pectori tandem manum:</p>
  <p>Scrutare vulnus, vulneris latebram preme;</p>
  <p>Tu Rex prophana mente spreuisti Deum.</p>
  <p>Durum, atque amarum est! (non vt insultem loquor.)</p>
  <p>Durum, atque amarum est spernere aeternum patrem!</p>
  <p>Hic fons malorum est.</p>
  <p>SED. Heu scio, verè scio.</p>
  <p>Stupende. formidande, ineluctabilis.</p>
  <p>Qui picta nitidi fraena moderaris poli.</p>
  <p>Quem per sonores igneis vectum rotis,</p>
  <p>Laqueata puris templa sideribus pauent.</p>
  <p>Conuerte vultus ad meos luctus pater.</p>
  <p>Ego ille sum, incestificus, execrabilis,</p>
  <p>Qui taminaui templa sidereae plagae.</p>
  <p>Heu purulentus fateor, &amp; terra, &amp; polo!</p>
  <p>At nunc nefanda scelera, cor scelerum capax,</p>
  <p>Meque ipse paueo. Coecitas grata est malis,</p>
  <p>Quod parco solis polluere castam facem.</p>
  <p>Nec video nobis probra regerentem diem.</p>
  <p>Ac tu, verende, quem facis poenae modum?</p>
  <p>Si relegis altos sceleris annales mei,</p>
  <p>Nouumque semper destinas telis locum,</p>
  <p>Feri, trucida, euelle, membratim volo,</p>
  <p>Tibi perire debeo, &amp; possum parum est,</p>
  <p>Mors me antecessit vna, sed manes meos</p>
  <p>Viuum cadauer poena lacerabit sequax.</p>
  <p>Suos per orbes acta reuolutum pedem.</p>
  <p>At lacera frusta Genitor Isacidum domus</p>
  <p>Tantùm reconde gremio, &amp; allisam ratem</p>
  <p>Collige benignus, foederis sancti memor,</p>
  <p>Et uos beati liberi infausti patris,</p>
  <p>Quos innocentes praemetit virtus polo,</p>
  <p>Manes tenelli, cernite infelix caput</p>
  <p>Vestri parentis obsecro, illuuiem meam,</p>
  <p>Curas edaces, matris afflicta thoros</p>
  <p>In melius olim vertite, &amp; semper pij</p>
  <p>Radiate coelo lumen afflictae domus.</p>
</div>
<div type="level1" xml:id="back">
  <head>Back</head>
  <p>FINIS.</p>
</div>
</body>
</text>
</TEI>
