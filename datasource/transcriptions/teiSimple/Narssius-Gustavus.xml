<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>GUSTAVUS SAUCIUS</p>
  <p>TRAGOEDIA:</p>
  <p><hi rendition="simple:italic">IN QUA</hi></p>
  <p>RES SUECO‑POLONICAE</p>
  <p>IN BORUSSIA GESTIAE</p>
  <p><hi rendition="simple:italic">ANNO M DC XXVII</hi></p>
  <p>Majore ex parte</p>
  <p>enarrantur</p>
  <p>à</p>
  <p>JOANNE NARSSIO Anastasij F.</p>
  <p>Dordraco Batavo.</p>
  <p>[]</p>
  <p><hi rendition="simple:italic">HAFNIAE</hi></p>
  <p>TYPIS SALOMONIS SARTORII.</p>
  <p>ANNO M. D. C. XXVIII,</p>
  <p>≤page=43≥</p>
  <p>≤folio=A2a≥</p>
  <p>Illustri ac generoso Domino</p>
  <p>Dn. Iacobo de la Gardie</p>
  <p>Comiti in Leckoe, Domino in Kolcke, Kyde et Runssoe etc. Equiti
  aurato: S. R. M. regnique Sueciae Senatori, Mareschallo, Generali
  exercituum prae fecto etc.</p>
  <p><hi rendition="simple:italic">Joannes Narssius</hi> felicia omnia a
  Deo opt. max. precatur.</p>
  <p>Offero te dignum, Ductor fortissime, donum.</p>
  <p>Nil tenue hic aliud quam mea verba vides.</p>
  <p>Offero, quod magnum est, Regem quando offero tantum,</p>
  <p>Iudice te maius quo nihil orbis habet.</p>
  <p>5 Offero, quod magnum, Regis si Vulnera spectes,</p>
  <p>Quo magis haud sensit Suecia triste malum.</p>
  <p>Haec tibi conveniunt, qui viva es Regia imago,</p>
  <p>Cui curae haud dubio Vulnera Regis erunt.</p>
  <p>Post Livones domitos et multo tempore Moschos</p>
  <p>10 Sani nunc Regis ora vidore datur.</p>
  <p>Gratia sit Superis. Sors laeta utrique perennet,</p>
  <p>Ne sit opus tragicis invigilare modis.</p>
  <p>≤folio=A2b≥ Ad Clarissimum et Excellentissimum Dn. Ioannem
  Narssium</p>
  <p>Anastasium, Med. Doctorem atque Screnissimo Suecorum Regi ab
  Historiis.</p>
  <p><hi rendition="simple:italic">Narssi</hi>, Thespiadum Dux 1) inter
  claro Poetas,</p>
  <p>Asclepiadei fulgide luce chori,</p>
  <p>Qui tricoronigero Historicus das lumina Suedo:</p>
  <p>Quam bene te Batavo finxit Apollo solo!</p>
  <p>5 Nunc verba in numeros cogis tua docta Maronis</p>
  <p>Et Flacci et Senecae nunc modularis epos.</p>
  <p>Singula rara quidem: Sed raro rarius, unum</p>
  <p>Omnia concursu <hi rendition="simple:italic">Narssium</hi> habere
  meum.</p>
  <p>Deproperavit <hi rendition="simple:italic">Casparus
  Bartholinus</hi>, SS. Theol. Philos. et Med. Doctor ac sac. Iit. in
  Academia Regia Hafniensi Professor ordinarius.</p>
  <p>1) Nempe ut <hi rendition="simple:italic">Dux gregis ipse
  caper</hi>: Alioqui excessus hic in laude amici. Quid Grotius,
  Heinsius, Barlaeus? Quid Bartholini inge nium? Semper in poesi
  extemporaneum, alioquin quid non praestiturum?</p>
  <p>≤page=44≥</p>
  <p>≤folio=A8a≥ Benigne lector.</p>
  <p>Ut antehac in <hi rendition="simple:italic">Rigae devictae</hi> ac
  postea in <hi rendition="simple:italic">Mevae liberatae editione</hi>
  de institutionis defectu conquestus sum, ita nunc cramben eandem
  querelarum recoquere cogor, non sine maiore animi aegritudine, ob
  remoram toties iniectam non tan tum nugis meis poeticis, sed iis
  imprimis, quae mandato regio prosa mihi scribenda erant. Dignata fuit
  clementissime ante biennium fere ipsa S. R. M. inter summas
  occupationes bellicas me instituere per horae fere spatium
  elegantissima oratione Latina (quamquam extemporanea), cui parem a
  Professore nullo vel praemeditato in Suecia audivi, et mandavit aliis,
  scio, ut plenius me instituerent ac documenta necessaria ex archivis
  commonstrarent. Nihil autem hactenus percepi, quod vel mini mum ad rem
  faciat. De causis nunc non disputo nec quemquam adhuc palam accuso
  (feci litteris privatis, quod oportuit), quam quam materia non deesset
  et ratio iusta quosdam exagitandi, magis exteris vexandis ac rebus
  suis augendis intentos, quam ut regio mandato obsequentes Regni totius
  honori et existima tioni tuendae consulant. Sed deploro tantummodo
  sortem meam et rogo, ne levitatis atque inconstantiae insimuler, si
  morae nimis longae pertaesus hoc agam dictante conscientia, ut post
  hac bona cum gratia S. R. M. quiescam ac sileam, gravioribus in
  posterum studiis incumbens, quibus magis aetatem trivi quam nugis
  hisce poeticis; quas, si amicorum suasu non omnino lin quendae erunt,
  sacris aliisque rebus decantandis per otium oc cupari velim potius
  quam Principum controversiis. Hanc tamen Tragoediam vel iniussus in
  lucem depropero, ut re ipsa ostendam me non ex impetu aliquo
  inordinato et quasi re infecta statio nem deserere velle; nec tam
  iniquum esse, ut errores ministrorum regiorum ipsi S. R. M., qua
  neminem mortalium aequiorem novi, ac Proceribus Regni melioribus etiam
  imputem. Vale et labo ribus nostris qualibuscunque atque etiam quieti
  ac silentio, si illo opus, benigne fave!</p>
</div>
<div type="level1" xml:id="main">
  <head>Main</head>
  <p>≤page=45≥</p>
  <div type="level2" xml:id="folioa3b-personae-tragoediae.">
    <head>≤folio=A3b≥ Personae tragoediae.</head>
    <p><hi rendition="simple:italic">Gustavus Adolphus</hi> Rex Sueciae
    etc.</p>
    <p><hi rendition="simple:italic">Maria Eleonora</hi> Regina</p>
    <p><hi rendition="simple:italic">Axelius Oxenstern</hi> Magnus Regni
    Sueciae Cancellarius etc.</p>
    <p><hi rendition="simple:italic">Franciscus Bernardus</hi> Comes
    <hi rendition="simple:italic">Turnensis</hi>, Legionum Ger manarum
    et Equitum praefectus.</p>
    <p><hi rendition="simple:italic">Joannes Bannerius</hi> Tribunus
    militaris.</p>
    <p>Senatorum Regni Sueciae.</p>
    <p>Militum veteranorum.</p>
    <p><hi rendition="simple:bold">Chorus Matrum nobilium.</hi></p>
    <p>Procerum belli et Militum.</p>
    <p><hi rendition="simple:italic">Amor coniugalis.</hi></p>
    <p><hi rendition="simple:italic">Nutrix.</hi></p>
    <p><hi rendition="simple:italic">Nuntius.</hi></p>
    <p><hi rendition="simple:italic">Mercurius.</hi></p>
    <p>≤folio=7≥</p>
    <p><hi rendition="simple:bold">Gustavus saucius, tragoedia.</hi></p>
  </div>
  <div type="level2" xml:id="actus-primus.">
    <head>Actus primus.</head>
    <p>Gustavus Adolphus, Rex Sueciae. Maria Eleonora Regina.</p>
    <p>[I, 1] <hi rendition="simple:bold">Gustavus.</hi></p>
    <p>Quicunque summum statuit in Sceptris bonum</p>
    <p>Et iusta quamvis Regna, quamvis
    sp<hi rendition="simple:bold">l</hi>endida</p>
    <p>Haud credit amens mille condiri malis,</p>
    <p>Me videat et te, <hi rendition="simple:italic">Suecia</hi>,
    multis saeculis</p>
    <p>≤line=5≥ Quassata Marte; quamlibet victrix, tamen</p>
    <p>Labore plena semper et suspiriis.</p>
    <p>Me, quem benignum, pacis almae et artium</p>
    <p>Themidisque amantem finxerat rerum parens</p>
    <p>Natura, ad arma casus invitum rapit.</p>
    <p>≤line=10≥ Paterna, avita Regna Mavortem trahunt.</p>
    <p>Triplicis coronae factus heres triplicis</p>
    <p>Hereditate Martis aerumnas tuli</p>
    <p>Primis ab annis. <hi rendition="simple:italic">Danus</hi> hinc
    factus</p>
    <p>Patri Inopinus hostis. Inde
    <hi rendition="simple:italic">Moschus</hi>, immemor</p>
    <p>≤line=15≥ Datae salutis, classico grates dabat.</p>
    <p>≤folio=8≥ Tum maxime <hi rendition="simple:italic">Polonus</hi>
    implacabilis</p>
    <p>Urgebat, igno ac caedibus vastans agros.</p>
    <p>Hos ego inventae regiique spiritus</p>
    <p>Habui magistros, hos voluptatum duces.</p>
    <p>≤line=20≥ Armare nostram docuit hostis Pallada</p>
    <p>≤page=46≥</p>
    <p>Animoque forti dura quaelibet pati.</p>
    <p>Pro delicata veste, tincta murice</p>
    <p>Craore tinctus ferreus mihi thorax;</p>
    <p>Diadema galea est; fulgidus sceptri loco</p>
    <p>≤line=25≥ Portatur ensis; hinniens melos est equus,</p>
    <p>Ferrique et aeris sulphure accensi fragor.</p>
    <p>Tellus cubanti lectuli vicem dedit</p>
    <p>Strataeque ramis arborum crebro nives.</p>
    <p>Exercitatus ast diu laboribus</p>
    <p>≤line=30≥ Nunc ista sperno. Robur accrescit malis,</p>
    <p>Et quae timenda atque horrida ignavi vocant,</p>
    <p>A\ssueta duris grata virtus aestimat.</p>
    <p>Mens recta, fas tutata, propellens nefas</p>
    <p>Amara quaevis vertit in dulcedinem.</p>
    <p>≤line=35≥ Victricia arma si quis imprimis gerit,</p>
    <p>Leve est gravamen. Attamen ne sanguine</p>
    <p>(Crebro immerentum) terra foedetur nimis</p>
    <p>Agerque vastus Marte ne fruges neget,</p>
    <p>Saepe ipse victor hostibus pacem offero</p>
    <p>≤line=40≥ Lege haud iniqua.
    <hi rendition="simple:italic">Danus</hi> hanc pridem accipit</p>
    <p>Tandemque <hi rendition="simple:italic">Moschus</hi>. Solus
    hostis pervicax</p>
    <p>≤folio=9≥ Remanet <hi rendition="simple:italic">Polonus</hi>,
    pectus intractabile</p>
    <p>Cui indit atrox infularum factio</p>
    <p>Mentita <hi rendition="simple:italic">Iesum</hi>, pacis ac vitae
    ducem,</p>
    <p>≤line=45≥ Et qui superbus rupe Tarpeia sedet</p>
    <p>Servique titulo iussibus mundum premit.</p>
    <p>Gens versipellis sanctitatis tegmine</p>
    <p>Perdocta mire fascinare Principes,</p>
    <p>Pacem perosa, sanguinem ac caedes ciens,</p>
    <p>≤line=50≥ Quin et cruore Principum lavans manus,</p>
    <p>Obsequia caeca si Dei memores negent.</p>
    <p>Has credulus qui Martis audit buccinas</p>
    <p>Moderata nunquam statuit, infelix, miser</p>
    <p>Bello implicatus semper et laboribus</p>
    <p>≤line=55≥ Dum petit iniqua, perdit haud raro sua.</p>
    <p>Saepe et cruoris vindicem horrescens Deum,</p>
    <p>Utcunque mens sopita fraude dormiat.</p>
    <p>Vigilasne, <hi rendition="simple:italic">Sigismunde</hi>, tandem
    et impia</p>
    <p>≤page=47≥</p>
    <p>Deponis arma? Damna iam sentis tua?</p>
    <p>≤line=60≥ Cruore fuso sentis iratum tibi,</p>
    <p>Nohis benignum Numen? An ruere iuvat</p>
    <p>Ductore caeco ulterius et volens peris?</p>
    <p>Pertaesa belli monita non curas Patrum,</p>
    <p>Quos cura Regni tangit. Est solus tibi</p>
    <p>≤line=65≥ Dignus fide oonsultor, amissae diu</p>
    <p>Qui causa <hi rendition="simple:italic">Sueciae</hi>, causa cur
    <hi rendition="simple:italic">Livoniae</hi></p>
    <p>Expulsus agris nuper et
    <hi rendition="simple:italic">Borussiae</hi></p>
    <p>≤folio=10≥ Haud parte parva, iam propinquum sentias,</p>
    <p>Quem spernis, hostem. Causa maioris mali</p>
    <p>≤line=70≥ Ne sit vide consultor et sero expetas,</p>
    <p>Nune quod recusas spiritus altos gerens!</p>
    <p>Pax spreta crebro semper haud refert gradum.</p>
    <p>Iniqua bella, patribus invitis, amans</p>
    <p>Invito et hoste, sanguini parcens suo,</p>
    <p>≤line=75≥ Cruoris at civilis usque prodigus,</p>
    <p>Hosti usque cedens, civium vastans agros</p>
    <p>Armis perire dignus et regno exui.</p>
    <p>Qui vult perire, pereat. Oblatum est satis.</p>
    <p>Haud victor hosti supplices tendam manus</p>
    <p>≤line=80≥ Nec regna Papae sub iugum ignavus dabo.</p>
    <p>Quod ratio debuit, arma porro extorqueant,</p>
    <p>Pacem, quietem, sacra, iura libera.</p>
    <p>Urgendus hostis pervicax intus magis,</p>
    <p>Iugulum petendum inque ipsa regni viscera</p>
    <p>≤line=85≥ Adigendus ensis. Ipsa, Alartem quae fovet,</p>
    <p><hi rendition="simple:italic">Warsavia</hi> armis territanda.
    Lectulo</p>
    <p>Pellendi et aula, qui mihi pacem negant,</p>
    <p>Discant et ipsi frigidum pati Iovem.</p>
    <p>Perruptus aditus nuper est.
    <hi rendition="simple:italic">Pillaviae</hi></p>
    <p>≤line=90≥ Portus reclusus classibus nostris patet,</p>
    <p>Occlusus hosti. Sedulus ligonibus</p>
    <p>Armisque miles <hi rendition="simple:italic">Prussicas</hi>
    servat fores.</p>
    <p>Olim Poloni, noster est nune
    <hi rendition="simple:italic">VistuIa</hi></p>
    <p>≤folio=11≥ <hi rendition="simple:italic">Nogathi</hi> que fluctus
    Vistula gaudens patre.</p>
    <p>≤line=95≥ Haee in Polonum cursibus retrogradis</p>
    <p>Vectare Martis pondus exoptant vada.</p>
    <p>≤page=48≥</p>
    <p>Pertaesa domini veteris. His primordiis</p>
    <p>Insistam et ultra, iussa quod caelo dabit</p>
    <p>Fortuna, capiam. Provide ut paream meis,</p>
    <p>≤line=100≥ Hostilem in agrum porro Martem transferam.</p>
    <p>Sed maesta nimium, classibus nectens moras</p>
    <p>Suspiriis votisque, qua potis, prius</p>
    <p>Firmanda coniunx, saepe solamen mihi</p>
    <p>Virtute rara, gentis et regni decus,</p>
    <p>≤line=105≥ At nunc gravamen, fateor, immodico nimis,</p>
    <p>Casto licet amoris oestro percita</p>
    <p>Nostrum quod abitum corde tam tristi ferat,</p>
    <p>Magis mariti quam sui curam gerens</p>
    <p>Prolisque, Regni vota quam tot expetunt;</p>
    <p>≤line=110≥ Magisque solito grande praecinens malum</p>
    <p>Infausta vates: qualiter Agamemnoni</p>
    <p>Caedem occinebat Dardanae vatis furor.</p>
    <p>Sic optima etiam femina est oneri viro.</p>
    <p>Peior quid erit ? Amara sic mortalium</p>
    <p>≤line=115≥ Dulcedini miscere consuevit Deus.</p>
    <p>Quid faciam? Amore et ipse vinci me sinam?</p>
    <p>Terrebit animum, quod timet, coniunx amans?</p>
    <p>Amore Regni regium est quidvis pati</p>
    <p>Ipsamque mortem spernere et mortis metum.</p>
    <p>≤folio=12≥ Mala ipsa vera fortis haud multum timet.</p>
    <p>Minus timenda vana, quae metuit amor. </p>
    <p>Iam prodit ipsa, membra vix luctu trahens.</p>
    <p>Stabo et querelas liberas tacite audiam.</p>
    <p>[I, 2] Maria Eleonora.</p>
    <p>Quisquamne regno gaudet et vel mutuo</p>
    <p>≤line=125≥ Felicem amore quempiam reddi autumat?</p>
    <p>Ah, blandiens utrumque quam fallax bonum!</p>
    <p>Regina Sueonum incedo. Regem amo virum,</p>
    <p>Quo nemo maior, nemo amore dignior</p>
    <p>Vel indice hoste. Redamor ipsa non minus</p>
    <p>≤line=130≥ Nec ulla prae me coniugi, certum est, placet.</p>
    <p>At quantus animum concoquit semper timor,</p>
    <p>Cum tot subit pericla tam carum caput,</p>
    <p>≤page=49≥</p>
    <p>Nullum relinquens precibus aut monitis locum!</p>
    <p>Qui facilis alias, hic inexorabilis</p>
    <p>≤line=135≥ Et Holmiana rupo quavis durior.</p>
    <p>O dura, dira, ferrea heroum comes,</p>
    <p>Cupido laudis, quos mihi luctus paras!</p>
    <p>Quantum malorum fronte quam blanda vehis!</p>
    <p>Per te, virorum devoratrix fortium,</p>
    <p>≤line=140≥ Viduata ne sim, vereor. Hectori meo</p>
    <p>Haud metuo frustra Andromache, et unicae tibi</p>
    <p>Iam coniugalis forsitan cessit viri</p>
    <p>Amor fidelis.</p>
    <p>Gustavus.</p>
    <p>Tempus est abrumpere,</p>
    <p>Ne longius se fundat immodicus dolor.</p>
    <p>≤line=145≥ O socia thalami, rege digna coninge,</p>
    <p>≤folio=13≥ Tandem querelis regium statue modum</p>
    <p>Nec suspicacem vanus efficiat metus!</p>
    <p>Ut magna peragant, caelitus calcar datur</p>
    <p>Cupido laudis regibus. Alios quoque</p>
    <p>≤line=150≥ Ad honesta stimulo hoc incitari cernimus.</p>
    <p>Virtutis haec est mater et nutrix simul</p>
    <p>Cupido, honestis ambiens laudem modis.</p>
    <p>Moderata solum poscitur. Talem mihi</p>
    <p>Precare, amori haud obfuturam mutuo,</p>
    <p>≤line=155≥ Qui coniugali nos beavit vinculo.</p>
    <p>Haud vacuum amore coniugis pectus gero,</p>
    <p>Quin urit intus haud levis mentem calor,</p>
    <p>Magis sed urit data prius Regno fides.</p>
    <p>Moderamen haee privato amori praecipit</p>
    <p>≤line=160≥ Meo tuoque. Coniugem haud solum viro</p>
    <p>Venisse te, sed Sueciae datum insuper</p>
    <p>Diadoma fac ut cogites! Regni bonum</p>
    <p>Ne, quaeso, pergas impedire lacrimis!</p>
    <p>Pectus mariti fletibus si mollias,</p>
    <p>≤line=165≥ Extorris alibi plura ne plores, vide!</p>
    <p>Maria Eleonora.</p>
    <p>Te si reservo, lacrimis nusquam est locus.</p>
    <p>Tu mille regnis, mille vitis carior.</p>
    <p>≤page=50≥</p>
    <p>Te vel per ignes sospitem lubens sequar</p>
    <p>Vastasque rupes et per insanum mare,</p>
    <p>≤line=170≥ Si vel Moluccas classe vel Iavam petas</p>
    <p>Nostrae vel Ursae forsan obiectum Polum.</p>
    <p>≤folio=14≥ Regina vivam quolibet tecum loco.</p>
    <p>Te caeso (ad ipsa verba tota exhorreo.</p>
    <p>Ah, absit omen!) vita cum Regno perit.</p>
    <p>≤line=175≥ Sed ipse Regni num bonum curas satis,</p>
    <p>Qui tot periclis regium obiectas caput,</p>
    <p>Dum natus heres nullus aula lusitat?</p>
    <p>Gustavus.</p>
    <p>Pericla, quae videntur, haud pericla sunt.</p>
    <p>Tutator adstat regibus semper Deus.</p>
    <p>Maria Eleonora.</p>
    <p>≤line=180≥ Tot ergo reges unde pugnantes cadunt?</p>
    <p>Gustavus.</p>
    <p>Tutator adstat, dum cavent pericula.</p>
    <p>Maria Eleonora.</p>
    <p>Tentare Numen quisquis audet, linquitur.</p>
    <p>Gustavus.</p>
    <p>Haud tentat ille, iussa qui caelo facit.</p>
    <p>Maria Eleonora.</p>
    <p>Iussumne solis regibus cuncta exsequi?</p>
    <p>Gustavus.</p>
    <p>≤line=185≥ Rex inter arma providus cunctis adest.</p>
    <p>Maria Eleonora.</p>
    <p>Rex imperator esto, pugnent ceteri.</p>
    <p>Gustavus.</p>
    <p>Pugnante rege fortius miles ferit.</p>
    <p>Maria Eleonora.</p>
    <p>Etiamne inermi rege tutius ferit?</p>
    <p>Gustavus.</p>
    <p>Regem retardant arma, corpus aggravant.</p>
    <p>≤page=51≥</p>
    <p>Maria Eloonora.</p>
    <p>≤line=190≥ Utrum tibi gravius, arma ferre an vulnera?</p>
    <p>Gustavus</p>
    <p>Huc usque vulnus haud fero.</p>
    <p>Maria Eleonora.</p>
    <p>Ne feras, vide!</p>
    <p>Quem saepe transit casus, aliquando invenit.</p>
    <p>Ah, horret animus, grande praesagit malum.</p>
    <p>Cruor, cruor versatur ante oculos! Cruor</p>
    <p>≤line=195≥ Tibi foedat artus, at mihi cor enecat.</p>
    <p>≤folio=15≥ Gustavus.</p>
    <p>Credis timori? Vanus est vates Timor.</p>
    <p>Maria Eleonora.</p>
    <p>Ah, vera timeo, tu nihil quoniam times.</p>
    <p>Securitatem sequitur infelix comes.</p>
    <p>Procerum monelas saepe spernis, nunc meas.</p>
    <p>Gustavus.</p>
    <p>≤line=200≥ Atqui serenus commonentes audio.</p>
    <p>Maria Eleonora.</p>
    <p>Audis monentes, attamen placitum facis.</p>
    <p>Gustavus.</p>
    <p>Hoc regium.</p>
    <p>Maria Eleonora.</p>
    <p>Est et regium regere impetum,</p>
    <p>Recte monentes, feminas etiam, sequi.</p>
    <p>Ratione vinci nullus aestimet probrum</p>
    <p>≤line=205≥ Victor Monarcha.</p>
    <p>Gustavus.</p>
    <p>Vincere ut sexum hunc iuvat!</p>
    <p>Cum femina certare si quis occipit</p>
    <p>Verbis, triumphus rarus est. Ni dem manus,</p>
    <p>Recurret usque amoris haec contentio.</p>
    <p>Vietum fatebor; interim, quod fas, agam.</p>
    <p>≤line=210≥ Quae, fida coniunx, suggeris, mentem movent.</p>
    <p>≤page=52≥</p>
    <p>Rationi et ipse cedo, tuque carior</p>
    <p>Monendo cautum senties magis virum.</p>
    <p>Nunc sacra mecum perage et ad classem veni,</p>
    <p>Boreas in aequor navitas donec vocat!</p>
    <p>Maria Eleonora.</p>
    <p>≤line=215≥ Regum supremus servet (ah) mentem hanc tibi!</p>
    <p>Quas fundo toties, audiat tandem preces!</p>
    <p><hi rendition="simple:bold">≤folio=16≥ Chorus Senatorum regni
    Sueciae.</hi></p>
    <p>Numinis summi est genuina proles</p>
    <p>Rex, cui leges pietasque curae,</p>
    <p>Cui salus tantum populi voluptas,</p>
    <p>≤line=220≥ Cui magis virtus probitasque lucet</p>
    <p>Splendida gemma Pario vel auro:</p>
    <p>In bonos mitis, facilis, benignus,</p>
    <p>Sontibus poena modica severus,</p>
    <p>Quamlibet iustam moderatus iram,</p>
    <p>≤line=225≥ Haud amans Bacchi aut Veneris nefandae,</p>
    <p>Gnarus insomnes tolerare noctes,</p>
    <p>Sedulus, dignas capiat ut artes,</p>
    <p>Otium causam fugiens malorum,</p>
    <p>Providus mente, at minime dolosus,</p>
    <p>≤line=230≥ Integre servans sacra iura pacis,</p>
    <p>Pace si rupta ferus hostis urget,</p>
    <p>Impiger armis.</p>
    <p>Rege nil tali Superi faventes</p>
    <p>Mittere in terras potuere maius.</p>
    <p>≤line=235≥ Talis ex eaelo tibi missus alto,</p>
    <p><hi rendition="simple:italic">Suecia</hi>, venit,</p>
    <p>Numen humano nisi rege maius</p>
    <p>Oocupat terras. Tuas ille
    <hi rendition="simple:italic">Rector</hi></p>
    <p>Omnium gnarus, tamen usque gnavus,</p>
    <p>≤folio=17≥ Omnibus carus, quia semper aequas.</p>
    <p>Ipsus orator gravis in Senatu,</p>
    <p>Ipse eonsultor potius fidelis</p>
    <p>Quam ferox iussu tumidusque sceptro,</p>
    <p>Ipse regnorum peragrare fines</p>
    <p>≤line=245≥ Et metallorum penetrare fundum</p>
    <p>≤page=53≥</p>
    <p>Sustinens crebro, meliora cunctis</p>
    <p>Ut ferat praesens, patriaeque lucro</p>
    <p>Ipse bellator, cui par vel ipse</p>
    <p>Non manet Mavors; feritatis expers</p>
    <p>≤line=250≥ Interim et victum miseratus hostem;</p>
    <p>Sanguinis parens propriaeque tantum</p>
    <p>Prodigus vitae. Bona tot minaci</p>
    <p>Credimus Ponto levibusque ventis?</p>
    <p>Credimus Marti? Licet iste favit</p>
    <p>≤line=255≥ Hactenus, forsan superatus odit.</p>
    <p>Aemulus semper metuendus ardor.</p>
    <p>Credimus victi meritis volentis</p>
    <p>Regis, at casum miseri timemus.</p>
    <p>Summe ventorum domitor marisque,</p>
    <p>≤line=260≥ Qui simul Martis moderaris iras,</p>
    <p>Sospitem serva pelago atque terris,</p>
    <p>Redde <hi rendition="simple:italic">Gustavum</hi> patriae atque
    in uno</p>
    <p>Rego salutem!</p>
  </div>
  <div type="level2" xml:id="folio18-actus-secundus.">
    <head>≤folio=18≥ Actus secundus.</head>
    <p>[II, 1] Axelius Oxenstern.</p>
    <p>Prima inventa Marte doctus plurimum</p>
    <p>≤line=265≥ Potest in armis. Nec tamen parum potest,</p>
    <p>Quem prima Pallas, Mars secundus instruit.</p>
    <p>Mihi prima cura, fateor, et primus labor</p>
    <p>Fuere libri: sacra, leges discere</p>
    <p>Et scire, quidquid gaudet humanum genus.</p>
    <p>≤line=270≥ Sic eruditus, mente factus providus,</p>
    <p>Generosa avorum stirpe digna praestiti.</p>
    <p>Haud paenitendus regibus binis fui</p>
    <p>Pridem Senator, iamque <hi rendition="simple:italic">Gustavo</hi>
    intimus,</p>
    <p>Nestor fidelis, fortis Atlas, Sueciae</p>
    <p>≤line=275≥ Sub Rege, qua fas, pondus et molem gero.</p>
    <p>Curam togatam dum gero, Martem docet,</p>
    <p>Qui Marte maior, iamque docto praecipit</p>
    <p>Gestare pondus Martis et togam simul.</p>
    <p>Hinc parta tueor gnavus et feliciter</p>
    <p>≤page=54≥</p>
    <p>≤line=280≥ (Fremat Polonus)
    <hi rendition="simple:italic">Prussiae</hi> teneo solum.</p>
    <p>Teneo fidelis non mihi, sed patriae</p>
    <p>Regique, honores qui mihi tantos dedit.</p>
    <p>Ut teneam, honore haud turgidus Proceres amo</p>
    <p>Dudum peritos Martis et modice impero</p>
    <p>≤line=285≥ Humanitate iussa semper temperans.</p>
    <p>≤folio=19≥ Heroum honore mutuam pacem colo.</p>
    <p>Consilia Martis rogito et audio lubens</p>
    <p>Recte monentes. Quaero, quae docentibus</p>
    <p>A rege doctus forsan haud minus scio.</p>
    <p>≤line=290≥ Sic vana nullum tangit aemulatio</p>
    <p>Et pari et armis noxium crebro nefas.</p>
    <p>Sed pariter omnes quaerimus Regni bonum,</p>
    <p>Durum nee ulli Rege pro tanto mori.</p>
    <p>His acquiescat utinam et, o, parcat sibi</p>
    <p>≤line=295≥ Rex semper alias aequus, hic iniquior</p>
    <p>Sibi atque regno, surdus hic monentibus!</p>
    <p>Bella imperando Ducibus
    <hi rendition="simple:italic">Hispanus</hi> gerit</p>
    <p>Latitatque semper ipse post primordia</p>
    <p>Absens, inermis subdidit Germaniam</p>
    <p>≤line=300≥ Cimbrosque
    <hi rendition="simple:italic">Ferdinandus</hi>.
    <hi rendition="simple:italic">Anglus</hi> eminus</p>
    <p>Commissa Ducibus tela trans pontum iacit.</p>
    <p>Praesens Rupellam <hi rendition="simple:italic">Gallus</hi>
    infestat suam,</p>
    <p>Sed parcius Regnique clausus finibus.</p>
    <p>Sic cautiores alibi Reges militant.</p>
    <p>≤line=305≥ <hi rendition="simple:italic">Gustavus</hi> unus,
    sortis humanae immemor</p>
    <p>Hostilem in agrum, finibus Regni procul,</p>
    <p>Toties cohortes ductitans vasto mari,</p>
    <p>Vult ipse semper omnia esse in omnibus,</p>
    <p>Dux ipse, Miles ipse et ipse navita;</p>
    <p>≤line=310≥ Inermis hosti regium obiectans caput</p>
    <p>≤folio=20≥ Dum cuncta lustrat, saepe et exigua manu</p>
    <p>Invadit hostem. Regium hoc quis iudicet</p>
    <p>Ardore nisi par? Audiat multis licet</p>
    <p>Animosa virtus, error est, ni sit modus.</p>
    <p>≤line=315≥ Mirandus Orbi, fateor, imperterritae</p>
    <p>Hic mentis ardor, at probandus nemini,</p>
    <p>Qui fas et aequam ac Principum vitas amat.</p>
    <p>≤page=55≥</p>
    <p>Fors victor orbis <hi rendition="simple:italic">Macedo</hi>, quem
    multis refert</p>
    <p>Rex, ut pericla spernat, exemplo facit.</p>
    <p>≤line=320≥ Sed et ille, felix quamlibet diu ac deus</p>
    <p>Dominusque Sortis visus, hostili tamen</p>
    <p>Ex vulnere hominem sensit. Utinam haud sentiat</p>
    <p>Graviora noster neve Rege saucio</p>
    <p>Mortifera Regno sentiamus vulnera!</p>
    <p>≤line=325≥ Fortuna fortibus invida, etsi blandula</p>
    <p>Favensque dudum visa, tandem iniquior,</p>
    <p>Levitate constans, dona commutat malis,</p>
    <p>Et cum minata est saepius, tandem ferit.</p>
    <p>Nescio, quid animus dictat. Insolitus ruit</p>
    <p>≤line=330≥ Tremor per artus, sospitem quando audio</p>
    <p>Rediisse Regem. Gaudio est mixtus dolor.</p>
    <p>Hinc cernere illos laeta mens vultus avet</p>
    <p>Regem probantes. Inde formido mali</p>
    <p>Ignoti, at interim horridi mentem gravat.</p>
    <p>≤line=335≥ Adire <hi rendition="simple:italic">Regem</hi> est
    animus et, quae Sors dabit,</p>
    <p>≤folio=21≥ Perferre. Monitis debitam Domino fidem</p>
    <p>Praestabo rursum, forte si tandem audiat.</p>
    <p>Monela saepius iteranda, urgentibus</p>
    <p>Mali periclis; nec nimis fidelibus</p>
    <p>≤line=340≥ Metuenda servis ira regum, errore fors</p>
    <p>Si concitetur. Dura potius perpeti</p>
    <p>Fas immerentem quam metu abicere fidem.</p>
    <p>Haec spreta dudum, saepe tandem agnoscitur</p>
    <p>Errore pulso ac digna habetur praemio.</p>
    <p>[II, 2] Gustavus Adolfus. Axelius Oxenstern.</p>
    <p>Gustavus.</p>
    <p>≤line=345≥ Regnum per aequor si quis insanum petit</p>
    <p>Magno emit, inermi quamlibet dono datum.</p>
    <p>Quodsi arma iuncta sentit aequoreus labor,</p>
    <p>Pretium est iniquum nimis, et infelix nimis</p>
    <p>Ac stolidus emptor. Vanus hanc sortem mihi</p>
    <p>≤line=350≥ Si fabricaret ambitus calor, reo</p>
    <p>Poena ipsum crimen esset, accumulans mala.</p>
    <p>At me Sacrorum, iuris amor et Patriae</p>
    <p>≤page=56≥</p>
    <p>Non petere sceptra, sed tueri compulit</p>
    <p>Hereditate parta. Sic tolero lubens</p>
    <p>≤line=355≥ Necessitatis dura tela, degener</p>
    <p>Ne dicar atque ignavus heres. Classibus</p>
    <p>Hinc tento totios pontum. Et hactenus dedit</p>
    <p>≤folio=22≥ Superare monstrum hoc turgidum, immensum, vorax,</p>
    <p>Tuenda sceptra qui dedit. Sit omen hoc</p>
    <p>≤line=360≥ Superandi et hostis. Turgeat, spiret minas</p>
    <p>Vastoque hiatu devorare nos paret,</p>
    <p>Potentiorem sentiet dominum maris</p>
    <p>Dominumque belli. Suscitare spes novas</p>
    <p>Iuvat, subactum Marte cum calco solum.</p>
    <p>≤line=365≥ Spes robur animis addit in malis quoque</p>
    <p>Linquenda nunquam, duplicanda in prosperis.</p>
    <p>Iam salva Classis <hi rendition="simple:italic">Prussiae</hi>
    portum tenet</p>
    <p>Avidusque pugnae miles in terram exsilit.</p>
    <p>Servata video gnaviter munimina</p>
    <p>≤line=370≥ Tutata portum. Digna cura
    <hi rendition="simple:italic">Lesseli</hi>,</p>
    <p>Cui mox equestris praemium sit laurea.</p>
    <p>Exquirere alia propero. Nunc utinam brevi,</p>
    <p>Vocatus adsit noster
    <hi rendition="simple:italic">Oxensternius</hi>,</p>
    <p>Socius laborum fidus ille et impiger,</p>
    <p>≤line=375≥ Consilia magno saepe suggerens bono!</p>
    <p>Iam venit, ecce, nec diu nectit moras.</p>
    <p>Oxenstern.</p>
    <p>Ah, magne rex parensque, quam feliciter</p>
    <p>Desideratus omnibus tandem venis</p>
    <p>Gustavus.</p>
    <p>Desideratus et mihi vultus tuus,</p>
    <p>≤line=380≥ Fulcrum fidele patriae. Agnosco lubens,</p>
    <p>Quae praestitisse fama te pridem refert,</p>
    <p>≤folio=23≥ Haud praemio caritura. Quo res sunt loco?</p>
    <p>Audire coram certiora mens avet.</p>
    <p>0xenstern.</p>
    <p>Res salva, salvus miles et salva omnia.</p>
    <p>≤line=385≥ Cum salvus adsis, Rex, salus hoc maior est.</p>
    <p>≤page=57≥</p>
    <p>In Regna postquam Te, tuis gratantia</p>
    <p>Avido triumphis, serus autumnus tulit,</p>
    <p>Obsequia debita praestitere, quos mihi</p>
    <p>Dabas regendos. Omnia aequata hactenus</p>
    <p>≤line=390≥ Imperia factis. Omne virtute ac fide</p>
    <p>Victum est periclum. Degener solum fuit</p>
    <p>Turba illa, propere <hi rendition="simple:italic">Wormitam</hi>
    cui linquere</p>
    <p>Cogente nondum Marte persuasit timor</p>
    <p>Haud gente nostra dignus, exemplo nocens.</p>
    <p>≤line=395≥ Hinc crimen expiare fuso sanguine</p>
    <p>Nocentiores ceteris iussi duo.</p>
    <p>Gustavus.</p>
    <p>Severitatem saepe Mavors postulat,</p>
    <p>Ne lenitate longius serpat malum.</p>
    <p>Amissa Wormita interim damnum est leve.</p>
    <p>≤line=400≥ Exempli, honoris pondus est magis grave.</p>
    <p>Et <hi rendition="simple:italic">Poutsca</hi> victa est, audio,
    sed fortius</p>
    <p>Defensa.</p>
    <p>Oxenstern.</p>
    <p><hi rendition="simple:italic">Poutscas</hi> saepe si sic
    vicerit,</p>
    <p>Devictus Hostis supplices dabit manus,</p>
    <p>≤folio=24≥ Victoria ulla vix decus tantum attulit</p>
    <p>≤line=405≥ Lucrumque Regno,
    <hi rendition="simple:italic">Poutsca</hi> quantum perdita.</p>
    <p>Urbs, quam repente vicerat gens nautica,</p>
    <p>Mandare vix dignante
    <hi rendition="simple:italic">Guldenhelmio</hi>,</p>
    <p>Munimen omne cui Suecus miles fuit,</p>
    <p>Sibi ipse vallum tenue subito fabricans,</p>
    <p>≤line=410≥ Quantum ferebat tempus et loci valor,</p>
    <p>Hostile robur omne, sustinens diu</p>
    <p>Attrivit. Ipsis hostibus miraculum est</p>
    <p>Comperta nostri fortitudo militis.</p>
    <p>Hic, mille quamvis impotitus machinis,</p>
    <p>≤line=415≥ Cessante nunquam fulmine aerato, tamen</p>
    <p>Crebro relictis moenibus pugnam movet</p>
    <p>Campis apertis impari numero nimis</p>
    <p>Hostemque in ipsa castra persequens ferit.</p>
    <p>Sic cum trophaeis centies victor redit</p>
    <p>≤page=58≥</p>
    <p>≤line=420≥ Et quidquid ultra est. Viribus tandem minor</p>
    <p>Nec arma regere corpore exhausto potis,</p>
    <p>Haud fractus hoste, sed magis dura fame,</p>
    <p>Quam strage multa et mensibus sex emerat</p>
    <p>Hostis, relinquit urbem honestis legibus,</p>
    <p>≤line=425≥ Urbem obfuturam commodis nostris parum.</p>
    <p>Hostilis ipse militem invictum intuens</p>
    <p>Stupescit <hi rendition="simple:italic">Imperator</hi> et
    praeconio</p>
    <p>Epulisque dignos singulos censet suis.</p>
    <p>Tales Polono exoptat esse milites</p>
    <p>≤folio=25≥ Ducesque, forti qui pares
    <hi rendition="simple:italic">Sitonio</hi></p>
    <p>Reliquisque, robur qui dedere militi.</p>
    <p>Gustavus.</p>
    <p>Iactura facilis est quidem
    <hi rendition="simple:italic">Poutskae</hi> mihi,</p>
    <p>At Hostibus rursum hac potiri commodum est,</p>
    <p>Cum tutius nunc Pomeranus advehat,</p>
    <p>≤line=435≥ Quae Mars requirit. Interim virtus placet</p>
    <p>Consueta nostris et famem tolerans labor</p>
    <p>Meliore dignus cura. In Hoste perplacet,</p>
    <p>Laudabilem exemplo meo quod aestimet</p>
    <p>Virtutem in hoste. Si quis aliter sentiat,</p>
    <p>≤line=440≥ Haud ipse laude dignus est, sed barbarus,</p>
    <p>Sicarii, non militis habendus loco.</p>
    <p>Ferenda nunc haec damna levia. Nunc mihi,</p>
    <p>Nunc Hostibus benigna Sors, forsan brevi</p>
    <p>Meliora redditura. Fortitudinem</p>
    <p>≤line=445≥ Ac spem relinquens abstulit parum aut nihil.</p>
    <p>Sed praeda an hostis uspiam aut incendiis</p>
    <p>Vastavit agros?</p>
    <p>Oxenstern.</p>
    <p>More consueto diu</p>
    <p>Tentavit ista saepius, cum frigore</p>
    <p>Duratus amnis pontis instar substitit</p>
    <p>≤line=450≥ Leviora alicubi damna tum velox dedit.</p>
    <p>Gravioribus sed obstitere gnaviter</p>
    <p>Dispositae in agris turmae, et haud raro simul</p>
    <p>Evomere praedam compulere et sanguinem</p>
    <p>≤page=59≥</p>
    <p>Turbam rapacem. Maxime
    <hi rendition="simple:italic">nitichii</hi>,</p>
    <p>≤line=455≥ Cum victor hostis visus est ovans sibi,</p>
    <p>≤folio=26≥ Praedamque mente volvit, agmen abditum</p>
    <p>Pedestre domibus impetu subito irruit,</p>
    <p><hi rendition="simple:italic">Sperlingio</hi> ductore, palantes
    ferit</p>
    <p>Ac strage facta pellit urbo. Ceteros</p>
    <p>≤line=460≥ Tum <hi rendition="simple:italic">Tottus</hi> acer
    proxima villa latens</p>
    <p>Pavidos equestri sequitur ac caedit manu.</p>
    <p>Gustavus,</p>
    <p>Sic iure factus praeda simul et victima</p>
    <p>Praedator Hostis. Laudo virtutem impigram</p>
    <p>Nostrorum et artem provido dignam duce.</p>
    <p>≤line=465≥ Sic Patriae invigilare perge commodis,</p>
    <p>Et bene merenti crescet in dies honos.</p>
    <p>Nunc fac in unum convocare militem!</p>
    <p>Bellique Proceres praemio dignissimos</p>
    <p>Videre gestio, ut, quid expediat magis,</p>
    <p>≤line=470≥ Votis fideles suggerant. His
    <hi rendition="simple:italic">InsuIa</hi>,</p>
    <p>Quae dicta <hi rendition="simple:italic">Maior</hi>, aptior visus
    locus.</p>
    <p>Centri instar erit haec, miles unde quaslibet</p>
    <p>Diffundi in oras poterit. Huc celer vehat</p>
    <p>Nos navita ambos, subsequantur ceteri.</p>
    <p>Oxenstern.</p>
    <p>≤line=475≥ Mandata peragam gnaviter.  Iam gaudeo,</p>
    <p>Desiderata quod dabitur occasio</p>
    <p>Regem monendi clanculum Regni bono.</p>
    <p>Fere apud honestos, Principes quam maxime</p>
    <p>Privata publicae monela praevalet.</p>
    <p><hi rendition="simple:bold">≤folio=27≥ Chorus militum
    veteranorum.</hi></p>
    <p>≤line=480≥ Martia pubes, belli socii,</p>
    <p>Sive in pugnas ire pedestres</p>
    <p>Sive quadrupedum tergore sueti,</p>
    <p>Date laetitiae Martia signa!</p>
    <p>Suavi resonet buccina cantu,</p>
    <p>≤line=485≥ Forti resonent tympana pulsa,</p>
    <p>Fortius aera tonantia nitro,</p>
    <p>≤page=60≥</p>
    <p>Dent et ferrea fulmina lucem!</p>
    <p>Lux nova nobis laeta refulget.</p>
    <p>Lux illa orbis, fulmen belli,</p>
    <p>≤line=490≥ Dux ille leo, quo duce cervi</p>
    <p>Agmina possint esse leonum,</p>
    <p>Toties qui nos omine fausto</p>
    <p>Duxit victoresque reduxit,</p>
    <p>Toties qui se verum patriae</p>
    <p>≤line=495≥ Et nostrum probat esse parentem;</p>
    <p>Rex <hi rendition="simple:italic">Gustavus</hi>, regum
    summus,</p>
    <p>Sueonum nova nunc agmina ducens</p>
    <p>Salvus rediit, nobis rediit.</p>
    <p>Venit, rediit, nos qui docuit</p>
    <p>≤line=500≥ Arma perita versare manu,</p>
    <p>Rite explodere missile plumbum,</p>
    <p>Rite oblongum quatere hastile,</p>
    <p>≤folio=28≥ Regere indomitos rite caballos,</p>
    <p>Ordine iusto progredi in armis,</p>
    <p>≤line=505≥ Ordine vario flectere turmas,</p>
    <p>Dense nunc arctare maniplos,</p>
    <p>Nunc aciem diffundere campo.</p>
    <p>Venit, venit, cuius cura</p>
    <p>Ora fames ne pallida reddat,</p>
    <p>≤line=510≥ Cereris capimus munera castris,</p>
    <p>Munera sicca simulque liquentia</p>
    <p>Et nonnunquam munera Bacchi,</p>
    <p>Queis firmati, madidi, calidi</p>
    <p>Possumus atras pellere curas,</p>
    <p>≤line=515≥ Nivibus mediis atque pruinis</p>
    <p>Saepe quietum carpere somnum,</p>
    <p>Saepe insomnes fallere noctes.</p>
    <p>Venit, venit semper amicis</p>
    <p>Dans animos et robora dictis,</p>
    <p>≤line=520≥ Dans imprimis robora factis,</p>
    <p>Cum, quae mandat adire, pericla</p>
    <p>Ipse subit spretoque timore</p>
    <p>Ruit armatos primus in hostes.</p>
    <p>Venit, venit, cuius ductu</p>
    <p>≤page=61≥</p>
    <p>≤line=525≥ Datur hostiles ducere praedas,</p>
    <p>Agmina rapida abducere equorum,</p>
    <p>Rapere argenti pondus et aeris,</p>
    <p>Rapere Ungariai dona Lyaei</p>
    <p>≤folio=29≥ Et caesi gestare
    <hi rendition="simple:italic">PoIoni</hi></p>
    <p>≤line=530≥ Tunicas auro et vellere dites.</p>
    <p>Venit, venit fortibus ausis</p>
    <p>Digna rependere praemia gnarus,</p>
    <p>Nunc dare munia, nunc dare nummos,</p>
    <p>Nunc alios Mavortis honores.</p>
    <p>Quisquis patrio raptus aratro</p>
    <p>Martem discit <hi rendition="simple:italic">Rege</hi> sub
    isto</p>
    <p>Et gnavus mandata capescit,</p>
    <p>Martis crebro sorte beatus</p>
    <p>Stemmate claris cedere nescit.</p>
    <p>≤line=540≥ Vivat Rex, o talis in aevum!</p>
    <p>Vivat, vivat! Nos moriamur,</p>
    <p>Rex modo vivat! Marte secundo</p>
    <p>Rursum hostiles rumpens acies</p>
    <p>Longe pellat sede Polonum</p>
    <p>≤line=545≥ Et nova <hi rendition="simple:italic">Regem</hi>
    laurea cingat!</p>
  </div>
  <div type="level2" xml:id="actus-tertius.">
    <head>Actus tertius.</head>
    <p>[III,1] Amor coniugalis. Nuntius. Maria Eleonora Regina.</p>
    <p>Amor coniagalis.</p>
    <p>Servus Tonantis aliger, quem cernitis,</p>
    <p>Sum, Coniagalis dictus a priscis Amor.</p>
    <p>Non impudicae natus ille Cypriae,</p>
    <p>≤folio=30≥ Verum Tonante natus, innocens sacri</p>
    <p>≤line=550≥ Dictata caelo iura qui servo tori.</p>
    <p>Epulis deorum quamlibet frui datur,</p>
    <p>Maciata membra et pallidos vultus gero,</p>
    <p>Ambrosia quoniam nostra felle plurimum</p>
    <p>Commixta et acidus nectari infusus liquor</p>
    <p>≤line=555≥ Volente Patre, mente cuius provida</p>
    <p>Coniuncta semper amaritudo dulcibus,</p>
    <p>≤page=62≥</p>
    <p>Rebus dolor quantumlibet laetis comes.</p>
    <p>Pennas videtis, montis haud notas levis,</p>
    <p>Sed expeditas servitutis indices.</p>
    <p>≤line=560≥ Celer volatu his permeo vastum mare</p>
    <p>Orbemque peragro, gnarus ipsos impetu</p>
    <p>Anteire ventos, ipsa adaequans fulmina</p>
    <p>Et cogitata montis atque oculi iubar,</p>
    <p>Tam longa nusquam spatia quin penetrem ocius.</p>
    <p>≤line=565≥ Hic talis adsto, nuntium ut iussus feram.</p>
    <p>Regem in Borussis Martis ictu saucium</p>
    <p><hi rendition="simple:italic">Regina</hi> Sueonum faxo mox terris
    sciat.</p>
    <p>Referre miseret tristia, infausta, horrida,</p>
    <p>At nuntianda, tristiora ne sient,</p>
    <p>≤line=570≥ Dum nesciuntur. Cognita in bonum mala</p>
    <p>Mens sana crebro mutat. Abditum nocet</p>
    <p>Magis, medela quando nulla poscitur.</p>
    <p>≤folio=31≥ Adibo thalamum, nostra quem fecit manus</p>
    <p>Feliciorem, Mars nisi invidus foret.</p>
    <p>≤line=575≥ Altus misellae venit ex auris sopor,</p>
    <p>Hoc altior, quo rarior. Sed interim</p>
    <p>Sopore medio non datur menti quies.</p>
    <p>Ut bracchia iactat! Mobile ut versat caput!</p>
    <p>Quos ductat imo spiritus de pectore!</p>
    <p>≤line=580≥ Ut bullientes lacrimae ex oculis ruunt</p>
    <p>Vultumque tristem gemmeus liquor rigat!</p>
    <p>Ah, anima mitis, blanda, fraudis nescia,</p>
    <p>Meliore digna sorte, qualem te intuor!</p>
    <p>Quid nuntiabo? Mens mali iam conscia</p>
    <p>≤line=585≥ Hos prodit actus. Nuntii haud verbis eges.</p>
    <p>Plorare malim, orare vix sinit dolor.</p>
    <p>Verbo tamen monebo, quo iussa exsequar. </p>
    <p><hi rendition="simple:italic">Regina</hi>, dormis,
    <hi rendition="simple:italic">Rex</hi> tuus cum saucius?</p>
    <p>Exsurge, votis vince gnava caelitos!</p>
    <p>≤line=590≥ Nam maius etiam saucium vulnus manet.</p>
    <p>Maria Eleonora.</p>
    <p>Quid hoc rei? Quid audio videns neminem?</p>
    <p>Re nuntiata Nuntius trepidus fugit.</p>
    <p>≤page=63≥</p>
    <p>Mane, mane, quicunque es! Iram ne time</p>
    <p>Vix ire iusta pectus in nostrum cadit,</p>
    <p>≤line=595≥ Iniusta nunquam. Nuntius culpa vacat.</p>
    <p>≤folio=32≥ Favore dignus, corde qui fido monet.</p>
    <p>Redi atque casus fortiter fare asperos!</p>
    <p>Cupit animus, quod horret, scire praevisum diu.</p>
    <p>Narrando pauca vulneras. Solacium</p>
    <p>≤line=600≥ Dabis et medelam, cuncta si narraveris.</p>
    <p>Redisne an animo, dure, suspensam tenes?</p>
    <p>Fugitivus abiit nec redit. Deerat meo</p>
    <p>Istud dolori; neglegit servus preces.</p>
    <p>Sed anne servus? Forsitan Termaximus</p>
    <p>≤line=605≥ Dominator orbis. Subvenit visus mihi</p>
    <p>Fugientis alas. Spirat etiam nunc odor</p>
    <p>Ambrosius ille, caelitum fragrans odor,</p>
    <p>Quo nos beare coniuges <hi rendition="simple:italic">Amor</hi>
    solet.</p>
    <p>Amor est. Amoris numen ipsum exhorruit</p>
    <p>≤line=610≥ Ad dicta propria; fugit haud fari potis.</p>
    <p>Haud fugit omnis. Membra fugerint licet</p>
    <p>Levesque pennae, vis Amoris intimis</p>
    <p>Haeret medullis. Quin et impetu novo</p>
    <p>Novisque flammis pectus intus aestuat.</p>
    <p>≤line=615≥ Maiora solito sentio. Crescentibus</p>
    <p>Malis Mariti crescit in nobis Amor</p>
    <p>Hic verus Amor est, fidus ille et integer,</p>
    <p>Solamen unum in maximis doloribus.</p>
    <p>Auget dolorem, cum iuvare non datur.</p>
    <p>≤line=620≥ Fateor. Sed ipse nunc iuvat miseram dolor.</p>
    <p>≤folio=33≥ Lugere iuvat, ah, lacrimis nostris iuvat</p>
    <p>Eluere saniem vulneris. Vel eminus</p>
    <p>Iuvat lavare. Spiritu extremo meo,</p>
    <p><hi rendition="simple:italic">Gustave</hi>, volupe est ire in
    occursum tuo.</p>
    <p>≤line=625≥ Ascende, dolor, ad ultimum propera gradum,</p>
    <p>Sic finiende, summa cum durent parum!</p>
    <p>Mors grata finem rebus afflictis dabit,</p>
    <p>Nec antevertet mors Mariti vulnere</p>
    <p>Graviore mentis sauciam. Me me prius</p>
    <p>≤line=630≥ Fas liberari. Haud imparem tantis malis,</p>
    <p>≤page=64≥</p>
    <p><hi rendition="simple:italic">Gustave</hi>, linques. Ibo prior et
    regibus</p>
    <p>Atavis nefandi nuntium casus feram.</p>
    <p>Ah, summe regum, sospitator unice,</p>
    <p>Hunc, quem dedisti, spiritum fessum cape!</p>
    <p>[III,2] Nutrix. Maria Eleonora.</p>
    <p>Nutrix.</p>
    <p>≤line=635≥ Sollicita mens amantium quantum advehat</p>
    <p>Miseris dolorem, alumna nostra perdocet</p>
    <p>Regina Sueonum. Quantus, ah, illam timor</p>
    <p>Seu iustus ille sive vanus, attamen</p>
    <p>Timor perennis, pertinax miseram enecat!</p>
    <p>≤line=640≥ Quin mille mortes irrogans, nimis horride</p>
    <p>Absumit igne lento. Et ipsa particeps</p>
    <p>Fio dolorum tantae amore Principis,</p>
    <p>In qua relucet omne virtutum genus.</p>
    <p>≤folio=34≥ Piget referre, quantus hanc urat dolor</p>
    <p>≤line=645≥ Quieta nunquam mens, mali dum praescia</p>
    <p>Sibi visa. Membris, mente turbata, quies</p>
    <p>Etiam negatur. Lacrimat, plangit, gemit</p>
    <p>Sine fine. Gressum trepida nunc huc dirigit,</p>
    <p>Nunc alio. Ad sequor nunc sese vehi cubet,</p>
    <p>≤line=650≥ Nunc aliam ad arcem. Et advenam quemvis vocat,</p>
    <p>Quaerit, rogat, minata, ni verum ferat.</p>
    <p>Nunc sola lacrimas fundit ac preces Deo,</p>
    <p>Nunc solitudine territa revocat suos.</p>
    <p>Vix cura cereris ulla, nec pascit cibus.</p>
    <p>≤line=655≥ Depascit artus anxiae mentis pavor.</p>
    <p>Cibare potius pauperum iubet greges,</p>
    <p>Sollicita rogitans saepe, num fiat satis.</p>
    <p>Maerore totos cum fatigata est dies,</p>
    <p>Nec nox quietem dare potis. Somni immemor</p>
    <p>≤line=660≥ Noctem querelis ducit aut insomniis</p>
    <p>Pavefacta lucem quamlibet tristem expetit.</p>
    <p>Hinc viribus defecta. Pallescunt genae</p>
    <p>Roseoque cedit ore purpureus rubor</p>
    <p>Multumque nitidi corporis cadit decor.</p>
    <p>≤line=665≥ Vix onere curvum sustinet collum caput</p>
    <p>≤page=65≥</p>
    <p>Et levia macie membra vix portant pedes.</p>
    <p>Vis, haec doloris exitum qualim dabit?</p>
    <p>Metuo, marite misera dum metuit nimis,</p>
    <p>Ne causa nobis ipsa lugendi siet.</p>
    <p>≤folio=35≥ Cubare sola voluit, omnes atrio</p>
    <p>Exire mandans, posset ut sommo frui.</p>
    <p>Tamen querelas audiisse visa sum</p>
    <p>Solito haud minores. Clamor etiam tristior</p>
    <p>Nec usitatus auribus sonuit meis.</p>
    <p>≤line=675≥ Iniussa adibo forsitan nostri indigam.</p>
    <p>Mandata quamvis regia ingressum vetant,</p>
    <p>Iuvare miseros praecipit semper fides.</p>
    <p>Silentii quae causa nunc, scire expeto.</p>
    <p>Haud somaus est! Mors est vel aliquid praevium</p>
    <p>≤line=680≥ Mortis! Benignus hoc malum avertat Deus!</p>
    <p>Adeste, famulae! Nobile, matrum chori,</p>
    <p>Adeste! Regum quisquis aerumnis doles,</p>
    <p>Concurre, medicas adfer ocius manus!</p>
    <p>Regina, moreris? Languidos, o, si potis,</p>
    <p>≤line=685≥ Attolle vultus!</p>
    <p>Maria Eleonora.</p>
    <p>Ah, quid optata via</p>
    <p>Revocas euntem? Vita, cur miserae redis?</p>
    <p>Mors verius quam vita, mille quae vehis</p>
    <p>Mortes.</p>
    <p>Nutrix.</p>
    <p>Alumna, regios animos cape!</p>
    <p>Maria Eleonora.</p>
    <p>Omitte nomen regium! Haud regina sum</p>
    <p>≤line=690≥ Nec esse curo. Rex meus, pro, Rex meus</p>
    <p>Gustavus, ah! Diadema, sceptra tollite,</p>
    <p>Adferte saccos sordidumque pulverem!</p>
    <p>Gustavus, ah, ah!</p>
    <p>Nutrix.</p>
    <p>Fare, Alumna, quid times?</p>
    <p>≤page=66≥</p>
    <p>Maria Eleonora.</p>
    <p>Quid verba poscis? Loquitur exiguus dolor,</p>
    <p>≤line=695≥ Mutescit ingens. Anne adhuc Timor tibi,</p>
    <p>≤folio=86≥ Qui nuntius tam verus? Ah, silentium</p>
    <p>Permitte saltem, dura, quae mori vetas!</p>
    <p>Nutrix.</p>
    <p>Silendo crescit abditum crebro malum.</p>
    <p>Novus unde tristis error iste Nuntii?</p>
    <p>Maria Eleonora.</p>
    <p>≤line=700≥ Haud error est noster. Potius incredulae</p>
    <p>Quaerentis error.</p>
    <p>Nutrix.</p>
    <p>Nuntius quis hic fuit?</p>
    <p>Maria Eleonora.</p>
    <p>Quem vetula spernis, carus at nobis, Amor.</p>
    <p>Nutrix.</p>
    <p>Qua venit, arcis foribus non patentibus?</p>
    <p>Maria Eleonora.</p>
    <p>Penetrare qua consueta vis caelestium.</p>
    <p>Nutrix.</p>
    <p>≤line=705≥ Quid nuntiare visus?</p>
    <p>Maria Eleonora.</p>
    <p>Haud visus modo,</p>
    <p>Credenda dixit: saucium <hi rendition="simple:italic">Regem</hi>
    meum</p>
    <p>Magisque vulnerandum. Ah, plura non queo,</p>
    <p>Et tu rogare desine, importunior</p>
    <p>Quam fas ministrae!</p>
    <p>Nutrix.</p>
    <p>Taceo. Miserae insomniis</p>
    <p>≤line=710≥ Turbata mens est. Error hic priscis fuit</p>
    <p>Deum esse Amorem. Fingit hunc sibi nuntium</p>
    <p>Verumque credit. Mentibus caliginem</p>
    <p>Sic magnus animi motus offundit Timor</p>
    <p>Et quilibet alius. Ferendum nunc mihi,</p>
    <p>≤page=67≥</p>
    <p>≤line=715≥ Quod ambigenti durior vetat loqui.</p>
    <p>Morbus vetat, non ipsa, qua nil mitius.</p>
    <p>Quandoque mores aegra mens exasperat.</p>
    <p>In Regiis hoc ferre si cui grave,</p>
    <p>Is careat aula ac regiis virtutibus,</p>
    <p>≤folio=37≥ A viliore haec saepe passurus grege.</p>
    <p>Suadebo, somnum capiat ut silens novum.</p>
    <p>Post quaeritanda occasio, qua commode</p>
    <p>Ad recta flecti regu mores solent.</p>
    <p>Curis, Alumna, lenis o utinam sopor</p>
    <p>≤line=725≥ Ferat levamen!</p>
    <p>Maria Eleonora.</p>
    <p>Aeviterna utinam quies!</p>
    <p>[III, 8] Senatorum chorus. Nuntius alter.</p>
    <p>Senator.</p>
    <p>Caelestis aurae portio aut Dei ipsius</p>
    <p>Mens dicta, priscis saepe, nescia qui sciat,</p>
    <p>Futura praescit. Causa latet, ast interim</p>
    <p>Gnaram futuri comprobatur exitu.</p>
    <p>≤line=730≥ Delusa sed quandoque falsa imagine</p>
    <p>Haud visa se videre credit. Pervicax</p>
    <p>Raro error iste veritati dat locum.</p>
    <p>Hinc de futuris dicta mente provida</p>
    <p>Fas iudicare. Prona nec nimium fides</p>
    <p>≤line=735≥ Hic esto, nec negetur omne, quod latet.</p>
    <p>Mens dubia caelo nosse quod satis petat,</p>
    <p>Arcana linquat Numini, praesens cui</p>
    <p>Quidquid futurum, cuncta quod nutu regit.</p>
    <p>Ut fausta veniant quae futura, supplices</p>
    <p>≤line=740≥ Tendat manus. Sortem interim ut quamvis ferat,</p>
    <p>Quod fas agendo roboret se sedulo</p>
    <p>Nec imparatum pectus aerumnis gerat.</p>
    <p>Haec cogitamus, suadet infelix metu</p>
    <p>≤folio=38≥ <hi rendition="simple:italic">Regina</hi>, vates visa
    quae dudum mali,</p>
    <p>≤line=745≥ Quo gravius ullum
    <hi rendition="simple:italic">Sueciae</hi> nondum tulit</p>
    <p>Mavortis ira. Vanus an vates Timor</p>
    <p>≤page=68≥</p>
    <p>An verus hic, et noster ambigit metus</p>
    <p>Amore natus Principis, cui parem</p>
    <p>Haec nostra nullum, prisca vix ullum dedit</p>
    <p>≤line=750≥ Aetas, parentis qui datus nobis loco.</p>
    <p>Hoc stante stant res Succiae. Si concidat,</p>
    <p>(Ah, absit omen) cadimus omnes nostraque</p>
    <p>Ruina gentes plurimas secum trahet.</p>
    <p>Incerta quamvis fama mentes aggravat</p>
    <p>≤line=755≥ Regisque solito longius silentium.</p>
    <p>Sed venit, ecce, Nuntius tardus gradu.</p>
    <p>Silentis, eheu, quid ferat, vultus docet.</p>
    <p>Nuntius.</p>
    <p>Quem non tridente terruit salsae potens</p>
    <p>Dominator undae, nec minacis Aeoli</p>
    <p>≤line=760≥ Egressa claustris tota ventorum cohors,</p>
    <p>Non saevientis mille Martis spicula,</p>
    <p>Me nunc inermis territat Patrum chorus.</p>
    <p>Non ora terrent aut mali mens conscia,</p>
    <p>Sed nuntianda nemini non tristia,</p>
    <p>≤line=765≥ Novitate tristiora, cunctis noxia.</p>
    <p>Cor palpitat, vox deficit, labant pedes.</p>
    <p>Senator.</p>
    <p>Turbatus animo, fare, quos casus refers?</p>
    <p>Nuntius.</p>
    <p>Infausta, Proceres, nuntiare si scelus,</p>
    <p>Morte expietur nuntiantis. Omnium</p>
    <p>≤folio=39≥ In me feratur impetus. Namque omnium</p>
    <p>Porto dolorem, lacrimas, suspiria.</p>
    <p>Consueta pollo gaudia. Eiulatibus</p>
    <p>Metaque regna compleo, iussus tamen.</p>
    <p>Senator.</p>
    <p>Quae iussus adfers vera, fare libere!</p>
    <p>≤line=775≥ Praevisa forsam tela nos ferient minus.</p>
    <p>Nuntius.</p>
    <p>Pater ille <hi rendition="simple:italic">Sueonum</hi>, Martis
    pubis parens,</p>
    <p>Domitor Poloni, spes Dani ac Germaniae,</p>
    <p>≤page=69≥</p>
    <p>Grassantis ille terror unus Austrii,</p>
    <p>Decus illud orbis, victor ille tam frequens,</p>
    <p>≤line=780≥ Fortuna cui famulata visa est hactenus,</p>
    <p>Eheu, cruentus vulnere infesto iacet.</p>
    <p>Senatores.</p>
    <p>Iacet? Quid istud? Vulnere an datus neci?</p>
    <p>Hoc, summe regum, averte, quaesumus, malum!</p>
    <p>Nuntius.</p>
    <p>Iacet cruentus vulnere, at spirans tamen.</p>
    <p>Spiraculi quando futurus exitus,</p>
    <p>Haud novit ullus praeter illum, qui dedit.</p>
    <p>Pericla mortis magna satis. Abdominis</p>
    <p>Pertusa regio glande. An usque ad ilia</p>
    <p>Penetrarit ictus, postmodum dies dabit.</p>
    <p>Senatores.</p>
    <p>≤line=700≥ Pericla mortis sola tristia sunt satis</p>
    <p>In <hi rendition="simple:italic">Rege</hi> tanto. Precibus hic
    tamen est locus,</p>
    <p>Dum vita superest. Mors inoxorabilis.</p>
    <p>Sed fare, <hi rendition="simple:italic">Regis</hi> vulneri quid
    attulit</p>
    <p>Occasionem? Quis rei gestae modus?</p>
    <p>≤folio=40≥ Quandoque nosse tristia in solidum iuvat.</p>
    <p>Nuntius.</p>
    <p>Est in Borussis, <hi rendition="simple:italic">Gedano</hi> haud
    procul, <hi rendition="simple:italic">Insula</hi>,</p>
    <p>Quae dicta Minor aut Gedani de nomine;</p>
    <p>In cuius oris extimis, qua Vistula</p>
    <p>Secatur, Hostis terream magna manu</p>
    <p>≤line=800≥ Molem, incubantem flumini, congesserat</p>
    <p>Damna inferentem Suedico munimini,</p>
    <p>Adversa in ora fluminis quod fecerat</p>
    <p><hi rendition="simple:italic">Flamingus</hi> (hoc
    <hi rendition="simple:italic">Neringiae</hi> vocant
    <hi rendition="simple:italic">Caput</hi>)</p>
    <p>Aliaque nostris adferentem incommoda.</p>
    <p>≤line=805≥ Hac gnavus hostem sede pellendum ratus</p>
    <p>Tentare Martem hic <hi rendition="simple:italic">Rex</hi>, spei
    plenus, iubet.</p>
    <p>Maiorem in Insulam evocato militi</p>
    <p>Cymbas adornat, Vistulam queis remiges</p>
    <p>Superent et oram molis hostilis petant,</p>
    <p>≤page=70≥</p>
    <p>≤line=810≥ Paulum fugata nocte, quo sit tutior</p>
    <p>Traiectum amnis. Hinc repente improvidum</p>
    <p>Invadere hostem statuit. Ordine dividit</p>
    <p>Operum labores. Fulminante dextera</p>
    <p>Certare suetis impetus primus datur.</p>
    <p>≤line=815≥ Ductare iussi hos
    <hi rendition="simple:italic">Turnius</hi>,
    <hi rendition="simple:italic">Bannerius</hi>,</p>
    <p>Mox adiuvandi <hi rendition="simple:italic">Regis</hi> ipsius
    manu,</p>
    <p>Stipantibus queis usus est hostilium.</p>
    <p>Rates maniplis singulis dantur suae.</p>
    <p>Agenda discunt singuli: qui progredi,</p>
    <p>≤folio=41≥ Qui stare in armis fas sit, alterius ope</p>
    <p>Ut roborandus alter. Omnes edocet</p>
    <p><hi rendition="simple:italic">Rex</hi> ipse, doctor Martis et
    ductor simul.</p>
    <p>Regis secutae iussa si turmae forent,</p>
    <p>Humana quantum ratio dictat, ilicet</p>
    <p>≤line=825≥ Hostem fugassent pristino exanimem metu,</p>
    <p>Multa potitae fulminante machina.</p>
    <p>Ast mente laeva, forte missa caelitus</p>
    <p>Turbatus ordo (causa adhuc mali latet)</p>
    <p>Ripam <hi rendition="simple:italic">Duvaldus</hi> unus hostilem
    tenet</p>
    <p>≤line=830≥ Tranante puppe. Ceteri aut latentia</p>
    <p>In brevia rapti aut impediti mutuis</p>
    <p>Haesere remoris. Pars supina navigans</p>
    <p>Iniussa, qua non debuit, propere nimis</p>
    <p>Hosti appropinquat, fluminis vi percita,</p>
    <p>≤line=835≥ Ictusque patitur glandium ac sero sapit</p>
    <p>Ad alia tendens. Gnaviter monent Duces,</p>
    <p>Ut corrigant errata, iustum in ordinem</p>
    <p>Redeant; minantur, increpant, docent, rogant.</p>
    <p>Urgendo perstat sedulus
    <hi rendition="simple:italic">Bannerius</hi>.</p>
    <p>≤line=840≥ Sed praepeditus glandis ictu
    <hi rendition="simple:italic">Turnius</hi></p>
    <p>Medio fatiscit opere, non tam vulnere</p>
    <p>Fractus cruento quam vicem Sueonum dolens,</p>
    <p>Ut exterorum nemini cedit fide</p>
    <p>Regisque amore. <hi rendition="simple:italic">Rex</hi> ubi ista
    percipit,</p>
    <p>≤line=845≥ Dolore et ira totus intus aestuans</p>
    <p>≤folio=42≥ Aegerque curis ipse palantes petit</p>
    <p>Leviore vectus cymba aditque singulos.</p>
    <p>≤page=71≥</p>
    <p>Altum dolorem corde providus premens</p>
    <p>Timore fractis robur addere satagit</p>
    <p>≤line=850≥ Verbis amicis. ’Error est, socii, levis,</p>
    <p>Corrigere facilis’, inquit. ’Hac me remigem</p>
    <p>Sequatur ille, qui decus vitamque amat</p>
    <p>Patriaeque aolumen. Hostis hactenus fugax</p>
    <p>Nunc terga vestra perforabit eminus?</p>
    <p>Qua tendo, ripam petite mecum et comminus</p>
    <p>Nudate vultus, ferre quos nunquam potis!</p>
    <p>Fugiet repente et praeda moles haec erit.’</p>
    <p>Vox nota cunctis pellit extemplo metum</p>
    <p>Phoeboque iam surgente vultus agnitus</p>
    <p>≤line=860≥ <hi rendition="simple:italic">Regis</hi> serenus,
    attamen Martem exprimens.</p>
    <p>Redintegrari tota iam res occipit,</p>
    <p>Dum iussa quisque peragit: Hi fluctus domant</p>
    <p>Verbere iterato saepius, retrahunt rates</p>
    <p>Errore lapsas. Arma ceteri manu</p>
    <p>≤line=865≥ Versare gaudent. Litus optat quilibet</p>
    <p>Videre destinatum et impatiens morae</p>
    <p>Hostilem in agrum fervide saltum parat.</p>
    <p>Cum mox (dolorem duplico vulnus refricans)</p>
    <p>Ratis inopinum transvolat plumbum latus</p>
    <p>≤line=870≥ Et ventris imas regii partes ferit.</p>
    <p>Percellitur <hi rendition="simple:italic">Rex</hi> vulnere,
    hominem sentiens</p>
    <p>Et ad supernam praeparans se regiam:</p>
    <p>≤folio=43≥ ’Ah, Domine, nostra qui tulisti vulnera,</p>
    <p>Miserere saucii!’ inquit. Et mox militem</p>
    <p>≤line=875≥ Revocat frementem. Rebus adeo turbidis</p>
    <p>Et sorte iniqua vult quiesci, occasio</p>
    <p>Rebus gerendis donec opportunior.</p>
    <p>Heu quantus animos omnium invasit dolor!</p>
    <p>Quis gemitus et quis planctus! Insolitae viris</p>
    <p>≤line=880≥ Lacrimae cadunt per ora. Pars luctu stupet,</p>
    <p>Pars ardet animo vindicare sanguinem</p>
    <p>Tanti parentis. Mussitant Proceres, gemunt</p>
    <p>Quatiuntque capita. Ceteris spem suggerunt</p>
    <p>Ipsi carentes forsitan, pleni metu.</p>
    <p>≤page=72≥</p>
    <p>Senator.</p>
    <p>≤line=885≥ Malo boni qui non movetur Principis,</p>
    <p>Meruit iniquum. Maxime Proceres decet</p>
    <p>Timor. Timenda tuta cuncta providis.</p>
    <p>Quanto magis tam tristia! Interea spei</p>
    <p>Quantum relietum, tantum et in malo est boni.</p>
    <p>≤line=890≥ Et nos superstes vita speremus iubet.</p>
    <p>Sed vota mox mandare fas est publica,</p>
    <p><hi rendition="simple:italic">Regem</hi> misertus sospitem ut
    reddat Deus.</p>
    <p>Diem querelis absque votis ducere</p>
    <p>Haud fert medelam. Sed iuvare qui potis,</p>
    <p>≤line=895≥ Votis benigne se Deus cogi sinit.</p>
    <p>Et Regiae iam coningis solamine</p>
    <p>Firmandus animus. Utinam et hic vinci velit</p>
    <p>Servetque iustus quamlibet dolor malum!</p>
    <p><hi rendition="simple:bold">≤folio=44≥ Chorus Matrum
    nobilium</hi></p>
    <p>Troiam cum peteret Dulichius rate,</p>
    <p>≤line=900≥ Absentem doluit Penelope virum.</p>
    <p>Aleiden doluit Megara coniugem,</p>
    <p>Tunc cum praecipites ibat ad inferos,</p>
    <p>Quamvis victor ovans Tartara subdidit.</p>
    <p>Nos nostros pelagi mille periculis</p>
    <p>≤line=905≥ Et Martis toties expositos malis</p>
    <p>Heu, semper querimur, proficimus parum.</p>
    <p>Absentes lacrimis prosequimur licet</p>
    <p>Et totus rapitur pectore spiritus,</p>
    <p>Vix unquam reditus accelerant suos.</p>
    <p>≤line=910≥ Semper coniugibus publica praevalent.</p>
    <p>Vinctos compedibus laudis amor tenet,</p>
    <p>Aeternum stolide pollicitus sibi,</p>
    <p>Phoebus perpetuum cum videat nihil.</p>
    <p>Vitam qui moriens longius extrahi;</p>
    <p>≤line=915≥ Longaevis hominum laudibus aestimat,</p>
    <p>Istas sera etiam quando rapit dies,</p>
    <p>Delusus specie bis moritur miser.</p>
    <p>Verum qui didicit caelituum decus</p>
    <p>Et vitam satagit vivere caelicam,</p>
    <p>≤page=73≥</p>
    <p>≤line=920≥ Huic nec vita perit nec decus interit.</p>
    <p>Raro sed nimium talia cogitans</p>
    <p>Frustra saepe perit Martius impetus</p>
    <p>Nec merces sequitur digna periculis.</p>
    <p>≤folio=45≥ Felix, o, nimium rustica Caria,</p>
    <p>≤line=925≥ Dilecto assidue quae potitur Nilo,</p>
    <p>Cum quo tuta domi dulce canit melos,</p>
    <p>Nunc summo residens culmine rupium,</p>
    <p>Nunc valle umbrifera, nunc viridi prato.</p>
    <p>Somnum dat Zephyro suave sonans nemus,</p>
    <p>≤line=930≥ Dant et decidui murmura rivuli.</p>
    <p>Nec Martem metuit nec pelagi minas.</p>
    <p>Nos semper pavidas exanimat metus.</p>
    <p>Si quos ire vias irremeabiles</p>
    <p>Audimus, trepidans quaeque timet sibi.</p>
    <p>≤line=935≥ Privatis aliud triste doloribus</p>
    <p>Ne maius veniat, haud metus est levis.</p>
    <p>Ipsis haud solitus parcere regibus</p>
    <p><hi rendition="simple:italic">Regem</hi> ne perimat Mars, misere
    timet</p>
    <p><hi rendition="simple:italic">Regina</hi>, ah, perhibens vulnere
    saucium.</p>
    <p>≤line=940≥ Hoc si verus Amor nuntius attulit,</p>
    <p>Heu, commune malum et pernicies adest.</p>
    <p>Qui nos tam variis excruciat modis,</p>
    <p>Martem pro meritis odimus, odimus.</p>
    <p>Vindiecam tenerae despiciat manus,</p>
    <p>≤line=945≥ Linguae femineae spicula sentiet.</p>
    <p>Martem caelicolam qui statuit deum,</p>
    <p>Mentitur. Stygius nil nisi carnifex,</p>
    <p>Dignus, Tartareo qui lateat specu</p>
    <p>Et poenis rigidum sentiat Aeacum.</p>
  </div>
  <div type="level2" xml:id="folio46-actus-quartus.">
    <head>≤folio=46≥ Actus quartus.</head>
    <p>[IV, 1] Franciscus Bernardus comes Turnensis. Ioannes Bannerius.
    Axelius Oxenstern.</p>
    <p>Turnius. [vgl. Turnus uit Aeneis]</p>
    <p>≤line=950≥ Tutatus aras patrias dudum et focos</p>
    <p>Haud vulnus unquam pertuli. Fors sanguine</p>
    <p>Indigna nostro degener Germania,</p>
    <p>≤page=74≥</p>
    <p>Magis Lavernae militare plurimum</p>
    <p>Bacchoque doota, Marte quam prisco potens.</p>
    <p>≤line=955≥ Dignus cruore
    <hi rendition="simple:italic">Turnii</hi>, qui Turnio</p>
    <p>Cunctisque maior sceptra
    <hi rendition="simple:italic">Suedorum</hi> gerit.</p>
    <p>Germania istum si tulisset Principem,</p>
    <p>Nunc misera sors quanto foret beatior!</p>
    <p>Pro Rege tanto vulnus hoc tandem fero.</p>
    <p>≤line=960≥ Fero lubens. Fudisse sanguinem parum est.</p>
    <p>Hunc, <hi rendition="simple:italic">Rege</hi> salvo, spiritum
    lubens darem.</p>
    <p>Nunc intus animum sauciat multo magis</p>
    <p><hi rendition="simple:italic">Rex</hi> vulneratus. Horreo,
    indignor, fremo</p>
    <p>Ipsique honesto vulneri irascor meo,</p>
    <p>≤line=965≥ Vindicta quo tam iusta nunc patitur moram,</p>
    <p>Vindicta magnis dulce solamen malis</p>
    <p>Solamen unum hoc rebus hisce tristibus,</p>
    <p>Gnava quod Aesculapiorum indagine</p>
    <p>Illaesa <hi rendition="simple:italic">Regis</hi> esse constat
    ilia.</p>
    <p>≤folio=47≥ Haerere glandem ventris in pinguedine,</p>
    <p>Pertusa postquam fregit impetum ratis.</p>
    <p>Vitae ac salutis spem dat iste nuntius,</p>
    <p>Nobis medelam. Sentio vires novas,</p>
    <p>Nec detineri lectulo amplius queo.</p>
    <p>≤line=975≥ Videre <hi rendition="simple:italic">Regem</hi>
    gestio, ut sim certior.</p>
    <p>Ah, <hi rendition="simple:italic">Rege</hi> salvo salva cuncta,
    et Turnii</p>
    <p>Vel saucii vindicta posoetur manu.</p>
    <p>Sed iunctus, en, <hi rendition="simple:italic">Bannerio
    Oxensternius</hi>.</p>
    <p>Occasio opportuna vindictae haec erit.</p>
    <p>Bannerius.</p>
    <p>≤line=980≥ Diomedis ictu saucia olim Cypria</p>
    <p>Et Mars adulter vindicare sanguinem</p>
    <p>Haud destitere. Nos inulti cernimus</p>
    <p>Lacerum, cruentum, sanguini immersum suo</p>
    <p>Martem pudicum, providum, fortem, pium,</p>
    <p>≤line=955≥ Patriae parentem. Proh pudor! Quo vindices</p>
    <p>Abiere curae? Quis manus torpor tenet?</p>
    <p>Ubi gratus animus? Vis ubi iam pristina?</p>
    <p>Tantumne rebus prosperis fortes sumus?</p>
    <p>≤page=75≥</p>
    <p>Ah, urit animum iustus, o, nimium dolor.</p>
    <p>≤line=990≥ Puero doloris causa non levis fuit,</p>
    <p>Nimis fidelem cum <hi rendition="simple:italic">Sigismundi</hi>
    fides</p>
    <p>Victoris irae tradidit quondam patrem</p>
    <p>Miserosque natos sprevit ingratum caput.</p>
    <p>Magni parentis nunc magis doleo vicem,</p>
    <p>≤line=995≥ Nostris misertus aequius qui patriam</p>
    <p>≤folio=48≥ Decusque tanto reddidit cum faenore.</p>
    <p>Doleo. Dolebo, donec immane, impium</p>
    <p>Ultrice dextera expiavero scelus.</p>
    <p>Turnius.</p>
    <p>Iustus dolor, vindicta iusta est. Sanguinis</p>
    <p>≤line=1000≥ Reliquum omne fundam, Regius ne sit cruor</p>
    <p>Nobis inultus.</p>
    <p>Oxenstern.</p>
    <p>Si quis istos dixerit</p>
    <p>Haud laude dignos pectoris magni impetus,</p>
    <p>Fuerit iniquas. Attamen </p>
    <p>Bannerius.</p>
    <p>Laudabilis</p>
    <p>Cur ardor impeditus ergo? Abrumpere</p>
    <p>≤line=1005≥ Cur coepta miles
    <hi rendition="simple:italic">Rege</hi> iussus saucio?</p>
    <p>Oxenstern.</p>
    <p>Laudandus animus gratus ac fortis; tamen</p>
    <p>Moderandus ardor mente semper provida.</p>
    <p>Saepe ultor esse qui cupit, adauget malum.</p>
    <p>Dum laedere alios tentat, ipse laeditur.</p>
    <p>Bannerius.</p>
    <p>≤line=1010≥ Laedar, perimar, hostis modo scelus luat.</p>
    <p>Communis hosti casus haud fortem gravat.</p>
    <p>Oxenstern.</p>
    <p>Sperare quisquis desiit, sic indicat.</p>
    <p>Conandum, ut hostis stantibus nobis cadat.</p>
    <p>Sed ultor hoste stante si detur neci</p>
    <p>≤line=1015≥ Sociosque secum victus ad casum trahat,</p>
    <p>≤page=76≥</p>
    <p>An non triumphus maior hinc hosti venit,</p>
    <p>Probrum cadenti vindici maius? Quis hoc,</p>
    <p>Obtingere aliis quod solet, nobis neget</p>
    <p>Accidere posse?</p>
    <p>Bannerius.</p>
    <p>Fortis ira militis</p>
    <p>≤line=1020≥ Iam concitata spem dabat vietoriae.</p>
    <p>≤folio=49≥ Oxenstern.</p>
    <p>Spes saepe fallit. Nec deest spes hostibus,</p>
    <p>Idem nec ardor omnibus nostris erat.</p>
    <p>Robur dolore crescit his, illis metus.</p>
    <p>Tentanda sors ambigua nimium non fuit,</p>
    <p>≤line=1025≥ Iussisque <hi rendition="simple:italic">Regis</hi>
    paruisse praestitit.</p>
    <p>Turnius.</p>
    <p>Mandare, quae Rex salvus ac sanus solet,</p>
    <p>Haud neglegenda fateor. Interim potest</p>
    <p>Incidere causa, innoxie cur neglegat</p>
    <p>Servus fidelis iussa. Cum mentem rapit</p>
    <p>≤line=1030≥ Febrilis ardor, morbus aut alius ferit</p>
    <p>Cerebrum iubentis, noxium crebro foret</p>
    <p>Parere iussis. <hi rendition="simple:italic">Rex</hi> nefando
    vulnere</p>
    <p>Turbatus animo, regna caeli cogitans,</p>
    <p>Terrena linquens arma, si quid viderit,</p>
    <p>≤line=1035≥ Quam vidit ante, obscurius, caligine</p>
    <p>Doloris impeditus, haud fuerit nefas</p>
    <p>Probrumque <hi rendition="simple:italic">Regi</hi>. Nee nefas
    ductoribus</p>
    <p>Forsan fuisset sponte sectari bonum</p>
    <p>Mandata tamquam regia ignorantibus.</p>
    <p>Oxenstern.</p>
    <p>≤line=1040≥ Incerta nimium commoda haud bona aestimo</p>
    <p>Emenda tot periculis. Sat perspicax</p>
    <p>Dolore medio <hi rendition="simple:italic">Rex</hi> fuit. Nec
    expedit</p>
    <p>Obsequia temere denegare regibus.</p>
    <p>Speciosa quamvis ratio, publico nocet,</p>
    <p>≤line=1045≥ Malisque coeptis facile nimium assuescimus.</p>
    <p>Differtur interim, haud negatur ultio.</p>
    <p>≤page=77≥</p>
    <p>D t50] Nee defutura occasio, qua sentiat</p>
    <p>Scelere superbus hostis utrices manus. </p>
    <p>Cubile nunc ad regium fas progredi.</p>
    <p>≤line=1050≥ Solamen aeger ipse
    <hi rendition="simple:italic">Rex</hi> ac spem dabit.</p>
    <p>[IV, 2][IV, 2] Gustavus Adolphus. Axelius Oxenstern. Franciscus
    Bernardus comes Turnensis. Ioannes Bannerius. Nuntius. Chorus
    Procerum belli.</p>
    <p>Gustavus.</p>
    <p>Adeste, Proceres, fida gens, grati hospites!</p>
    <p>Alloquia vestra ferre iam vires sinunt</p>
    <p>Et ipse fari perfero. Dolor est minor,</p>
    <p>Minus periclum, quam fuit visum prius.</p>
    <p>≤line=1055≥ Grates supremo Numini persolvite,</p>
    <p>Agnoscere hominem quod benigne nos docet</p>
    <p>Miseroque parcit supplici! Ah, regum decus,</p>
    <p>Sublimis animus, corporis vires, opes,</p>
    <p>Duces periti, miles acer, obsequens</p>
    <p>≤line=1060≥ Ac totus orbis quid nisi umbra pulveris?</p>
    <p>Consilia magna, sacpius quae maximis</p>
    <p>Agitantur animis, quam levis res impedit!</p>
    <p>Conamen ingens, quamlibet bonum, tamen</p>
    <p>Summo haud volente Rege, successu caret.</p>
    <p>≤line=1065≥ Vult semper orbis rector ille, quod bonum,</p>
    <p>Bonum petenti non tamen dat quodlibet;</p>
    <p>≤folio=51≥ Ius eligendi servat, ut fas est, sibi.</p>
    <p>Bonis dat interim, quod expedit magis.</p>
    <p>Seu laeta sint haec dona sive tristia,</p>
    <p>≤line=1070≥ Suffieere debet; quod bona esse indicat,</p>
    <p>Et expedire, qui unus in solidum sapit.</p>
    <p>Hinc aequa mens ut acquiescat tristibus</p>
    <p>Summoque regi obsequia praestet, discite</p>
    <p>Mecum, nec animum casus hic frangat nimis.</p>
    <p>≤line=1075≥ Sors aequa cunctis, semper haud laetis frui</p>
    <p>Nec expediret. Facile nimium prosperis</p>
    <p>Mens intumescit immemor Dei ac sui.</p>
    <p>Facile secundis incitati Principes</p>
    <p>Excutere summi Numinis tentant iugum.</p>
    <p>≤page=78≥</p>
    <p>≤line=1080≥ Unde ira caeli, regna plena cladibus</p>
    <p>Solioque reges ssepe depulsi iacent,</p>
    <p>Cum iure socium ferre Rex summus neget.</p>
    <p>Optanda sunt quandoque tristia regibus,</p>
    <p>Quibus monentur commodo quam maximo.</p>
    <p>Oxenstern.</p>
    <p>≤line=1085≥ Audire videor, provida quae Macedo</p>
    <p>Rebus secundis mente poscebat deos,</p>
    <p>Ut temperandis, quae ferebantur, bonis</p>
    <p>Triste aliquid, animo ne efferatur, adderent.</p>
    <p>Gratamur istud, magne <hi rendition="simple:italic">Rex</hi>,
    etiam tibi</p>
    <p>≤line=1090≥ Moderamen animi (rege quam dignum!) datum,</p>
    <p>Pietate natum, regibus rara, decus.</p>
    <p>Sperare virtus optima haec Regno iubet.</p>
    <p>≤folio=52≥ Gustavus.</p>
    <p>Pietate spreta nemo sceptro dignus est.</p>
    <p>Parere populos quisquis optat sibi,</p>
    <p>≤line=1095≥ Obsequia regum maximo praestet prior.</p>
    <p>Ni faciat, animos qui regit mortalium,</p>
    <p>Hunc sibi profanus iure metuendum putet</p>
    <p>Deum haud amandum ne sit exosus suis</p>
    <p>Aliisque et hostis impium regno exuat.</p>
    <p>≤line=1100≥ Solamen adfert sola Pietas. Cetera,</p>
    <p>Quae leniendis saepe dicuntur malis,</p>
    <p>Inania omnia, ficta tantum insomnia,</p>
    <p>Solis piis adversa cedunt in bonum,</p>
    <p>Et tristia et secunda perdunt impios.</p>
    <p>≤line=1105≥ His pectus armis roborari regium</p>
    <p>Procerumque fas est. Verus hoe scutum ferat</p>
    <p>Bellator, alias perditus sicarius</p>
    <p>Aut carnifex infamis. Haec et vulnerum</p>
    <p>Medela vera ceterisque certior,</p>
    <p>≤line=1110≥ Vitam vel ipsa morte donans saucius.</p>
    <p>Hanc tanta vobis adferentem oommoda</p>
    <p>Commendo, Proceres. Tuque, Regis aemule</p>
    <p>Cruore fuso, sentias fractum precor,</p>
    <p>Magnanime <hi rendition="simple:italic">Turni</hi>, Patriae et
    nostrum decus.</p>
    <p>≤page=79≥</p>
    <p>Turnius.</p>
    <p>≤line=1115≥ Cruore nostro, magne Rex, si regium</p>
    <p>Redimere fas fuisset, ut reliquum lubens</p>
    <p>Fudissem! Ut animam hanc laetus etiamnum darem!</p>
    <p>≤folio=53≥ Nunc quod negarunt Fata servando, tamen</p>
    <p>Hoc vindicando sanguini, spero, dabunt.</p>
    <p>≤line=1120≥ Et nostra pietas, debita haud tantum Deo,</p>
    <p>Sed regio etiam vulneri probabitur.</p>
    <p>Bannerius.</p>
    <p>Mens illa cunctis, fervor idem. Durior</p>
    <p>Est morte nobis ultionis haec mora.</p>
    <p>Gustavus.</p>
    <p>Speciosus ardor dexterae ultricis. Tamen</p>
    <p>≤line=1125≥ Examinandus provide, quam sit pius</p>
    <p>Et temporatus acquitate. Regium</p>
    <p>Qui destinato sanguinem conamine</p>
    <p>Profundit, unctum Numinis cum vulnerat,</p>
    <p>Ipsum ferire Numen aestimandus est</p>
    <p>≤line=1130≥ Poenisque dignus. Agmine ast medio hostium</p>
    <p>Improvidus si forte quis Regem ferit,</p>
    <p>Veniam meretur. Nec nefas ob unius</p>
    <p>Saevire temere in plurimos fas aestimo.</p>
    <p>Fors aequiores plurimi factum haud probant.</p>
    <p>≤line=1135≥ Fors noster etiam fervor haud culpa vacat,</p>
    <p>Humanus optimis ut error obrepit.</p>
    <p>Satius supernam mihi monelam agnoscere</p>
    <p>Quam vindicando provocare vindicem.</p>
    <p>Depellat hostem, regna tutetur manu</p>
    <p>Miles. Sat est. Crudele nil patret volo.</p>
    <p>Vindicta saeva vindicem poscit Deum,</p>
    <p>Ut victus ultor Numine irato cadat.</p>
    <p><hi rendition="simple:bold">Chorus.</hi></p>
    <p>En nuntius, <hi rendition="simple:italic">Rex</hi> magne,
    <hi rendition="simple:italic">Brunsberga</hi> venit</p>
    <p>≤folio=54≥ Hostile referens agmen urbi proximum.</p>
    <p>Nuntius.</p>
    <p>≤line=1145≥ Mihi visa refero et litteras testes fero.</p>
    <p>Ductore cingunt moenia
    <hi rendition="simple:italic">Casanovio</hi></p>
    <p>≤page=80≥</p>
    <p>Turmae <hi rendition="simple:italic">Polonae</hi>. Maximos animos
    gerunt</p>
    <p>Dudum fugaces; utque nostris sit metus,</p>
    <p><hi rendition="simple:italic">Regem</hi> peremptum clamitant ceu
    Stentores</p>
    <p>≤line=1150≥ Et iam triumphos spe oanunt victoriae.</p>
    <p>Sollicita nostros cura <hi rendition="simple:italic">Regis</hi>
    occupat.</p>
    <p>Gustavus.</p>
    <p>Credenda narras. Ihcet nostris refer,</p>
    <p>Quae cernis oculis! Vindicem mox adfore</p>
    <p>Promitte Regem saucium, sed militis</p>
    <p>≤line=1155≥ Cui cura fidi robur infundit novum!</p>
    <p>Hosti fugando vindices nunc dexterae</p>
    <p>Optata peragant, quo tamen iussi, modo.</p>
    <p>Pars castra peditum subdita
    <hi rendition="simple:italic">Oxensternio</hi></p>
    <p>Tutetur. Hostem ceteri mecum petant</p>
    <p>≤line=1160≥ Equitumque turmae. Huc indumenta seduli</p>
    <p>Portate, famuli, atque arma! Gressu huc commodus</p>
    <p>Ducatur equos! Haud ulla sit rebus mora!</p>
    <p>Oxenstern.</p>
    <p>Per Regna fida Regiaeque Coniugis</p>
    <p>Nostrosque gemitus oro, <hi rendition="simple:italic">Rex</hi>
    magne, impetum</p>
    <p>≤line=1165≥ Compesee tandem! Saucio saltem quies</p>
    <p>Donetur aliqua. Numen haud tenta amplius!</p>
    <p>Aut peris et omnes tecum ad interitum rapis.</p>
    <p>Gustavus.</p>
    <p>Equo vehi duetore Martis dignius</p>
    <p>Quam lectulo cubare. Grata haec est quies.</p>
    <p>≤line=1170≥ Quae grata menti, sanitatem promovent.</p>
    <p>≤folio=55≥ Tentare Numen an sit hoc, quod molior,</p>
    <p>Examinetur, cum per hostem tutum erit.</p>
    <p>Non verba nunc, sed arma tempus exigit.</p>
    <p>Utrimque Numen invocetur interim,</p>
    <p>≤line=1175≥ Vietoria aut beemur aut pulchra nece.</p>
    <p>Properate cuncti ad iussa! Quid cessant tubae?</p>
    <p>Turmae sonoris quin vocantur tympanis?</p>
    <p>Oxenstern.</p>
    <p>Ut aeger animo linquo <hi rendition="simple:italic">Regem</hi>
    saucium</p>
    <p>Plenusque curis! Spiritum exhaurit dolor.</p>
    <p>≤page=81≥</p>
    <p>≤line=1180≥ Tali beatos <hi rendition="simple:italic">Rege</hi>
    nos hostes vocant,</p>
    <p>Suoque spreto optant sibi talem dari.</p>
    <p>Interea miseros saepe nos metu facit</p>
    <p>Haec fortitudo regia. Ah, quam lubrica</p>
    <p>Est ipsa virtus! Facile blanditur sibi</p>
    <p>≤line=1185≥ Laudata multum et tempore minus provida</p>
    <p>Suique amore caeca transit in malum,</p>
    <p>Repente vili molliter capitur dolo.</p>
    <p><hi rendition="simple:bold">Chorus Procerum belli.</hi></p>
    <p>Haud fert lubens habenas</p>
    <p>Generosior caballus.</p>
    <p>≤line=1190≥ Multo aegrius domatur</p>
    <p>Grege viliore frenis.</p>
    <p>Et robore insoleseens</p>
    <p>Ac cursibus citatis,</p>
    <p>Dum libere vagari</p>
    <p>≤line=1195≥ Per cuncta laetus ardet,</p>
    <p>Pericla cuncta spernens</p>
    <p>≤folio=66≥ Crebro perit periclis.</p>
    <p>Mens alta sic potentum</p>
    <p>Vix flectitur monelis;</p>
    <p>≤line=1200≥ Ratione docta quamvis,</p>
    <p>Aegre impetum coercet.</p>
    <p>Vis illa celsa <hi rendition="simple:italic">Regis</hi></p>
    <p>Utinam velit domari</p>
    <p>Precibus sibique parcat,</p>
    <p>≤line=1205≥ Nobis pericla linquens</p>
    <p>Regni minore damno!</p>
    <p>At talibus videtur</p>
    <p>Usque irrito labore</p>
    <p>Vix spes adesse votis.</p>
    <p>≤line=1210≥ Nil undique est beatum,</p>
    <p>Iniquiora crebro</p>
    <p>A regibus ferenda.</p>
    <p>Nobis et hic feratur</p>
    <p>Nimium fidelis ardor.</p>
    <p>≤line=1215≥ <hi rendition="simple:italic">Regem</hi> sed
    aemulantes</p>
    <p>≤page=82≥</p>
    <p>Media inter arma Regis</p>
    <p>Certabimus fideli</p>
    <p>Ac pertinaci amore.</p>
  </div>
  <div type="level2" xml:id="actus-quintus.">
    <head>Actus quintus.</head>
    <p>[V,1] Axelius Oxenstern.</p>
    <p>Miranda sors mortalibus crebro venit,</p>
    <p>≤line=1220≥ Inopina portans plurimum. Cum tristia</p>
    <p>≤folio=57≥ Visa est minari, laeta donat. Blandior</p>
    <p>Cum vultus, ingens fallit incautos malum.</p>
    <p>Acerba cuncta <hi rendition="simple:italic">Rege</hi> metui
    saucio,</p>
    <p>Et displicebat saucii, fateor, calor,</p>
    <p>≤line=1225≥ Frusta indumenti cuius audio vulnere</p>
    <p>Prodisse, postquam victor hostem depulit</p>
    <p><hi rendition="simple:italic">Brunsberga</hi>. At omnia laetiora
    accepimus.</p>
    <p><hi rendition="simple:italic">Brunsberga</hi> vindicata. Turpiter
    fugax</p>
    <p>Hostilis acies <hi rendition="simple:italic">Regis</hi> haud
    vultum fuit,</p>
    <p>≤line=1230≥ Superstitis perculsa solo nuntio</p>
    <p>Et iam propinqui. Perfidi poenis scelus</p>
    <p>Luere cives, patriam qui prodere</p>
    <p>Conati et hostis advocaverant manum,</p>
    <p>Papale, scelere dignum, ut obtineant sacrum.</p>
    <p>≤line=1235≥ <hi rendition="simple:italic">Gedani</hi> illa moles,
    Regii auctor vulneris,</p>
    <p>Parere <hi rendition="simple:italic">Regi</hi> iam coacta,
    nausea</p>
    <p>Evomuit uno <hi rendition="simple:italic">Regis</hi> ictu
    nobiles,</p>
    <p>Quem casus, haud imbellium virtus dedit.</p>
    <p>Pavefacta solo fulmine aeris eminus</p>
    <p>≤line=1240≥ Ignava turba gloriari desiit.</p>
    <p>Bis sena fugiens aera magni ponderis</p>
    <p>Liquit triumpho <hi rendition="simple:italic">Lisemannus</hi>
    regio.</p>
    <p>Captosque <hi rendition="simple:italic">Tisenhusium</hi> ac
    <hi rendition="simple:italic">Doenhovium</hi></p>
    <p><hi rendition="simple:italic">Astonque</hi>, fidos Sarmatae regis
    duces</p>
    <p>≤line=1245≥ Aliosque centum quinquies prensos fuga.</p>
    <p>Centena prope ter caesi Regi victima</p>
    <p>≤folio=58≥ Sceleri expiando verberante tergora</p>
    <p>Mavortis ira. Luce eadem
    <hi rendition="simple:italic">Lesseli</hi></p>
    <p><hi rendition="simple:italic">Totti</hi>que virtus attuit nobis
    decus</p>
    <p>≤page=83≥</p>
    <p>≤line=1250≥ Hostique maculam, Vistulae cunctis vadis</p>
    <p>Haud eluendam. Forte cum turmis decem</p>
    <p>Tribusque cincta Gedanorum in Insula</p>
    <p>Centum decemque quinquies equitum cohors,</p>
    <p>Pedites ducenti, fortiter facto impetu</p>
    <p>≤line=1255≥ Aciem Poloni rumpere ausi et exitum</p>
    <p>Parare dextra, strage magna, equitum prope</p>
    <p>Aequante numerum, uno suorum hostilibus</p>
    <p>Cadente telis. Quattuor aquilas, indices</p>
    <p>Victoriae, victori ad evictum aggerem</p>
    <p>≤line=1260≥ Tulere <hi rendition="simple:italic">Regi</hi>.
    Superat haec multis modis</p>
    <p>Hesterna felix quod dedit nobis dies,</p>
    <p>Felicior, si longior. Toto agmine,</p>
    <p><hi rendition="simple:italic">Dirsavia</hi> spectante, totis
    viribus</p>
    <p>Pugnavit hostis, clade tandem maxima</p>
    <p>≤line=1265≥ Totus fugatus. Regio conamini</p>
    <p>Ni facta remora noctis instantis motu,</p>
    <p>Iam pulsus omnis protinus castris foret.</p>
    <p>Victoriam nunc prosequi <hi rendition="simple:italic">Regi</hi>
    placet.</p>
    <p>Servanda mihi <hi rendition="simple:italic">Dirsavia</hi>. Hic
    etiam dies</p>
    <p>≤line=1270≥ Felicia an daturus, ille dixerit,</p>
    <p>Qui cuncta novit. Magna sperat quilibet,</p>
    <p>Nec ratio dictat aliud. Attamen metus</p>
    <p>≤folio=59≥ Haud spe mihi minor. Error an sit hic meus</p>
    <p>Praesaga an haee a mente, metuentem latet.</p>
    <p>≤line=1275≥ Creseit loquenti terror. Horror occupat</p>
    <p>Artus timenti Regis ut vulnus prius.</p>
    <p>Vanum sit omen, vanus horror! Interim</p>
    <p>Ego blandienti fidere haud Sorti audeo.</p>
    <p>Fidam fideli Numini et fundam preces,</p>
    <p>≤line=1280≥ Ut, quod timesco, avertat a nobis malum.</p>
    <p>[V,2] Gustavua Adolphus. Ioannes Bannerius. Chorus Procerum
    belli.</p>
    <p>Gustavus.</p>
    <p>Equitum superbus robore hostis hactenus</p>
    <p>Nostrosque spernens damna iam sensit sua</p>
    <p>Spretique vires equitis, haud media amplius</p>
    <p>Manu fugatus, pedite nullo. Quinquies</p>
    <p>≤page=89≥</p>
    <p>≤line=1285≥ Impacta nostris lancea haud damnum tulit.</p>
    <p>Incursus omnis vanus, acri quamlibet</p>
    <p>Conamine repetitus ac digno viris.</p>
    <p>Vix hostis unquam fortior; tandem tamen</p>
    <p>A fortiore victus et fugae datus.</p>
    <p>≤line=1290≥ Fugatus omnis, quantus in castris fuit</p>
    <p>Nostrisque numero maior, at non robore.</p>
    <p>Meminerit huius ipse
    <hi rendition="simple:italic">Koniespolskius</hi></p>
    <p><hi rendition="simple:italic">Salkoviusque</hi>, maximi hostium
    duces,</p>
    <p>≤folio=60≥ Equis peremptis vix pedum salvi fuga</p>
    <p>≤line=1295≥ Alterque non sine vulnere. Hunc signent diem</p>
    <p>Equitesque post ridere nostros desinant.</p>
    <p>Ingrata Nox, quae damna viotori dabas,</p>
    <p>Rupta phalange cum fugacem persequi</p>
    <p>Hostem vetabas! Alma Lux, meliora da</p>
    <p>≤line=1300≥ Et lucis almae rector, arma qui regis!</p>
    <p>Vincamus aut moriamur. Hodie terminum</p>
    <p>Constitue belli! Victimam Paci offero</p>
    <p>Vel me vel Hostem. Da, quod expediet, Pater! [Bolte: Hoftem]</p>
    <p>Peragenda, proceres, gnaviter quae sors dedit</p>
    <p>≤line=1305≥ Coepisse. Trepidans hostis urgendus magis.</p>
    <p>Pedestris acies iuncta equitibus hostium</p>
    <p>Ad castra properet, unde prodire abnuit</p>
    <p>Bellator audax, scilicet fidens fugae.</p>
    <p>Impune fugiat? Aequius, ut emat fugam</p>
    <p>≤line=1310≥ Decimasque solvat sanguinis nobis prius</p>
    <p>Et opima nostro castra linquat militi.</p>
    <p>Ut tuta sit fuga, tuta castra, muniit</p>
    <p>Haec nocte media sedulus ligonibus;</p>
    <p>Res digna risu visa prius. Aera ocius</p>
    <p>≤line=1315≥ Hosti propinquis fulminent ex collibus</p>
    <p>Et complicatis iam metu tentoriis</p>
    <p>Dignum Vale dicatur. Alio tu tuos,</p>
    <p><hi rendition="simple:italic">Banneri</hi>, in hostem, qua
    monebo, ducito.</p>
    <p>Tutatus hostis castra rivus transitum</p>
    <p>≤folio=61≥ Dat parte laeva, qua serunt
    <hi rendition="simple:italic">Rakiskii</hi></p>
    <p>Agros coloni. Miles huic custos datus.</p>
    <p>Custode pulso ad castra nos ducet via,</p>
    <p>≤page=85≥</p>
    <p>Ambagine aliqua, non tamen longa nimis.</p>
    <p>Hac rumpere aditum fortis aude, qua soles</p>
    <p>≤line=1325≥ Virtute, Rigae qua petebas moenia.</p>
    <p>Ipse ego fidelis adero, monstrabo viam.</p>
    <p>Bannerius.</p>
    <p>Nimium fidelis. Iussa perficiam lubens;</p>
    <p>Lubentius, Rex magne, si parcas tibi.</p>
    <p><hi rendition="simple:bold">Chorus.</hi></p>
    <p><hi rendition="simple:italic">Rex</hi> magne, manda, quod voles;
    parebimus.</p>
    <p>≤line=1330≥ Sed ipse tandem sortis humanae memor</p>
    <p>Monere, quod vel sola glans satis queat</p>
    <p>Membris inhaerens, regium serva modum!</p>
    <p>Sat iam ernoris fusum ab Eoste regii.</p>
    <p><hi rendition="simple:italic">Regis Poloni</hi> sanguini cum
    parcitur,</p>
    <p>≤line=1335≥ Te prodigum esse sanguinis parum decet.</p>
    <p>Gustavus.</p>
    <p>Regis Poloni scilicet factum sequar</p>
    <p>Macedone ille maior atque Regulo</p>
    <p>Aliisque, vitam qui dedere patriae.</p>
    <p>Ipsi ex Polonis quaerite, hic quid iudicent!</p>
    <p><hi rendition="simple:bold">Chorus.</hi></p>
    <p>≤line=1340≥ Minora Regno damna sint Polonico</p>
    <p>Rege interempto; Rex tamen parcit sibi.</p>
    <p>Gustavuus.</p>
    <p>Repeto: Ex Polonis quaerite, hic quid indicent!</p>
    <p>Adsunt rogandi. Disputare qui volet,</p>
    <p>≤folio=62≥ Hos adeat, argumenta ferrea adferat.</p>
    <p>≤line=1345≥ Haud verba nunc, sed verbera hora flagitat.</p>
    <p>Ad postulata audite tamen hoc, quod satis:</p>
    <p>(Irata est monela amoris. Huic morem geram.</p>
    <p>Pericula evitabo, qua fas Regibus.</p>
    <p>Virtute vos haec vincite, et merces erit</p>
    <p>≤line=1350≥ Virtute digna. Gnaviter nunc pergite,</p>
    <p>Socii! Secundet coepta, qui potest, Deus.</p>
    <p>Nos ocoupandam ad semitam vehant equi.</p>
    <p>≤page=86≥</p>
    <p>[V,3]</p>
    <p>Axelius Oxenstern. Nuntius.</p>
    <p>Oxenstern.</p>
    <p>Turbatus animus anxio ssmper motu</p>
    <p>Haud contineri uno diu loco potis.</p>
    <p>≤line=1355≥ Huc vagor et illuc. Castra nune
    <hi rendition="simple:italic">Dirsaviae</hi></p>
    <p>Contigua peragro, nunc in urbem pes redit,</p>
    <p>Egressus urbe nunc sequor
    <hi rendition="simple:italic">Regem</hi> eminus.</p>
    <p>Comes est ubique vulnerans montem pavor.</p>
    <p>Fecunda poenis viscera ut Titgi enecat</p>
    <p>≤line=1360≥ Semper feralis vultur ille morsibus,</p>
    <p>Sic mordet animum, vellicat, rodit timor.</p>
    <p>Quaecunque glans exploditur, mentem ferit,</p>
    <p>Dum metuo <hi rendition="simple:italic">Regi</hi>. Subvenit,
    pericula</p>
    <p>Quae nuper adiit <hi rendition="simple:italic">Rex</hi> inermis
    proelio</p>
    <p>≤line=1365≥ Minore, capulus ensis quando regii</p>
    <p>Confractus ictu audacis Hussari, impetu</p>
    <p>Qui magno adortus, ceteros linquens, caput</p>
    <p>≤folio=68≥ Regalo et ictu pileo damnum tulit,</p>
    <p>Galea carente Rege, inermis omnia</p>
    <p>≤line=1370≥ Qui peragit unus, foedere icto scilicet</p>
    <p>Cum Morte, Parcas solus aut terrens minis,</p>
    <p>Vitae secare fila ne propere audeant.</p>
    <p>Nune rursum inermis, audio,
    <hi rendition="simple:italic">Rakiskias</hi></p>
    <p>Vult visere oras. Rarus it
    <hi rendition="simple:italic">Regi</hi> comes</p>
    <p>≤line=1375≥ Et tutiore ceteri manent loco,</p>
    <p>Ut, <hi rendition="simple:italic">Rex</hi> quid explorator
    adforat boni,</p>
    <p>Discant periclis regiis. Hoc quis probet</p>
    <p>Nisi <hi rendition="simple:italic">Regis</hi> hostis? Mente quis
    non horreat</p>
    <p>Tandemque certam <hi rendition="simple:italic">Regis</hi>
    exspectet necem ?</p>
    <p>Nuntius.</p>
    <p>≤line=1380≥ Ah, ah, citato saucium ad
    <hi rendition="simple:italic">Regem</hi> gradu</p>
    <p>Accurre, Domine! <hi rendition="simple:italic">Rex</hi> iubrt,
    vultus avet</p>
    <p>Videre Procerum. Metuo, ah, ut videat diu.</p>
    <p>Oxenstern.</p>
    <p>Satisne dixi? Saucius, dic, quo modo ?</p>
    <p>≤page=87≥</p>
    <p>Nuntius</p>
    <p>Colle ex propinquo rivuli hostilis loca</p>
    <p>≤line=1385≥ Dum perspicillo longiore lustrat, ah,</p>
    <p>Emissa subito ex valle <hi rendition="simple:italic">Regem</hi>
    glans ferit,</p>
    <p>Casum minata, fida ni Bannerii</p>
    <p>Equo levasset commode <hi rendition="simple:italic">Regem</hi>
    manus.</p>
    <p>Oxenstern.</p>
    <p>Longinqua spectans saepe noscit, quod prope est.</p>
    <p>≤line=1390≥ Qua parte laesus?</p>
    <p>Nuntius.</p>
    <p>Impium umeri dextri</p>
    <p>Excepit ictum pars propinqua gutturi.</p>
    <p>Vas aliquod ingens sanguinis ruptum indicat</p>
    <p>≤folio=64≥ Ingens cruoris fluxus. Hic medicorum ope</p>
    <p>Iam sistitur agris, cum moram haud longam ferat</p>
    <p>≤line=1395≥ Ducendi in urbem Regis, ah, quam languidi!</p>
    <p>Oxenstern.</p>
    <p>Hic fructus ille Regii tandem impetus.</p>
    <p>Hoc, Rex, volebas; ardor hoc suasit tuus,</p>
    <p>Agendo cuncta cuncta simul amittere.</p>
    <p>Visurus ibo, monte praevisum diu,</p>
    <p>≤line=1400≥ <hi rendition="simple:italic">Regem</hi> peremptum,
    Regna nosque perditos.</p>
    <p>[V, 4] Ioannes Bannerius. Gustavus Adolphus. Chorus Procerum et
    militum.</p>
    <p>Axelius Oxenstern. Mercurius.</p>
    <p>Bannerius.</p>
    <p>Periere cuncta: sacra, patria, opes, decus</p>
    <p>Et quidquid usquam dulce. Nil reliquum est boni.</p>
    <p>Excussa manibus unice victoria</p>
    <p>Heu, <hi rendition="simple:italic">Regis</hi> ictu. Fide nunc
    magnae spei</p>
    <p>≤line=1405≥ Sortique blandae! Ad hostis haec iam castra abit,</p>
    <p>Nobis reliquit tristia, horrida omnia.</p>
    <p>Letale vulnus <hi rendition="simple:italic">Regis</hi> omnibus
    feret</p>
    <p>Letum, dolores, carceres, furcas, rotas</p>
    <p>Et quidquid Orco iniqua portat ultio</p>
    <p>≤line=1410≥ Fucata sacris. Pacis optatae diu</p>
    <p>≤page=88≥</p>
    <p>≤folio=65≥ Frustra sequestri venerint
    <hi rendition="simple:italic">Bickerius</hi>,</p>
    <p><hi rendition="simple:italic">Honardus</hi> atque
    <hi rendition="simple:italic">Bellimontus</hi>,
    <hi rendition="simple:italic">Batava</hi></p>
    <p>A gente missi: Clade nimium turgidus</p>
    <p>Ista Polonus aut boni primordia</p>
    <p>≤line=1415≥ Conaminis negabit aut saltem exitum</p>
    <p>Desideratum. Nil dabit gratum ferox.</p>
    <p>Spirabit arma. Flamina addet ac faces</p>
    <p>Intus Megaeram gens, foris Iesum gerens.</p>
    <p>Spes aucta fractis robur infundet novam.</p>
    <p>≤line=1420≥ Truncata capite Suecia (heu, quam provido,</p>
    <p>Quam Marte docto) Marte quid dignum dabit?</p>
    <p>Mille involuta incommodis domi, foris</p>
    <p>Tandem Polonis praeda, tota concidet.</p>
    <p>Haec ego superstes videro? Ah, absit nefas.</p>
    <p>≤line=1425≥ <hi rendition="simple:italic">Gustave</hi>, te
    cadente fas, et ego ut cadam.</p>
    <p>Errore magno vulneratum est bracchium.</p>
    <p>Hoc, hoc petendum cor fuit. Utinam adhuc petat</p>
    <p>Et mille totum glandibus transverberet</p>
    <p>Crudelis hostis, gratus at nostra nece! </p>
    <p>≤line=1430≥ Iam ductat, ecce, saucium Oxensternius.</p>
    <p>Heu, triste fido militi spectaculum!</p>
    <p>Gustavus.</p>
    <p>Dilecta Procerum et Martiae pubis cohors,</p>
    <p>Vobis parentem amore Regem agnoscitis,</p>
    <p>≤folio=66≥ Nee error est. Amore feci patriae</p>
    <p>≤line=1435≥ Bonoque vestro, quidquid actum est hactenus</p>
    <p>Regem fidelem, sedulum me praestiti.</p>
    <p>Toleranda nunc remora aliqua hoc a vulnere,</p>
    <p>Patriae atque vestro quod lubens bono fero.</p>
    <p>Quis sit futurus exitus, dabit dies.</p>
    <p>≤line=1440≥ Vos pergite alacres; qui fuistis hactenus,</p>
    <p>Manete! Patriae nil bono maius peto.</p>
    <p>Regis fidelis mens memor maneat lubens.</p>
    <p><hi rendition="simple:bold">Chorus.</hi></p>
    <p>Cruore Regis pectora intus aestuant.</p>
    <p>Hunc vindicare dextera qui negleget,</p>
    <p>≤line=1445≥ Pereat nec unquam Marte felix gaudeat.</p>
    <p>≤page=89≥</p>
    <p>Oxenstern.</p>
    <p>Hac sede membris da quietem languidis,</p>
    <p>Turba remota paululum, et quae dixero,</p>
    <p>Ignosce, <hi rendition="simple:italic">Rex</hi>, fors durius,
    iuste tamen!</p>
    <p>Servare magnus vix potest dolor modum.</p>
    <p>≤line=1450≥ Piscator ictus sapit. At idem,
    <hi rendition="simple:italic">Rex</hi>, manes.</p>
    <p>Frenare qui se nescit, alios qui reget?</p>
    <p>Haud fidus animus sufficit. Caute omnia</p>
    <p>Agenda Regi. Neglogens Te neglegis</p>
    <p>Et Regna nosque et militum fidam manum.</p>
    <p>≤line=1455≥ Prodesse dum vis, maxime omnium noces.</p>
    <p>Nos perdis omnes, hostibus praedam obicis.</p>
    <p>Spernis monelas Regiaeque Coniugis</p>
    <p>Suspiria lacrimasque susque deque habes.</p>
    <p>≤folio=67≥ Toleranda semper Numini haec summo putes?</p>
    <p>≤line=1460≥ Ignosce, <hi rendition="simple:italic">Rex</hi>, aut
    dicta mox luam nece,</p>
    <p>Sint vera quamvis. Nam mori tecum lubet.</p>
    <p>Plorare qui me cogis, et mori iube!</p>
    <p>Gustavus</p>
    <p>Absiste dictis! Vulneras mentem quoque.</p>
    <p>Animo quieto liceat, ah, <hi rendition="simple:italic">Regi</hi>
    mori.</p>
    <p>≤line=1465≥ Vita inquieta sat bono vestro fuit.</p>
    <p>Oxenstern.</p>
    <p>Moriere semel, at mille nos mortes manent.</p>
    <p>Beata mors ut sit, dolere maxime</p>
    <p>Oportet animum criminis sibi conscium.</p>
    <p>Gustavus.</p>
    <p>Tantumne crimen Regis est indagine</p>
    <p>≤line=1170≥ Cognoscere, hostis unde pellendus, loca?</p>
    <p>Oxonstern.</p>
    <p>Sors misera Regum, proprio si lumine</p>
    <p>Lustranda cuncta, maxime armis cum earent.</p>
    <p>Gustavus.</p>
    <p>Arma induebam nuper, haud tutus tamen</p>
    <p>Hostili sb ictu.</p>
    <p>≤page=90≥</p>
    <p>Oxenstern.</p>
    <p>Vulnerata corporis</p>
    <p>≤line=1475≥ Pars caruit armis. Pectus armatum fuit,</p>
    <p>Non venter imus. Nunc et ipsa pectoris,</p>
    <p>Tamquam lacessens Numen, arma respuis.</p>
    <p>Haec si tulisses, liber a malo fores,</p>
    <p>Cui Regna tecum involvis. Ah, quantum malum!</p>
    <p>Gustavus.</p>
    <p>≤line=1480≥ Labor impeditur pondere armorum nimis.</p>
    <p>Oxenstern.</p>
    <p>Etiam laboris temperandus est calor.</p>
    <p>Moderata durant. Regis haud est unius</p>
    <p>≤folio=68≥ Peragere cuncta. Sunt ministri regii,</p>
    <p>Proceres periti Marte, fidi, seduli.</p>
    <p>≤line=1485≥ Laboris his mandare partem oportuit.</p>
    <p>Absente <hi rendition="simple:italic">Rege</hi> quanta iecit
    <hi rendition="simple:italic">Gardius</hi>,</p>
    <p>Miraculi instar habitus ipsis hostibus!</p>
    <p>Inest et aliis gnarus hic Martis vigor.</p>
    <p>Gustavus.</p>
    <p>Fors sera quereris. Si dabit vitam Deus,</p>
    <p>≤line=1490≥ De temperando ardore consilia audiam.</p>
    <p>Nunc digna venia indicentur, Patriae</p>
    <p>Quae fido amore facta, fors improvide.</p>
    <p>Mystes vocetur. Sacra nunc ante omnia</p>
    <p>Curanda, post et alia, qua vires ferent.</p>
    <p>Mercurius.</p>
    <p>≤line=1495≥ Iussu Tonantis quae benignus nuntio, [vgl. Sen. H.F.
    Soror Tonantis]</p>
    <p>Audite, Sueones! Spem tenete! Regium</p>
    <p>Letale vulnus haud tamen letum dabit.</p>
    <p>Pietate quoniam carus est <hi rendition="simple:italic">Rex</hi>
    Numini</p>
    <p>Patriaeque multis utilis virtutibus,</p>
    <p>≤line=1500≥ Remittitur nunc error alter. Tertium</p>
    <p>Cave, cave, <hi rendition="simple:italic">Gustave</hi>, compesce
    impetum!</p>
    <p>Perit periclis, qui pericla diligit.</p>
  </div>
</div>
<div type="level1" xml:id="back">
  <head>Back</head>
  <p></p>
</div>
</body>
</text>
</TEI>
