<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>ROCHI HONERDI. I. C.</p>
  <p>ET</p>
  <p>SVPREMI IN HOL¬</p>
  <p>LANDIA CONSISTO¬</p>
  <p>RI SENATORIS</p>
  <p>THAMARA</p>
  <p>TRAGOEDIA.</p>
  <p>LVGDVNI BATAVORVM.</p>
  <p>Et Officina loannis Patij, Academiae Typo¬</p>
  <p>graphi. Anno. 1611 [&lt;1161]</p>
  <p>Amplissimis Clarissimisque Viris</p>
  <p>D. D. D.</p>
  <p>APOLLONIO SCHOTO, I. C. COLLEGAE NOSTRO. HVGONI GROTIO, HOLLANDICI
  ZELANDICIQVE FISCI ADVOCATO, DANIELI HEINSIO, IN ACADEMIA
  LVGDVNO-BATAVA HVMANIORVM LITERARVM PROFESSORI, AMICIS SVMMIS. S.
  P.</p>
  <p>DVM laxamenti aliquid gravioribus studijs forensibusque
  occupationibus ex tragoediarum lectione peto, paulo</p>
  <p>(…) 2</p>
  <p>vlterius progressus sum. Nam &amp; stilo delectatus, &amp;
  argumenti dignitate (scitis enim plerasque circa</p>
  <p>res personasque arduas versari) excitatus, occulte in fiduciam
  nescio quid tentandi incidi: non quidem tanquam mihi de scribenda
  tragoedia jam tum esset animus, sed vti venae in carmen luxuriantis
  impetum sedarem. Dissueveram jam olim huic studio: redierunt tamen
  mediocri cura ad numeros suos verba. Infecerat sermonis elegantiam
  fori barbaries: hanc quoque si non ad exactissimam latinitatis, ad eum
  profecto nitorem cuius non pudeat hominem pragmaticum, itidem reduxi.
  Iam eousque processeram, vt versus quos condideram</p>
  <p>ram scenam pudenter appellarem: jam in Chorum enitebar: jam Actum
  aliquem, &amp; si Musis placet, justum operis nescio cujus membrum
  effinxeram. Denique citius prope tragoediam absolveram, quam me illud
  agere serio ipse crederem. Qui in confragosis rupibus cochleas
  venantur, legendi studio, in ipsa montium fastigia saepe evecti sunt,
  antequam attolli sese sentirent: ita nos omnes crepidines, omniaque
  praecipitia evasisse tunc demum vidimus, cum eo devenissemus, quo</p>
  <p>ire ipsi nos ignorabamus. Neque haec a jactantia (nostis
  verecundiam meam) sed ex conscientia tenuitatis accipite. De edendo
  nunquam me somniasse dicerem, nisi apud</p>
  <p>(…) 3</p>
  <p>illos supervacuum foret, quibus de non scribendo jamdudum fidem
  factam existimo. nec est tanti glo</p>
  <p>ria quam ex tergiversationis affectatione debeam sperare, vt eam
  mentiendo augeri velim. Illud quidem verecunde fateor, hactenus mihi
  foetum hunc placuisse, vt non fuerit consilium eum necare, antequam
  vobis bellum istum pusionem sine vlla conceptione natu exhibuissem.
  Scitis quid singulis de eo judicij fuerit. Cui cum pudor mes
  resisteret, conjuncti deinde sententiam vestram in authoritatem
  vertistis. Quid facerem? candori vestro repugnarem, vt morosi? meae
  famae,</p>
  <p>vt contumaciter fastidiosi vitium incurrerem? Dedi pro parte
  ma¬</p>
  <p>nus vestrae amicitiae, ne de eorum fide dubitarem, quorum vt
  eruditionem &amp; censuram, ita singulare erga me studium veris
  experimentis cognoram: tantis certe sponsoribus publico non erat
  prohibenda nostra Thamara. Periclitabor itaque in ista famae
  stomachum. Priorem autem (duas enim, qui nullam nuper, conceperam, jam
  tragoedias peperi), [&lt;peperi MO] in specula continebo. Cum nullius
  haec indignatione emitti potest; cum aliquo etiam pietatis fructú.
  Altera quoque hanc ad praemuniendam [&lt;pernuniendam MO] ad operosius
  nomen viam, deposcere sibi videtur. Nemo vnquam in arenam, nisi armis
  innoxijs exercitatus, descendit. Levioribus cibis irritanda est
  fames,</p>
  <p>(…) 4</p>
  <p>antequam ad coenae caput accedas. Accipite igitur, Viri Amplis.
  Thamaram nostram, plus prope vestri patrocinij pręjudicijs, quam
  authoris curae aut ingenio debituram. Aliorum vellicatiunculas,
  eorumque praesertim ineptias, qui a nostro munere ac dignitate
  poeticam arcent, suo supercilio committo: neque adeo vt illis
  satisfaciam summorum imo supra conditionem meam virorum exemplis,
  defensionem mihi non necessariam adhibebo. Poteram enim istis tam
  crudae severitatis hominibus ex antiquis quotquot in tragoedia sive
  Graeca sive Latina ordinem aliquem duxerunt, ex nostris, vt alios
  taceam illustrem Thuanum, vosque ipsos,</p>
  <p>quorum in Republ. nostra non poenitenda est opera, opponere.
  Nobilissimuenim lanum Dousam &amp; virum, &amp; poetam, &amp;
  senatorem, ipsi cogitare debuissent. In hoc namque pulvere, quam
  decore summus ille noster aliquando collega cucurrerit, provectiores
  aetate senators meminerunt: nosque ipsi in eundem ordinem vivo
  etiamnum illo accensi, admirati sumus. Sed miseri angustique animi
  est, de amplitudine hujus studij dubitare; fortassis etiam nimis
  arrogantis, in feriantium Principum, Consulum, Imperatorumque
  exercitia assurrexisse. Ego quidem hujus peccati, modo si peccatum
  sit, notam deprecor. Adeoque profiteor, existi¬</p>
  <p>(…) 5</p>
  <p>mationis nostrae aleam, numquam me in eo scribendi genere, in quo
  non nisi summae existimationis viri olim desinebant periclitaturum
  fuisse, nisi vestrae fidei atque authoritati summa apud me fuisset
  fides atque authoritas. Valete Ampliss. Viri, &amp; nos, vt facitis,
  amare pergite.</p>
  <p>AD D. R. Honartium, virum senatorium, vt edat Thamaram tragoediam a
  se compositam.</p>
  <p>Ista Sophocleo certantia scripta cothurno,</p>
  <p>Vel si quae Latio grandius ore sonant:</p>
  <p>Quod premis, aut paucis praebes volvenda togatis,</p>
  <p>Digna teri docta quamlibet illa manu,</p>
  <p>Quae te tanta tenent clarae fastidia famae?</p>
  <p>Cur votis longae posteritatis obes?</p>
  <p>Scilicet incestis agitate furoribus Amnon,</p>
  <p>Impunis nimia vah pietate patris,</p>
  <p>Factus post longum rursus culpabilis aevum,</p>
  <p>Haec etiam inficies saecula labe tua?</p>
  <p>Totque adversa tuo sceleri praecepta recondet</p>
  <p>Squallida perpetuo nox adoperta situ?</p>
  <p>Et dein quisquis erit sublimibus apta cothurnis</p>
  <p>Scripta haec a sancto qui Samuele leget,</p>
  <p>Nae falsus tot iam mirabitur illa poetas</p>
  <p>Talia tam clausis praeterij sse oculis.</p>
  <p>Qui noxae poterat te in partem, Honarte, vocare,</p>
  <p>Quod levior facto poena sit ista suo.</p>
  <p>Vel quae serorum est in spem concepta nepotum,</p>
  <p>Extinctae sobolis scribere lege reum.</p>
  <p>Di melius. faustas &amp; lucubrata per horas</p>
  <p>Nolis Letheis mergere durus aquis.</p>
  <p>Sic vel sera tuis Musis gratabitur aetas,</p>
  <p>Damnata hoc saltem carmine facta legens.</p>
  <p>APOLLONIVS SCHOTTE.</p>
  <p>In Viri Clarißimi ROCHI HONERDII SVPREMI AVDITORII SENATORIS
  TRAGOEDIAM THAMARAM</p>
  <p>HYGONIS GROTII EPIGRAMMA</p>
  <p>HErculeus labor, &amp; soli fugienda Mycene</p>
  <p>Scilicet, &amp; scelerum tot rea prima ratis,</p>
  <p>Et nunquam Thebae sine crimine, &amp; aspera fata</p>
  <p>Quae Troiae victor victaue Troia tulit,</p>
  <p>Vatibus haec Graecis, haec declamata Latinis,</p>
  <p>Non male mentiri laus quibus una fuit.</p>
  <p>Tu melius, sicut doctumque piumque decebat,</p>
  <p>Coniungis tragicos cum pietate modos.</p>
  <p>Nec reris cantare nefas, quae credere fas est,</p>
  <p>Nec tibi relligio est relligiosa sequi.</p>
  <p>Qui numeros, qui verba capit, qui pondera rerum,</p>
  <p>Suspicit, ut vacuae nobile mentis opus.</p>
  <p>Tu fervente foro, medijs in litibus ipse,</p>
  <p>Secessu dignum carmen, Honerde, facis.</p>
  <p>Sancta senatoris gravitas in carmine lucet,</p>
  <p>Et domini mores serta charta probat.</p>
  <p>Ipsa pudore rubens trepidat scribentis ad ora</p>
  <p>Regia fatidico nata parente Thamar.</p>
  <p>Et, metuens ne quid poßit peccasse videri,</p>
  <p>Vatis verba, notas iudicis esse putat.</p>
  <p>In Clarisimi Viri ROCHI HONERDII supremae curiae senatoris
  dignissimi Thamaram &amp; alteram necdum editam tragoediam.</p>
  <p>AVgustioris inclytum togae lumen,</p>
  <p>Decusque cuncta temperantis Astraeae,</p>
  <p>Quae veritatis lance librat exacta</p>
  <p>Momenta legum, id dicemque non audit,</p>
  <p>Nunc &amp; Camoenis grande pondus Honerdi,</p>
  <p>Auctoritate vel daturus exemplo;</p>
  <p>Sic te per omnes fama spargat aetates,</p>
  <p>Nomenque mille saeculis tuum tradat,</p>
  <p>Vt nos faventeis sensibusque defixos</p>
  <p>Facunde vates in tuas rapis laudes,</p>
  <p>Dum carmen audax exeris cothurnatum</p>
  <p>Inter libellos, &amp; fori graveis curas.</p>
  <p>Talis Sophocles Atticae parens scenae,</p>
  <p>Nunc civitati iura dixit &amp; leges,</p>
  <p>Nec indiserto flexit ore Thesidas:</p>
  <p>Nunc in theatro, meta laudis humanae,</p>
  <p>Famam tragoedi publico tulit plausit.</p>
  <p>Vis quippe rerum, tum severa maiestat</p>
  <p>In vate, servant non minus senatorem,</p>
  <p>Togaeque princeps, syrma gestat atque implet.</p>
  <p>Sive impotentes voce lassat Aiaces,</p>
  <p>Caedemve iactat &amp; nefas Oresteum,</p>
  <p>Virumque matris tradit Oedipum famae,</p>
  <p>Omnesque vexat naenias poetarum.</p>
  <p>Te patriae laus, aut Batava libertas</p>
  <p>Ad alta natum semovent rudi vulgo.</p>
  <p>Nunc sanctiore concitatus afflatu</p>
  <p>Reges adornas &amp; duces Idumeos,</p>
  <p>Phaedrasque &amp; omnes dedocet Clytemnestras</p>
  <p>Sonare vates, impiasque Medeas,</p>
  <p>Indigna stupro, sed tamen stuprum passa</p>
  <p>A fratre virgo, nata maximi regum,</p>
  <p>Summique vatum, sceptra quem pedo quondam</p>
  <p>Mutasse sacrae credimus vetustati.</p>
  <p>Ne desit horror &amp; scelus theatrale,</p>
  <p>Pietasque vatis legibus suis constet,</p>
  <p>Vatis severi: qui Deo vovet tempus</p>
  <p>Quod ociatur, patriaeque quod cessat.</p>
  <p>DANIEL HEINSIVS.</p>
  <p>AD LECTOREM.</p>
  <p>BEnigne Lector, Thamaram tibi exhibeo; tragoediam, cujus argumentum
  secundo Samuelis libro, capite decimo tertio reperies: item apud
  Iosephum, libro septimo, capite septimo. Placuit in exercitium ingenij
  haec materia, neque a cothurno abhorrere visa est. Itaque novam rem
  orsus, pro captu meo ad antiquum modum, lucubratiunculam hanc elimavi.
  Stetit mihi fateor non nullo labore. Vicit tamen voluptas quam ex
  tractandi ratione cepi. Tanti erat nullo exemplo ad leges tragicorum
  intactum hactenus argumentum redigere, vt cum ipsa difficultate
  luctari me non poenituerit. Pauci dignitatem hujus studij, vnus aut
  alter normam perceperunt. Ego in me conatum potius quam successum amo.
  Duas viri amplissimi Hugonis Grotij, vnam Danielis Heinsij tragoediam
  habemus. Quos si veram viam inivisse dicam, parum ad vtriusque
  eruditionem, si ad antiquorum sublimitatem per¬</p>
  <p>***</p>
  <p>venisse, plusculum fortasse ad eorundem verecundiam dixisse
  putabor. Scimus tamen quid de Christo Patiente alterius, docti
  sentiant: quid autem de Infanticidio Herodis alterius, si quando lucem
  aspexerit, judicaturi sint, ex Auriaci fama, jam nunc praevideo. Meo
  quidem animo vsque ad exemplum placet, quidquid hujus vidi. Noli
  mirari si post illos, &amp; nos aliquid ausi simus: ipsisque adeo si
  publicae expectationi non satis fecero, imputato. Quippe dum illorum
  fidem sequor, in judicia vestra incidi; quae vt mihi tam sint aequa
  postulo, quam tantorum virorum apud vos esse magnam autoritatem novi.
  Spero equidem tibi hanc nostram, si non verborum calamistris, pietatis
  certe pondere, occultisque praeceptis placituram. Non haerebo in
  consideratione illius viri, qui solus omnem omnium vitam, fortunam, ac
  conditionem, exemplo suae; sive divinae indulgentiae sive calamitatis
  humanae ratione; possit instruere: ad eos transibo, quorum flagitijs
  &amp; contumelia in poenam illius (Davidem intelligo) vsus est Deus.
  Tota namque haec actio nihil aliud est quam</p>
  <p>implexa disciplina. Quid enim? Nonne te Amnonis incestus amor,
  claudere oculos ad vetitas illecebras docebit? Ionadabi ver¬</p>
  <p>sutia, purpuratorum nebulonum nequitiam? Thamarae injuria, parentum
  libidinem, liberorum contumelia plerumque expiari? Absalomi minae,
  praetextus quos ambitio fraterno odio quaerit? Haec profecto ex ipso
  argumento, vt versus &amp; quidquid a me est, quod admodum leve esse
  fateor, omittam, haurire poteris. Pluraque ejusdem philosophiae: quae
  neque inutilia, neque injucunda tibi fore, benigne Lector credo: atque
  vt ita sit, summopere opto. Satis mihi erit, &amp; supra eruditionis
  famam, modo in hac qualicunque scriptiuncula, si non magnos nostrae
  eruditionis, aliquos tamen pietatis progressus deprehendas. Me enim in
  his esse profiteor, qui eruditionem abesse ab illis scriptis non
  existimant, a quibus non abest pietas. Vale.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="personae.">
  <head>1. PERSONAE.</head>
  <p>AMNON.</p>
  <p>IONADABVS.</p>
  <p><hi rendition="simple:bold">CHORVS.</hi></p>
  <p>DAVID.</p>
  <p>SENEX.</p>
  <p>THAMARA.</p>
  <p>ABSALOMVS.</p>
  <p>ROCHI HONERDI. I.C. ET SVPREMI IN HOLLANDIA CONSISTORI
  SENATORIS</p>
  <p>TRAGOEDIA THAMARA.</p>
</div>
<div type="level1" xml:id="scena-prima.-actvs-primvs.">
  <head>3. SCENA PRIMA. ACTVS PRIMVS.</head>
  <p>AMNON.</p>
  <p>IAm purpurantis crispat Aurorae crocum</p>
  <p>Eous Hermon, inque procinctu diem</p>
  <p>Stantem paratis Phoebus expectat rotis:</p>
  <p>Nec adhuc mariti gemmeus roris liquor</p>
  <p>≤line=5≥ Ceßit calori, quasque presserunt ferae,</p>
  <p>Infida monstrant prata pastori notas,</p>
  <p>Certisque lustra deferunt vestigijs.</p>
  <p>Iam claustra circum mugiunt laetae boves,</p>
  <p>Herbasque languens praevorat gratas fames,</p>
  <p>≤line=10≥ Dum folia caule firma nocturno vigent,</p>
  <p>Fruticesque rictus inter arentes crepant.</p>
  <p>Strepunt relictis garrulae nidis aves,</p>
  <p>Et post salutem voce sacratam Deo,</p>
  <p>≤folio=A≥</p>
  <p>≤page=2≥</p>
  <p>Aut castra lento parva suspendunt luto,</p>
  <p>≤line=15≥ Aut laeta soboli pabula implumi vehunt.</p>
  <p>Duras arator praeparat stivae manus,</p>
  <p>Et ad labores integros ipse integer</p>
  <p>Vocat iuvencos: vela deducunt rates,</p>
  <p>Sumptisque Zephyros navitae tonsis vocant,</p>
  <p>≤line=20≥ Et fervet omne mane. Me duro expulit</p>
  <p>Gratae quietis nescium pectus thoro,</p>
  <p>Suasque luci reddit exosae vices,</p>
  <p>Dum fata curas sortis alternant meae.</p>
  <p>Hinc ille nuper gentis Hebraeae nitor</p>
  <p>≤line=25≥ Quem stupuit omnis Isaci vultum nurus,</p>
  <p>A fratre primum languet: &amp; flagrans malum</p>
  <p>Foedis decentes induit rugis genas,</p>
  <p>Tacitoque morsu carpit aetatis decus.</p>
  <p>Vnde ista morbi pestis infelix mei,</p>
  <p>≤line=30≥ Turpisque caecis aestuans venis amor?</p>
  <p>Cur ipse vanae vota detestor spei?</p>
  <p>Cur non potiri malo? cur flammae piget?</p>
  <p>Odisse poteram sanctius. Crescit nefas</p>
  <p>In fratre nostrum. Gentis o faustae parens</p>
  <p>≤line=35≥ Magnanime rector, cuius electum caput</p>
  <p>Iussu suave fragrat vnguentum Dei,</p>
  <p>Quassatque pollens sceptra lacobi manus,</p>
  <p>Tuasne crimen istud in proles cadat?</p>
  <p>≤page=3≥</p>
  <p>Hos in penates intret incestus calor?</p>
  <p>≤line=40≥ Spera nepotes genitor, &amp; seriem piae</p>
  <p>Dispone gentis. placuit Amnoni Soror.</p>
  <p>Sic illa stirpis clara maiestas tuae</p>
  <p>Vtrinque eundem porrigat saeclis avum?</p>
  <p>Cur cessat auspex flammeis natae pater?</p>
  <p>≤line=45≥ En ille fidibus dignus hymenaeus tuis!</p>
  <p>Sic regna certo iurat haeredi Deus!</p>
  <p>Quin ipse peream potius, &amp; vita luam</p>
  <p>Concepta mentis dira; solvamus patrem,</p>
  <p>Solvamus omnem scelere monstrifico domum.</p>
  <p>≤line=50≥ Nec quaere plagam magne regnator poli;</p>
  <p>Haec expiari noxa vel flammis potest,</p>
  <p>Potest vel vndis: seu magis mistae placent</p>
  <p>Elementa poenae; iunge Neptuno faces,</p>
  <p>Et sulphur atra nube Tartareum plue,</p>
  <p>≤line=55≥ Vtrique nostrum sufficit crimen malo.</p>
  <p>Sed cur iniquus ipse se torquet furor</p>
  <p>Propriamque culpam durus exactor premit?</p>
  <p>Maiora facilis scelera dißimulat Deus,</p>
  <p>Praetextus istas aliquis excusat faces.</p>
  <p>≤line=60≥ Namque illa prima iuris humani parens</p>
  <p>Natura, votis haut reluctatur meis.</p>
  <p>Fratrem sorori culpa disiunxit patrum</p>
  <p>Quos iunxit aetas melior: ascendit thorum</p>
  <p>≤folio=A2≥</p>
  <p>≤page=4≥</p>
  <p>Sororis alter gentis augendae parens;</p>
  <p>≤line=65≥ Primumque nexu crevit agnato genus.</p>
  <p>Duos in vnum nuptiae corpus ligant,</p>
  <p>Coniunxque fratris tura germanae occupat.</p>
  <p>Decreta durae legis admittunt tamen,</p>
  <p>Adeoque cogunt fratris effoeti thorum</p>
  <p>≤line=70≥ Inire fratres. Ergo si frater daret</p>
  <p>Lecto sororem, nuptijs nostris soror</p>
  <p>Esset petenda. quam dedit caram mihi</p>
  <p>Genitor sororem, criminis nobis metu</p>
  <p>Fugienda tanti est? haud procul distat meum</p>
  <p>≤line=75≥ A lege facinus. Sanguinis misti scelus</p>
  <p>Momenta propriae vera si labis trahat,</p>
  <p>Ipsoque iustum crimen ex facto venit,</p>
  <p>Cur iura non sunt certa? cur olim duas</p>
  <p>Ducit sorores Abrahae antiqui nepos,</p>
  <p>≤line=80≥ Alijsque septem nuptias annis emit?</p>
  <p>Pium parentem filiae quondam impiae</p>
  <p>Fovere gremio: poena deceptum senem</p>
  <p>Ecqua insecuta est? vtraque in gentem nurus</p>
  <p>Semen paternum filia immanem extulit,</p>
  <p>≤line=85≥ Foecunda monstris. eque tam iuncto dedit</p>
  <p>Patri nepotes, &amp; sibi fratres thoro</p>
  <p>Impune, quamquam mater horreret sale,</p>
  <p>Et adhuc recentes Sodoma ructaret faces,</p>
  <p>≤page=5≥</p>
  <p>Leviore summam passa vindictam malo.</p>
  <p>≤line=90≥ Sed quid? quid error vanus exemplis docet?</p>
  <p>Vnde ista miserae colligit mentis furor?</p>
  <p>Sic sic profecto est; crimen autori placet,</p>
  <p>Nec se patrono facile damnatur nocens.</p>
  <p>Sed perge porro perge lethalis lues,</p>
  <p>≤line=95≥ Purga nocentem. Quidquid abstrusis latet</p>
  <p>Succi medullis, hauriat saevus calor.</p>
  <p>Mori pudico liceat. Infelix soror</p>
  <p>Quo te redegit fratris insani furor?</p>
  <p>In crimen anceps ille te ignaram trahit;</p>
  <p>Incesta facilis, dura diceris negans.</p>
  <p>≤line=100≥ Sed vox premenda est: plura Semmaeus vetat.</p>
  <p>Garere turpis arbitro debet Venus</p>
</div>
<div type="level1" xml:id="scena-secvnda.">
  <head>4. SCENA SECVNDA.</head>
  <p>IONADABVS. AMNON.</p>
  <p>ION. PRognate summo patre, quem tuto in loco,</p>
  <p>Fortuna celsae posuit illustrem domus,</p>
  <p>Quis tantus imum pectus exurit dolor?</p>
  <p>≤line=105≥ Cur nulla eandem conspicit frontem dies,</p>
  <p>Spoliantque vultus singula noctes tuos?</p>
  <p>Quo primus illeceßit aetatis vigor</p>
  <p>Natumque magnos inter aequales decus?</p>
  <p>≤folio=A3≥</p>
  <p>≤page=6≥</p>
  <p>Qua tabe, fare, debiles artus fluunt?</p>
  <p>≤line=110≥ AMN. Quid me sepultas intimo curas jubes</p>
  <p>Animi recessu prodere? &amp; causas mali</p>
  <p>Melius latentis? patere quem saevus premit</p>
  <p>Deus, pudendo vulnere, occulte premi.</p>
  <p>ION. Temere benignum stultus accusat Deum.</p>
  <p>≤line=115≥ Tua ipse coeli vota praecurrit favor.</p>
  <p>Omitto regna patris, &amp; cunctis patrem</p>
  <p>Regnis priorem, munus hoc genti Deus</p>
  <p>Commune dederit: iure nascendi tamen</p>
  <p>In haec vocari, sortis hoc, sortis tuae est,</p>
  <p>≤line=120≥ Omnesque solido diluit curas bono.</p>
  <p>Nil impudentis quo spei extendas sinus</p>
  <p>Vltra relictum est. AMN. Quae putat vulgus bona,</p>
  <p>Regnum, triumphos, dignitatem, gloriam,</p>
  <p>Metire placida mente: si mentem quatit</p>
  <p>≤line=125≥ Moeror natantem, quique spinosis movens</p>
  <p>Curis quietos turbat affectus labor,</p>
  <p>Mox pretia migrant, seque pro mentis stata</p>
  <p>Haec vana iactant: muricis sacri nitor</p>
  <p>Gemmae, rubentis munus augustum sali,</p>
  <p>≤line=130≥ Suffulta cedro tecta, cedrus divite</p>
  <p>Auro revincta, fluctuantem pectoris</p>
  <p>Non sistit aestum. Gliscit ex latis malum,</p>
  <p>Et in beatos gravius insurgit dolor</p>
  <p>≤page=7≥</p>
  <p>ION. Quin casus illos saepe prosternit levis;</p>
  <p>≤line=135≥ Nil ferre poßunt, ferre qui minimum solent.</p>
  <p>AMN. Parumne patitur, cuius infaustum iecur</p>
  <p>Sensim perennes exedunt intus faces,</p>
  <p>Quem nec paratae regio luxu dapes,</p>
  <p>Doctave capiunt arte pulsatae fides,</p>
  <p>≤line=140≥ Sed tabe languor inquies longa terit? [&lt; terit.
  MO]</p>
  <p>ION. Non sic amici nota spernatur fides,</p>
  <p>Vltra premendo: quid quid abscondit dolor</p>
  <p>Istas in aures prome, nec segnem manum,</p>
  <p>Nec imperiti verba damnabis viri.</p>
  <p>≤line=145≥ Quid ora vertis? alta quid summo trahis</p>
  <p>Lamenta corde? AMN. Scire qui morbum cupit,</p>
  <p>Poßit mederi. ION. Cur opem nostram abnuis?</p>
  <p>AIAN. Et cura morbi &amp; morbus ex aequo nocet.</p>
  <p>ION. Virtute sapiens dura fortunae domat.</p>
  <p>≤line=150≥ AMN. Dat ista nullum plaga virtuti locum.</p>
  <p>ION. Nullumne fraudi? Saepe quod virtus nequit,</p>
  <p>Dolus peregit. AMN. Ipsa spes votis obest,</p>
  <p>Suoque misera vulneri cedit salus.</p>
  <p>Cupio perire. ION. Pariter exscindes domum.</p>
  <p>≤line=155≥ AMN. Si scelere posset, scelere constaret meo.</p>
  <p>ION. Obscura miseris nectis, &amp; dum defugis</p>
  <p>Tamen aliquid recludis. agnosco notas</p>
  <p>Mali prementis, sed mali tantum notas.</p>
  <p>≤folio=A4≥</p>
  <p>≤page=8≥</p>
  <p>AMN. Nunc se medullis abdit occultis lues,</p>
  <p>≤line=160≥ Latebrisque gaudet: fronte nunc tota iuvat</p>
  <p>Praeferre plagam: seque iactando se fovet,</p>
  <p>Dum deprehendi vulnus internum cupit,</p>
  <p>Ipsoque mordet pene me morbo magis</p>
  <p>Latere morbum. ION. Fallor an vestigijs</p>
  <p>≤line=165≥ Pestem tenemus? huc odor duxit sagax.</p>
  <p>Est vna miseros causa mortales ciens</p>
  <p>In hos tumultus. primus ex oculis furor</p>
  <p>Artus per omnes, omne per corpus meat,</p>
  <p>Altasque virus noxium in venas abit.</p>
  <p>≤line=170≥ Gentilis error imputat vulnus Deo,</p>
  <p>Quem nostri Amorem numinis vani ferunt,</p>
  <p>Huius sagitiis saucium pectas geris.</p>
  <p>Nunc te per illud sospitis regnum patris,</p>
  <p>Per spem tuorum, per tuum obtestor caput,</p>
  <p>≤line=175≥ Meamque dextram: pande, quo vultu peris!</p>
  <p>AMN. Iuro potentis conscium numen Det,</p>
  <p>Excutere volui (siqua successum daret</p>
  <p>Fortuna laeso) quidquid incumbit mali,</p>
  <p>Postqam latentes ignis in venas ijt,</p>
  <p>≤line=180≥ Rapitque morbus corporis fracti decus,</p>
  <p>Tugnante peior. Morte vitemus scelus,</p>
  <p>Turpes premamus frigore aeterno faces.</p>
  <p>ION. Necdum fateris cuius ignescas thoro?</p>
  <p>≤page=9≥</p>
  <p>AMN. Tacere liceat, qua potiri non licet.</p>
  <p>≤line=185≥ ION. Suumne quisquam sanus in damnum silet?</p>
  <p>AMN. Suumne qui squam loquitur in crimen sciens?</p>
  <p>ION. Fortaße amantem Veneris abiectae pudet.</p>
  <p>AMIN. Imo repulsae ignobilem casum horreo.</p>
  <p>ION. Quae tam superba regis vt natum nurus</p>
  <p>≤line=190≥ Lecto recuset? AMN. Quae patrem, regem vocat.</p>
  <p>Et Absalomo pulchra germano tumet.</p>
  <p>ION. An in sororem caecus erravit calor?</p>
  <p>AMN. Ignosce faßo. ION. Mentis afflictae piget.</p>
  <p>AMN. Et ipse turpes damno queis vror faces.</p>
  <p>≤line=195≥ ION. Quia illa, amori dura dissentit tuo?</p>
  <p>AMN. Huc vsque tacitis oßibus flagrat dolor</p>
  <p>Vixque ipse tantum credidi crimen mihi.</p>
  <p>ION. rulsiße primum stirpitus decuit malum,</p>
  <p>Antiqua medicas plaga detrectat manus.</p>
  <p>≤line=200≥ AMN. Dum pugnat animus, inque diversum furens</p>
  <p>Luctatur aestus, tabidum haut solo perit</p>
  <p>Amore corpus, nocuit &amp; sanctus pudor.</p>
  <p>Partes vterque morbus absolvit suas,</p>
  <p>En quo redegit dura pugnantem Venus;</p>
  <p>≤line=205≥ Morientis vmbram vivus Amnonis traho</p>
  <p>ION. Ergo premetur mortis invidia soror,</p>
  <p>Odiumque amata fratris extincti feret?</p>
  <p>Tam dira potius nostra praevertat fides.</p>
  <p>≤page=10≥</p>
  <p>AMN. In me salutis nulla spes restat meae:</p>
  <p>≤line=215≥ Aliquid furori, finge, concedam improbo,</p>
  <p>Primum est fateri. scilicet fasso soror</p>
  <p>Praebebit aures? proximum, incertas preces</p>
  <p>Tentare. vanas contumax spernet preces.</p>
  <p>Nec rapere tutum est: virginum coetus comes</p>
  <p>≤line=220≥ Clamore amantem prodet. En summam rei;</p>
  <p>Succurre: poscit perditus curam status.</p>
  <p>ION. Consilia nullum sana repperiunt locum;</p>
  <p>Fraus vna superest. AMN. Cauta cui fraudi patet,</p>
  <p>Quam claustra regis &amp; frequens comitum fides,</p>
  <p>≤line=225≥ Cunctisque servat firmior claustris pudor?</p>
  <p>ION. Scrutemur omnes rebus angustis vias:</p>
  <p>Virtute, precibus, arte, blanditijs, minis.</p>
  <p>AMN. Quivis honeste serviat vitae modus.</p>
  <p>ION. In spem salutis pectus erectum micat.</p>
  <p>≤line=230≥ Sui sed ipse machinas horret doli.</p>
  <p>Servare regni suadet haeredem fides,</p>
  <p>Deserere pietas. ANN. Maius haec maius malum</p>
  <p>Laesique pietas implicat regni scelus.</p>
  <p>Vitium est pudoris, proximum Regi caput</p>
  <p>≤line=235≥ Ob crimen anceps in necem certam dare.</p>
  <p>Nos nos iubemus: nostra succedit fides.</p>
  <p>In me redibit facinus authorem tuum.</p>
  <p>At tu profare, fraude qua votis fruar?</p>
  <p>≤page=11≥</p>
  <p>ION. Capienda morbo est, causa quae morbi fuit.</p>
  <p>≤line=240≥ AM. Ne parce vitae, vota sunt tanti mea.</p>
  <p>Mercede vili qualibet stabit Venus.</p>
  <p>ION. Vecors miserias morte permutat furor;</p>
  <p>Fraus haec amores pariter &amp; vitam dabit.</p>
  <p>AM. Quin maceratae prome solamen spei,</p>
  <p>≤line=245≥ ION. Exile longis corpus exhaustum malis,</p>
  <p>Fidem periclo facile maiori dabit:</p>
  <p>Geminetur astu morbus, &amp; trepidi patris</p>
  <p>Flectatur animus: ille defixum thoro</p>
  <p>Inviset vltro; teque languentem pio</p>
  <p>≤line=250≥ Mulcebit ore; tempus hoc partes tuas</p>
  <p>Tibi relinquit. Corde perculso pater</p>
  <p>Quid non saluti tristis impendet tuae</p>
  <p>Queis non lacesset debilem mensis famem?</p>
  <p>At tu palati segne causatus malum,</p>
  <p>≤line=255≥ Fastidiosus sperne quae dantur dapes.</p>
  <p>Donec paternae vicerint aegrum preces,</p>
  <p>Sibique credant quod cibum admittas dari:</p>
  <p>Tunc voce, qualis semivivo convenit,</p>
  <p>Benigne genitor, quando me in vitam vocas,</p>
  <p>≤line=260≥ Praefecta mensis sola sit nostris soror.</p>
  <p>Subiunge, suaves illa, si quisquam, dapes</p>
  <p>Miscebit aegro: cupiet actutum pater,</p>
  <p>Tuisque gaudens sistet incautam thoris.</p>
  <p>≤page=12≥</p>
  <p>Tu reliqua perage. AM. Scilicet, doctum mones;</p>
  <p>≤line=265≥ Istae nec vllam postulant fraudes moram,</p>
  <p>Nostrae saluti. namque iam dudum timet.</p>
  <p><hi rendition="simple:bold">CHORVS.</hi></p>
  <p>PRisci progenies nobilis Abrahae,</p>
  <p>Ipsum quae serie perpetua Deum</p>
  <p>Vnitis animae tangis amoribus,</p>
  <p>≤line=270≥ Cognatique vigens semine numinis</p>
  <p>Misces sidereum coelitibus caput,</p>
  <p>Purgati pateat regia pectoris,</p>
  <p>Nil vulgare fero. sed quibus occidit.</p>
  <p>Infelix iterum criminibus salus</p>
  <p>≤line=275≥ Humani generis. Vix liquido solum</p>
  <p>Amplexu medium circuijt mare;</p>
  <p>Vix signis gemini dispositis poli</p>
  <p>Ducebant choreas, Vix faciles opes</p>
  <p>Mandati dominus fuderat vbere.</p>
  <p>≤line=280≥ Necdum qui caperet aut decus aut modum</p>
  <p>Admirator erat, cum pater arbitrium</p>
  <p>Quid ceßamus, ait, fingere? quem néque</p>
  <p>Praefectura novi dedeceat soli,</p>
  <p>Exemplumue mei. scilicet &amp; rudem</p>
  <p>≤page=13≥</p>
  <p>≤line=285≥ Glebam non rudibus sub digitis iubet</p>
  <p>Formari in faciem, quam prius halitu</p>
  <p>Dignatus similem constituit suae,</p>
  <p>Quo fas usque sinit. Nec tamen hactenus</p>
  <p>Sortis summa stetit. Sed placuit virum,</p>
  <p>≤line=290≥ Disiuncta solidum findere foemina,</p>
  <p>Secretisque duos tradere gaudijs.</p>
  <p>Ergo compositis luminibus sopor</p>
  <p>Foecundat generis perpetui patrem,</p>
  <p>Donec magnanimam costa viraginem</p>
  <p>≤line=295≥ Iuris participem individui daret.</p>
  <p>Ibat par dominans, &amp; reverentiae</p>
  <p>Maiestate, feris, arboribus, solo,</p>
  <p>Et ius et sonitum nominis indidit.</p>
  <p>Felix si faciles faemina strictius</p>
  <p>≤line=300≥ Interdicta oculos poßit ab arbore</p>
  <p>Avertisse tamen. Vicit amabilis</p>
  <p>Heu pomi facies. vicit, &amp; impio</p>
  <p>Morsu progeniem nondum etiam suam,</p>
  <p>Et se cum misero coniuge perdidit.</p>
  <p>≤line=305≥ Tunc demum sceleris vidit acumine,</p>
  <p>Quidquid transierat simplicitas viri,</p>
  <p>Confessusque suam nequitiam pudor,</p>
  <p>Caßarum latitans tegmine frondium,</p>
  <p>Irati faciem iudicis horruit.</p>
  <p>≤page=14≥</p>
  <p>≤line=310≥ Extemplo rabies lexque inamabilis</p>
  <p>Mortis sepositae, corripuit gradum.</p>
  <p>Ignotisque aciem perspicuam nimis</p>
  <p>Invasit tenebris. Quam cuperent Deum</p>
  <p>Contempti facinus falleret imperi.</p>
  <p>≤line=315≥ Saltem debuerat lumina cautior</p>
  <p>Inconsulta novis stringere preßius</p>
  <p>Fraenis posteritas. Sed sceleri nefas</p>
  <p>Saeclis adijcitur deterioribus</p>
  <p>Formosae rabido flagrat adultera</p>
  <p>≤line=320≥ Aspectu soboles degener, &amp; faces</p>
  <p>A non legitimo fomite concipit.</p>
  <p>Nec praeter speciem quod placuit, fuit.</p>
  <p>Et iam deciderant crimen in alterum</p>
  <p>Vecordes oculi. Sed neque segnius</p>
  <p>≤line=325≥ Infamem populum funditus eruit</p>
  <p>Extinxitque faces nubibus improbas,</p>
  <p>In vultus placitos supplicium pluens.</p>
  <p>Non frustra moneo. discite noxijs</p>
  <p>Legem luminibus ponere, discite</p>
  <p>≤line=330≥ Concesso Venerem claudere limite.</p>
  <p>Dissentire pie pectora lubricis</p>
  <p>Assuescant oculis, sitque aliquod decus,</p>
  <p>Recto quod liceat cernere lumine.</p>
  <p>Nec flammas facie qualibet excitet</p>
  <p>≤page=15≥</p>
  <p>≤line=335≥ Sanctus compositis motus ab ignibus.</p>
  <p>Vidi qui spatijs liberioribus</p>
  <p>Vulcanum patulo crederet aëri</p>
  <p>Securus segetis, quam facili levem</p>
  <p>Ventorum stipulam crimine perderet.</p>
  <p>≤line=340≥ Ni stet flamma pij pectoris innocens</p>
  <p>Intra non vetitae septa libidinis</p>
  <p>Ipsos cum populis corripiet duces,</p>
  <p>Euertetque domos, quas licitis fovet,</p>
  <p>Debacchans facibus non licitis Venus.</p>
  <p>≤line=345≥ Et nostris positam credite finibus</p>
  <p>Effrenes oculos quae trahat arborem,</p>
  <p>Sed quam jure Deus non nimis aspero</p>
  <p>Actam legitimi juris in ordinem [&lt;Actum MO]</p>
  <p>Permißis etiam fructibus instruit; [&lt; Promißis MO]</p>
  <p>≤line=350≥ Casta qui sapitis carpite dextera, [&lt;dextra MO]</p>
  <p>Suspensoque gradu gaudia, quae pater</p>
  <p>Commendat placidae lege modestiae,</p>
  <p>Praescriptisque bonus temperat ignibus.</p>
  <p>Si quem non moveat fas reverentiae,</p>
  <p>≤line=355≥ Nec foedis animum subtrahat aestibus,</p>
  <p>Vltoris gladium sentiet Angeli</p>
  <p>His flammas etiam fundere saeculis.</p>
  <p>Fines queis moveat sentiet improbos</p>
  <p>Et nunc esse Deo, nec facilem minus</p>
  <p>≤line=360≥ Quam nos in facinus numinis impetum.</p>
  <p>≤page=16≥</p>
</div>
<div type="level1" xml:id="actvs-secvndvs.">
  <head>6. ACTVS SECVNDVS.</head>
  <p>DAVID</p>
  <p>IGnosce coelum, tuque quo semper duce</p>
  <p>Quascumque felix vicit aerumnas labor.</p>
  <p>Coeli imperator; si quid affectus dolor</p>
  <p>Victos paternus cogat, &amp; fracti senis</p>
  <p>≤line=365≥ Virtus aberret. Genua convellit timor.</p>
  <p>Quin ille duris acer, indomitus, vigens,</p>
  <p>Animus, secundis cedit: atque impar bonis,</p>
  <p>Quae forte finxit ipse, formidat mala.</p>
  <p>Suisne nostra deficit votis fides,</p>
  <p>≤line=370≥ Fideive mendax deficit nostrae Deus?</p>
  <p>At non Odollae tectus infami specu,</p>
  <p>Soceroque toto pressus &amp; bello simul,</p>
  <p>Sperare timui: victor &amp; tutum statu</p>
  <p>Regnum beato nactus, aut horis ratam</p>
  <p>≤line=375≥ Damnem timendo rebus in latis fidem.</p>
  <p>Quis iste torpor, quique constrictas rigor [&lt; vigor MO]</p>
  <p>Glaciat medullas, sanguinem in maßam ligans?.</p>
  <p>Non est metus: non est metus: maior movet</p>
  <p>Animum tumultus: augur est tantus stupor.</p>
  <p>≤line=380≥ Miseria clades ipsa divinat suas.</p>
  <p>Instat sereno foeda tempestas polo,</p>
  <p>Cum lene nullo murmurat vento salum,</p>
  <p>≤page=17≥</p>
  <p>Vltroque motos nuntiat stridor Notos.</p>
  <p>Nec pectus hostis istud externus quatit;</p>
  <p>≤line=385≥ Nostrum subactu ille suscepit iugum,</p>
  <p>Placidique floret finibus regni quies.</p>
  <p>Namque &amp; profanae cultor. Astarthes Moab [&lt; Astanthes
  MO]</p>
  <p>Mensura duplicis funis extinctus iacet.</p>
  <p>Et qui Damasco bella sociata intulit</p>
  <p>≤line=390≥ Sobae tyrannus, ceßit invitus via</p>
  <p>Ad mox eodem Marte vincendos Syros.</p>
  <p>Sic dum triumpho petitur Euphrates meo,</p>
  <p>Ipsum triumphis invenit causas iter.</p>
  <p>Immane forti excußimus fraenum manu,</p>
  <p>≤line=395≥ Et vim tributi: quodque nos solvat dati</p>
  <p>Tributi, Idume reddit, ac tandem luit</p>
  <p>Deiecta turpem gentis invictae notam.</p>
  <p>Veterisque servitutis eradit probra.</p>
  <p>Quodcunque proavis Numen addixit soli</p>
  <p>≤line=400≥ Me Rege colitur. Danis hinc fontem bibunt</p>
  <p>Libanique nostri culta pendentis secant:</p>
  <p>Illinc arenis Bersabe siccis calens</p>
  <p>Excludit hostem: cingimu laeva freto</p>
  <p>Quod occidentem ducit ad Gades diem,</p>
  <p>≤line=405≥ Dextra remotus prospicit tutos Arabs,</p>
  <p>Et molle leni mulcet afflatu solum.</p>
  <p>Iam pauciores Belus, &amp; piscem Dagon</p>
  <p>≤folio=B≥</p>
  <p>≤page=17≥</p>
  <p>Permistus aras numine infando occupant,</p>
  <p>Lucisque rarus friget eversis focus.</p>
  <p>≤line=410≥ Contra potentis asserit vires Dei</p>
  <p>Et foedus arca: teque quo fornix poli</p>
  <p>Impletur, vno, cuius immensum vndique</p>
  <p>Spatia vniversi vincit, &amp; tantum sui</p>
  <p>Fines coërcent, stirpis electae inclytum</p>
  <p>≤line=415≥ Hac hac ab vrbe regibus monstrat patrem.</p>
  <p>Sarrana dominum sceptra Iudaeum tremunt</p>
  <p>Et comis Emath, quique legatis procul</p>
  <p>Secunda mißis bella venerari iubent.</p>
  <p>Nec si novatas asperent gentes manus,</p>
  <p>≤line=420≥ Oriensque vires totus vnitas trahat,</p>
  <p>Trepidemus arma. Fundat extremo ferox</p>
  <p>Aethiopas amne Nilus, &amp; picti ruant</p>
  <p>In bella Seres; Parthus intendat fugam</p>
  <p>Pariterque nervos; Susa deducant viros,</p>
  <p>≤line=425≥ Pharetrasque in vnum exhauriant omnes ducem,</p>
  <p>Iungatur alius orbis, &amp; quidquid vagus</p>
  <p>Schytes minatur, quidquid Euxinum latus</p>
  <p>In arma nutrit, Colchico ferrum impie</p>
  <p>Acuens veneno, Tanais &amp; Phasis manus [&lt; veneno manus;
  MO]</p>
  <p>≤line=430≥ Ipsaque ab Arcto iungat extremus Geta,</p>
  <p>Sintque vna mundi castra; nil hostes moror</p>
  <p>Munitus illo quo steti semper Deo.</p>
  <p>≤page=19≥</p>
  <p>Ergo alia maior causa turbatum quatit;</p>
  <p>Iustosque trepidum principem in motus agit.</p>
  <p>≤line=435≥ Non sic minacis ira subsidet Dei;</p>
  <p>Gravem citatae turbinem novi manus.</p>
  <p>Eheu paratos rursus ad luctus vocor</p>
  <p>Novisque causas fata lamentis struunt.</p>
  <p>Nec frangit acrem vana formido virum,</p>
  <p>≤line=440≥ Sed nos ab ipso discimus telo peti:</p>
  <p>Obliquat iram, meque sic gravius ferit</p>
  <p>Cum dira plagis dextra transversis ruit,</p>
  <p>Quae tanta sartos damna convellunt lares,</p>
  <p>Meisque dudum bella cum votis gerunt?</p>
  <p>≤line=445≥ Hoc hoc nocere est, cum nocet natu malum. [&lt; natus
  MO]</p>
  <p>Vix ecce rapti nuper infantis coit</p>
  <p>In se cicatrix. maior invadit dolor</p>
  <p>Iterum parentem, meque robusta movet</p>
  <p>Aetate natus: natus afflictae domus</p>
  <p>≤line=450≥ Spes certa, &amp; annis maximum feßis decus:</p>
  <p>Ille ille languet natus, &amp; tristes timet</p>
  <p>Acherontis vndas. Placuit hoc placuit polo?</p>
  <p>Non potuit aliud fulmen infaustum patrem</p>
  <p>Repetere toties, vnius nostrum caput</p>
  <p>≤line=455≥ Ictus fuisset. Turba florentis domus</p>
  <p>Vel dividenti sufficit poenas deo.</p>
  <p>Nec temere clades ille confundit meas</p>
  <p>≤folio=B2≥</p>
  <p>≤page=20≥</p>
  <p>Disposita veniunt, gravius vt veniant, mala.</p>
  <p>Infans in omen cecidit, in verum cubat</p>
  <p>≤line=460≥ Feriendus Amnon vulnus, &amp; fractam domum</p>
  <p>Moerore pariter, pariter exemplo movet.</p>
  <p>Suae quid ultra spondeat genti senex?</p>
  <p>Si nec tenellos innocens aetas tegit,</p>
  <p>luvenesque nullus ordo nascendi juvat,</p>
  <p>≤line=465≥ Cur dubitet omne stirpis incertae genus?</p>
  <p>Poenam vndecumque patimur. Hinc falci puer [&lt;falsi]</p>
  <p>Impar feroci mortis aspectu jacet,</p>
  <p>Soloque monstri territus vultu occidit.</p>
  <p>Illinc potente forficem intendunt manu,</p>
  <p>≤line=470≥ Plenasque Parcae juvenis abrumpunt colos.</p>
  <p>Primi vltimique strage quid medios velint</p>
  <p>Sperare planum est. Sic suos facilis juvat?</p>
</div>
<div type="level1" xml:id="errata-sic-condonat-scelerum-pius">
  <head>7. Errata sic condonat, &amp; scelerum pius</head>
  <p>Poenas remittit? paria quid si posceret</p>
  <p>≤line=475≥ Et nos iniquo cerneret vultu Deus,</p>
  <p>Homicida ferrem gravius aut moechus malum?</p>
  <p>Latere mallem, &amp; patrios pastor greges</p>
  <p>Solo timendus ducere in saltus pedo.</p>
  <p>Non ambientes incidit sceptrum in manus.</p>
  <p>≤line=480≥ Cur scelera nobis imputas regni pater?</p>
  <p>An quod vocasti? sortis hoc summae malum,</p>
  <p>Vitiumque reges moris humani tenet,</p>
  <p>≤page=21≥</p>
  <p>Peccare cupiunt posse cum tuto datur.</p>
  <p>At tu quousque? criminum dudum piget,</p>
  <p>≤line=485≥ Haeretque tardus aridis humor genis:</p>
  <p>Miserere Genitor. Petitur in nato parens,</p>
  <p>Tuumque regem morbus Amnonis premit.</p>
  <p>Cur in novercam crimen, ad casti quoque [&lt; iusti MO]</p>
  <p>Natos redundet, clade permista, thori?</p>
  <p>≤line=490≥ Amata pellex liberis iustis nocet.</p>
  <p>Tam saeva nunquam monuit iratus licet</p>
  <p>Interpres ille numinis laesi Natha:¬</p>
  <p>Et morte pueri credidi falso scelus</p>
  <p>Satis piatum. poena sic iuxta suum</p>
  <p>≤line=495≥ Nefas stetisset. Sparsimus cinerem comis,</p>
  <p>Artusque foedo affliximus tristes solo,</p>
  <p>Si forte vitam victus infanti daret,</p>
  <p>Qui nunc necem minatur Amnoni Deus:</p>
  <p>At ille (facinus!) rapuit &amp; puerum simul</p>
  <p>Telumque in istud alterum amentat caput.</p>
  <p>≤line=500≥ Non sic tamen promissa constringes pater,</p>
  <p>Trepidaeque in arctum vota itipavis spei,</p>
  <p>Vt cedat animus. tota decrescat domus,</p>
  <p>Oculosque nato claudat extremo parens</p>
  <p>Divisus in tot funera, &amp; foetae fluant</p>
  <p>≤line=505≥ Anni iuventae, pascar occulto tamen</p>
  <p>Coeli favore. Cuncta praecidat Deus</p>
  <p>≤folio=B3≥</p>
  <p>≤page=22≥</p>
  <p>Non tollet vnquam credere. Infirma est fides [&lt; tollelt MO]</p>
  <p>Ratione nixa. Releget exhaustos prius,</p>
  <p>Annosque Lachesis reddet elapsos seni,</p>
  <p>≤line=510≥ Cineresque sobole fata mutabunt meos,</p>
  <p>lurata genti sceptra quam tollant piae,</p>
  <p>Haeresque desit foederis tanti capax.</p>
  <p>Sic prisca quondam generis aeterni patrem,</p>
  <p>Cum iam sub ictu trepida spes staret metus</p>
  <p>≤line=515≥ Mirata pietas, certius vidit patrem.</p>
  <p>Nostram cadendo stare stat fatis domum.</p>
  <p>Sed quid moramur? morbus Amnonis vocat</p>
  <p>Intro parentem. pressus abdatur dolor</p>
  <p>Tristesque fortis hauriat lachrimas metus:</p>
  <p>≤line=520≥ Diductus aegros vultus occulte fovet. {&lt; Deductus
  MO]</p>
  <p><hi rendition="simple:bold">CHORVS.</hi></p>
  <p>Solymae turres, firmaque Sion</p>
  <p>Edita rupe, cuius muris</p>
  <p>Habitat sancti foederis arca,</p>
  <p>Soloque ratum numine sacrum</p>
  <p>≤line=525≥ Quam fatidici principis arma</p>
  <p>Miscent victis regibus astris,</p>
  <p>Ornatque sui nominis heros</p>
  <p>Felix titulo: cingere sertis</p>
  <p>≤page=23≥</p>
  <p>Mitis olivae, celsumque caput</p>
  <p>≤line=530≥ Aude laetis credere rebus.</p>
  <p>Stant immoto jurata Deo</p>
  <p>Regna piorum, sponsoque nepos</p>
  <p>Atavis fruitur rege beatus,</p>
  <p>Et non refugis amplius agris.</p>
  <p>≤line=535≥ Salve populo promisse pater,</p>
  <p>Facilisque tuas accipe laudes,</p>
  <p>Imperi decus, &amp; sanctae spes altera Gentis,</p>
  <p>Cuius inexhaustum coelo vis enthea pectus</p>
  <p>Implet, &amp; ingentem reddit post saecula Mosen.</p>
  <p>≤line=540≥ Aude armis invicte pijs: te limite nullo</p>
  <p>Tempora, nec vasti capiant spatia vltima mundi.</p>
  <p>Quod prima tuae gloria famae {&lt; gloriae MO]</p>
  <p>Calcavit iter? quam certa dedit</p>
  <p>Non plebei ae elementa spei?</p>
  <p>≤line=545≥ Tu spumantem deijcis prum,</p>
  <p>Celsique premis colla leonis,</p>
  <p>Nemorisque puer jam terror eras.</p>
  <p>Tua non annis sed signatur</p>
  <p>Meritis aetas. Vidimus unum</p>
  <p>≤line=550≥ Quo libertas publica nuper</p>
  <p>Haesit ephebum: regni iam tunc</p>
  <p>Mercede gigas pendendus erat.</p>
  <p>Dum palma prior gradus est palma</p>
  <p>≤page=24≥</p>
  <p>Saepe sequentis, notum est pretium</p>
  <p>≤line=555≥ Bis centenis flebile nuptis,</p>
  <p>Quo pacta Michol.</p>
  <p>Seu te sonipes in bella vehat,</p>
  <p>Seu te levibus gloria plantis;</p>
  <p>Quicunque rotas fervidus ensem,</p>
  <p>≤line=560≥ Mors atra volat, multoque natant</p>
  <p>Sanguine campi.</p>
  <p>Idem gratae munere pacis,</p>
  <p>Iusti normam principis imples,</p>
  <p>Tu voce Deum facilem nostris</p>
  <p>≤line=565≥ Vitijs placas. tua testudo</p>
  <p>Omnes meruit carmine laudes,</p>
  <p>Dum canis aethereo nascendum e semine regem,</p>
  <p>Subiectis placidum, devictis hostibus acrem:</p>
  <p>Sive virum nulla celebrem contage malorum,</p>
  <p>≤line=570≥ Arbore depingis, riguo quae cespite surgens</p>
  <p>Intonso altrices obscurat stipite lymphas:</p>
  <p>Seu tempestates famulas, ventosque paratos</p>
  <p>Ad mandata Dei, bigaeque in nubibus instar,</p>
  <p>Magnifico resonas plectro: sive horrida legum</p>
  <p>≤line=575≥ Scita refers, durosque patres: aut voce suavi</p>
  <p>Iuratamque fidem venturaque secula pandis.</p>
  <p>Nec tua tantum pietas nervis</p>
  <p>Sanctos dictat mollibus hymnos,</p>
  <p>≤page=25≥</p>
  <p>Praeferre parum est gaudia verbis:</p>
  <p>≤line=580≥ Te fatalem vidit cistam</p>
  <p>Saltante sequi, placidique Dei</p>
  <p>Propius numen sensit Iüda.</p>
  <p>Proh Niliacae sistra iuvencae,</p>
  <p>Maculisque tuis vanior Apis,</p>
  <p>≤line=585≥ Sperate vices! Exul veteres</p>
  <p>Non sic populus proijcit iras?</p>
  <p>Haeret memori pectore Cenchres,</p>
  <p>Et non vltra debere potest,</p>
  <p>Mixtus poenam cum bile pudor:</p>
  <p>≤line=590≥ Tantos animus ventilat ignes!</p>
  <p>Vix haec poscunt vix bella tuas</p>
  <p>Rex magne manus. da magnanimis</p>
  <p>Haec prima parens proelia natis.</p>
  <p>Pollens multa regia prole</p>
  <p>≤line=595≥ Vehat ingentem quacunque patrem, {&lt; quaecunque
  MO]</p>
  <p>Satrapas natos vtraque calens [&lt; Satrapasque tuos MO]</p>
  <p>Face, diversus sentiat orbis,</p>
  <p>Carpantque novas vndique lauros.</p>
  <p>Tuque ante omnes nobilis Amnon</p>
  <p>≤line=600≥ Sors prima domus, quo non alium</p>
  <p>Maiore pater stringit amore,</p>
  <p>Spem perpetui concipe regni,</p>
  <p>Et te fatis trade futuris:</p>
  <p>≤page=26≥</p>
  <p>Hoc vota patris populique preces</p>
  <p>≤line=605≥ Coelo pariter nitente volunt.</p>
  <p>Nec te summis defore rebus,</p>
  <p>Indolis altae gloria spondet.</p>
  <p>Tantum foedas excute flammas.</p>
  <p>Sensimus ignes miserande tuos;</p>
  <p>≤line=610≥ Perdes totam cum gente domum,</p>
  <p>Ni cedat amor. Superet curam</p>
  <p>Melior regni cura propinqui.</p>
</div>
<div type="level1" xml:id="act.-tert.-scena.-prima.">
  <head>9. ACT. TERT. SCENA. PRIMA.</head>
  <p><hi rendition="simple:bold">CHORVS. SENEX. [del. NVNTIVS
  MO]</hi></p>
  <p>CHO. Effare, quonam regij morbum loco</p>
  <p>Nati relinquis? SE. Vrit occulta face</p>
  <p>≤line=615≥ Tabes medullas: iamque depasto cutis</p>
  <p>Aret liquore. ceßit in rugas decor</p>
  <p>Lapsumque nudis oßibus corpus crepat.</p>
  <p><hi rendition="simple:bold">CH. Vnusne miserum ducit in praeceps
  tenor,</hi></p>
  <p>Variasve dubius morbus alternat vices?</p>
  <p>≤line=620≥ SEN. Stat fine nullo: trepidat instantem dies</p>
  <p>Diem peracta. CH. Quas habet morbus notas?</p>
  <p>SEN. Indicia variant: saepe suspensas manus {&lt; NVN. MO]</p>
  <p>Venae latentis pulsus exilis fugit</p>
  <p>Aut si qua motus causa confusos ciet</p>
  <p>≤page=27≥</p>
  <p>≤line=625≥ Glomerantur ictus, inque compositos agit</p>
  <p>Aeger tumultus sanguis. Interdum furit,</p>
  <p>Acresque calidum pectus evolvit faces:</p>
  <p>Rursus remittit corporis laesi calor,</p>
  <p>Rigensque frontem pallor exanguem occupat:</p>
  <p>≤line=630≥ Vtrunque nunc concurrit, ac miscet suum</p>
  <p>Frigus calorque viribus iunctis malum;</p>
  <p>Vni nec vna pestis intentat necem.</p>
  <p>Stupent periti sanguinis fusi luem.</p>
  <p>Illum tenacis densitas tabi movet,</p>
  <p>≤line=635≥ Crassusque lentas actus in bullas cruor.</p>
  <p>Liventis illum caerulus fellis color,</p>
  <p>Maculisque virus semper obscoenis nocens.</p>
  <p>Hunc aestuante; intimis fibris faces,</p>
  <p>Nullusque venis haustus e siccis latex.</p>
  <p>≤line=640≥ Quis studia narret artis, &amp; contrarios</p>
  <p>In se magistros? quisque quod damnet videt,</p>
  <p>Nemo sequenda. quaeritur morbi genus,</p>
  <p>Nec invenitur. hactenus tantum sciunt,</p>
  <p>Quid non sit ista pestis. CH. O nimium latens</p>
  <p>≤line=645≥ Natura, miseros quanta caligo premit!</p>
  <p>Scrutantur omnes corporis laesi notas</p>
  <p>In alia coeci. Sensus vt constat viro?</p>
  <p>SEN. Si metienda est inde languentis salus [&lt; NVN. MO]</p>
  <p>Magis aestuamus. namque ab incertißimis</p>
  <p>≤page=28≥</p>
  <p>≤line=650≥ Quid habere signis ipsa spes certi queat?</p>
  <p>Nunc grande captat voce sublimi sophos</p>
  <p>Magnique tantum scita declamat Dei,</p>
  <p>Nunc in cachinnos splene diffuso ruit,</p>
  <p>Et spargit hilares levior affectus iocos.</p>
  <p>≤line=655≥ Plerunque secum pugnat, &amp; vario natat</p>
  <p>Divisus animus: vult, negat, prohibet, iubet,</p>
  <p>Flet, ridet, ardet, oscitat, languet, valet.</p>
  <p>CHO. Quid? ille natis semper indulgens pater</p>
  <p>Quem nuper aegri stravit infantis dolor</p>
  <p>≤line=660≥ Hac ferre mente vulnus erecta potest?</p>
  <p>SEN. Vt vidit agri triste simulacrum parens</p>
  <p>Nati, repente similis attonito stetit,</p>
  <p>Vixque ista fracto uerba singultit sono:</p>
  <p>Tune ille regni nate successor mei?</p>
  <p>≤line=665≥ Hac prole in aevum certa nitetur domus?</p>
  <p>Ten’ frater vnum, cara te speret soror?</p>
  <p>Cur ora flectis? flexerat vultum, patris</p>
  <p>Ceu verba damnans. Tolle deiectum caput:</p>
  <p>Si quid medentum cura uel pietas potest</p>
  <p>≤line=670≥ Sagax ab arte cuncta depromet fides.</p>
  <p>Quoscunque felix exprimit succos Arabs</p>
  <p>Poeonium in vsum, quidquid Armenius metit</p>
  <p>Gleba salubri, quique spirantes colit</p>
  <p>Panchaeus herbas, doctus inqutret labor,</p>
  <p>≤page=29≥</p>
  <p>≤line=675≥ Arcemur horto quem frutex vitae beat,</p>
  <p>Felix, perennis: nosque contemptae reos</p>
  <p>Legis tremenda morte multavit Deus,</p>
  <p>Inobsequentis in scelus natos viri.</p>
  <p>Hinc arcta miseros vita mortales premit,</p>
  <p>≤line=680≥ Clauduntque fata germen ad sacrum viam.</p>
  <p>Tamen propinqui lene spiramen loci</p>
  <p>Impertit aliquid. &amp; suas Ganges aquas</p>
  <p>Immiscet herbis, miscet Euphrates suas,</p>
  <p>Quaeque e salubri seminà abradunt solo</p>
  <p>≤line=685≥ Ripis reponunt illa cur Amnon times? [&lt; (illa)
  MO]</p>
  <p>Et quae beato Nilus effundit sinu</p>
  <p>Quartusque Tygris, vulneri opponam tuo.</p>
  <p>Nec verba deerunt verba placabunt Deum,</p>
  <p>Precibusque nostris pristina advertet salus.</p>
  <p>≤line=690≥ At tu ruentis debiles stomachi iuva</p>
  <p>Vires edendo: lenta placetur fames.</p>
  <p>Amnon, geramus, subdidit, morem patri:</p>
  <p>Sed cuncta delicata fastidit fames.</p>
  <p>Iam morbus omnes longus expendit cibos,</p>
  <p>≤line=695≥ Sed odit omnes. Sola si quales soror</p>
  <p>Thamara solebat condiat nobis dapes,</p>
  <p>Illae placebunt. Ilicet iußit pater</p>
  <p>Natam vocari. Iamque ne longum morer</p>
  <p>Huc me ministro pulchra ducetur soror.</p>
  <p>≤page=30≥</p>
</div>
<div type="level1" xml:id="scena-secvnda.-1">
  <head>12. SCENA SECVNDA.</head>
  <p>≤line=4≥</p>
  <p>DAVID. THAMARA. SENEX.</p>
  <p>≤line=700≥ DA DVbiae salutis vltimam expectant opem</p>
  <p>Extrema nati. Non quidem summis opem</p>
  <p>Qualem solemus vtilem rebus dare;</p>
  <p>Sed quam negare nescit affectus patris</p>
  <p>Prognata Maacha poscitur fratri soror,</p>
  <p>≤line=705≥ Si forte segnem dapibus expugnet famem.</p>
  <p>Atque ipsa propero pergit huc virgo gradu.</p>
  <p>Sic sic agendum, nata. suspirat cubans</p>
  <p>Germanus aeger artis auxilium tuae,</p>
  <p>Sororiosque frater implorat cibos.</p>
  <p>≤line=710≥ Pietatis vnum restat hoc munus tibi.</p>
  <p>THA. Tango parentis fronte deiecta genu:</p>
  <p>Negare quicquam sit meum Amnoni scelus.</p>
  <p>Tam iussa regis chara, quam fratris salus.</p>
  <p>Quanquam palati saepe torpentis stupor</p>
  <p>≤line=715≥ Illudat aegris. errat vt sensus fere</p>
  <p>Censura linguae. DAV. Causa nonnunquam levis</p>
  <p>Periclitanti pondus haut vanum tulit.</p>
  <p>Namque &amp; subinde ratio quae prodest, latet.</p>
  <p>Forsan sororis ille, quam mensis, magis</p>
  <p>≤line=720≥ Pascetur ore: forte cognatae manus</p>
  <p>Genio salubres condient laeto cibos:</p>
  <p>≤page=31≥</p>
  <p>Sanguis medullas sanguinis iuncti movet.</p>
  <p>THA. Iussisse satis est genitor. DA. Eventum pia</p>
  <p>Praestate fata. Rursus hoc vnum Deus,</p>
  <p>≤line=725≥ Suo quid haeres pellitur primus loco?</p>
  <p>SE. Dimitte comites virgo, ne strepitu quies</p>
  <p>Geminet cubantis laesa germani malum.</p>
</div>
<div type="level1" xml:id="scena-tertia.">
  <head>13. SCENA TERTIA.</head>
  <p>SENEX.</p>
  <p>Postquam parentis ducta mandatu Thamar</p>
  <p>Thalamum subivit fratris, &amp; circa thori</p>
  <p>≤line=730≥ Secreta, roseas virgo detexit genas,</p>
  <p>Vix in salutem verba, suffecit stupor.</p>
  <p>Vtrinque certans: seque lamentis tener.</p>
  <p>Et hinc &amp; inde prodidit veris dolor.</p>
  <p>Vt prima pietas mutuo amplexu stetit</p>
  <p>≤line=735≥ Satiata, &amp; omnes fortior rupit moras</p>
  <p>Affectus, ecce qualis hybernas nives</p>
  <p>Hermon solutis sole distillat jugis,</p>
  <p>Sic virgo fluxit: imber irrorat sinum,</p>
  <p>Guttasque vultu moeror aßiduas agit.</p>
  <p>≤line=740≥ Frater tametsi morbus, &amp; pietas simul</p>
  <p>Oculos lacessant, abdidit lachrimas tamen.</p>
  <p>Illam decebat flere, nec formae fuit</p>
  <p>≤page=32≥</p>
  <p>Iactura luctus. Vere sic primo rosas</p>
  <p>Commendat humor, rore qui puro natat</p>
  <p>≤line=745≥ Tremulum per ostrum. Moverat cunctos dolor</p>
  <p>In se puellae. Miscet extemplo dapes,</p>
  <p>Fingitque maßam farre purgato levem:</p>
  <p>Illuc iacentem quidquid irritat famem</p>
  <p>Perita confert. Succus Hyblaeo fluit</p>
  <p>≤line=750≥ Favo petitus: cinnami felix sapor</p>
  <p>Plenoque manant nectaris rivi cado.</p>
  <p>Emendat auras nidor immissus foco,</p>
  <p>Gratusque sanos pascit astantes odor.</p>
  <p>Aeger salubres ipse spiratus probat,</p>
  <p>≤line=755≥ Cubitoque titubans fulciens laevo capunt</p>
  <p>Omne advocavit robur, &amp; doctam manum</p>
  <p>In osculum petivit: O se: o soror</p>
  <p>Prisci quid Amnon habeat Amnonis vides!</p>
  <p>Quod spirat vnum vivit, &amp; vitae fidem</p>
  <p>≤line=760≥ Non retinet vltra. sola quod superest potes</p>
  <p>Vel arte trahere, fronte vel medica malum.</p>
  <p>Immane quantum praestat aspectus boni,</p>
  <p>Quantum sororis! redditur membris vigor</p>
  <p>Tepidisque fibris acrior [&lt;aciror] pulsus micat:</p>
  <p>≤line=765≥ Iam chara possum. Verba praesentes stupent,</p>
  <p>Famulosque domini causa mutati movet.</p>
  <p>Dum turba mussat, ore confuso rubor</p>
  <p>≤page=33≥</p>
  <p>Ardet repente, perque torpentes genas,</p>
  <p>Latente serpit ignis occultus via,</p>
  <p>≤line=770≥ Omnemque subita flamma pallorem fugat.</p>
  <p>Agiles retusas integrant oculi faces,</p>
  <p>Acuuntque radios: nec tamen passim vagos</p>
  <p>Orbes per omnem spargit incertus domum;</p>
  <p>Thamar sed vna ducit obtutus Thamar.</p>
  <p>≤line=775≥ Hac fronte vultus errat, hac sola tenet</p>
  <p>Aciem morantem, lingua mox tremulas quatit</p>
  <p>Incerta fauces, vultque nec vult proloqui.</p>
  <p>Hinc sudor artus frigidos gelidus lavat,</p>
  <p>Quassumque glacie corpus alterna riget.</p>
  <p>≤line=780≥ Miramur omnes: quoque miremur magis,</p>
  <p>Illa illa, cuius ante conspectu calor</p>
  <p>Iuveni redibat, illa germano nocet</p>
  <p>Conspectu eodem. labitur rursus thoro,</p>
  <p>Primusque membis languor attritis redit.</p>
  <p>≤line=785≥ Sic sole vivunt, sole demittunt comas</p>
  <p>Vrente flores. Promit interea dapes,</p>
  <p>Quas nec recusat ille, nec sumit tamen.</p>
  <p>Sed e sororis languidus pendens manu,</p>
  <p>Epulas reducto iußit inferri thoro.</p>
  <p>≤line=790≥ Mutata si quid forte conducat domus.</p>
  <p>Sin, ut suavis mulceat fractum quies,</p>
  <p>Morbisque gratus semper in magnis sopor.</p>
  <p>≤page=34≥</p>
  <p>Neu turba noceat, pellimur servi foras.</p>
  <p>Nunc sola thalamum virgo germani tenet,</p>
  <p>≤line=795≥ Ministra somno fida fraterno soror.</p>
  <p><hi rendition="simple:bold">CHORVS.</hi></p>
  <p>SOmne, quo nullum miseri benigno</p>
  <p>Dulcius coelo capiunt amantes</p>
  <p>Munus, insani iuvenis furorem</p>
  <p>Siste. flammata ruit ille mente</p>
  <p>≤line=800≥ In nec auditum scelus Israeli;</p>
  <p>Aut notae fallunt, potiusque fallant;</p>
  <p>Sitque non ficta cupidus quietis,</p>
  <p>Qui thoro solam vacuo puellam</p>
  <p>Nunc habet frater, potiturque voti</p>
  <p>≤line=805≥ Insolens puncto. Sopor &amp; nocentes</p>
  <p>Liberat noxa, scelerique somnus</p>
  <p>Amovet vero scelus. Ausit Amnon</p>
  <p>Impius dono placidae quietis,</p>
  <p>In nefas vti? quid vbique cautum est?</p>
  <p>≤line=810≥ Ducit in culpam via tuta culpae,</p>
  <p>Dum suos abdit laqueos Cupido.</p>
  <p>Tu tamen duri requies laboris,</p>
  <p>Portio nostrae peramoena vitae,</p>
  <p>Quae ducum vili diadema panno</p>
  <p>≤page=35≥</p>
  <p>≤line=815≥ Splendidum exaequas: cui debet aeris</p>
  <p>Ne reus tristes timeat kalendas:</p>
  <p>Incubans vnà misero &amp; beato</p>
  <p>Nocte, laxator pie somne curae,</p>
  <p>Qui gravi succo miseros &amp; alta</p>
  <p>≤line=820≥ Irrigas Lethe, tua virga nectar</p>
  <p>Spargat, &amp; leni medicata rore,</p>
  <p>Temperet casu meliore fraudem.</p>
  <p>Vera mentitam superet quietem.</p>
  <p>Sitque non falsus sopor. O medullis</p>
  <p>≤line=825≥ Dulce lenimen, reliquam pudoris</p>
  <p>Saeculi mores! tibi somne curam</p>
  <p>Credimus, &amp; spem.</p>
</div>
<div type="level1" xml:id="act.-qvart.-scen.-prim.">
  <head>15. ACT. QVART. SCEN. PRIM.</head>
  <p>THAMARA. ABSALOMVS.</p>
  <p>TH. AVerte vultum Phoebe, quadrigas retro</p>
  <p>Illuc retorque nox vbi lucem triplex</p>
  <p>≤line=830≥ Nilo latente tenuit. aut quo, cum dies</p>
  <p>Proceßit olim prima, proceßit loco:</p>
  <p>Post omne flammas abde splendentes chaos,</p>
  <p>Tuosque vultus vultibus nostris nega.</p>
  <p>Aut si novare fata naturam abnuant,</p>
  <p>≤line=835≥ Nec causa luctus iusta sat nostri movet,</p>
  <p>≤folio=C2≥</p>
  <p>≤page=36≥</p>
  <p>Qua qua perire detur, &amp; poena novum</p>
  <p>Nova piare crimen. Abreptam ferat</p>
  <p>Me me per astra turbo. quo ponunt specu,</p>
  <p>Aut vnde vires integras Euri trahunt,</p>
  <p>≤line=840≥ In hunc recondar, moxque quaeratur simul</p>
  <p>Virgo &amp; procella. Nulla tam tristis premet</p>
  <p>Fortuna, cui non vota se nostra offerant,</p>
  <p>Tantum latere liceat. Immanis Thabor,</p>
  <p>Et qui nivosis astra delibat iugis</p>
  <p>≤line=845≥ Silvester Hebron, tuque quem quondam suis</p>
  <p>Sinai tribunal statuit edictis Deus,</p>
  <p>Conferte moles. saxa me solam obruant</p>
  <p>Densata solam. Publicum nunquam iacet</p>
  <p>Probrum sat alte. Sed nec obtendo integros</p>
  <p>≤line=850≥ Mores, nec insons deprecor virgo malum.</p>
  <p>Sim casta, sim pudica, sim legi innocens,</p>
  <p>Sim rapta, sim inculpata, sim quidvis magis</p>
  <p>Quam punienda: vigeat illaesus pudor</p>
  <p>Stuprator omne solus incurrat nefas;</p>
  <p>≤line=855≥ Tamen execrandum saeculi crimen vagor.</p>
  <p>Patiendo culpam merui, &amp; infelix scelus</p>
  <p>Potuisse ferre, sceleris expleuit vicem.</p>
  <p>Materia pereat: illa (cur vltra ambigam?)</p>
  <p>Sese placendo obstrinxit, &amp; diris caput</p>
  <p>≤line=860≥ In quod nefandi fratris exar sit furor</p>
  <p>≤page=37≥</p>
  <p>Devovit: heu! Heu! crimen hoc nullum putem,</p>
  <p>Movisse flammas? crimen hoc nullum putem,</p>
  <p>Traxisse forma forsan invitum virum?</p>
  <p>Cur adeo lenta poscis in poenam Deum,</p>
  <p>≤line=865≥ Proprijsque virgo facilis indulges malis?</p>
  <p>Invadat istos carnifex oculos manus.</p>
  <p>Hinc prima turpes flamma concepit faces.</p>
  <p>Vngues eburnae frontis exscindant decus.</p>
  <p>Hic haesit omnis improbi fratris calor</p>
  <p>≤line=870≥ Cur nulla turpat poena pellaces genas?</p>
  <p>Cur priscus oris perstat illaesi status? [&lt; illae sistatus
  MO]</p>
  <p>Immune necdum pectus in planctus patet,</p>
  <p>Et se papillis abstinet ferus dolor?</p>
  <p>Quam te decebat virgo, dum virgo fores,</p>
  <p>≤line=875≥ Sublime pectus, vosque quas primus tumor</p>
  <p>Non lacte, sed spe lactis inflabat tamen</p>
  <p>Leviter papillae! traxit extinctus pudor</p>
  <p>Decora illa secum: totque naturae occupant</p>
  <p>Lamenta dotes. Transeat certe comas,</p>
  <p>≤line=880≥ Nec vellat illud verticis nostri decus,</p>
  <p>Doloris ardor, quo meos vultus tegat</p>
  <p>Supersit aliquid, meque praeripiat mihi</p>
  <p>Pars ista nostri. Quod tamen solers acus</p>
  <p>Flectens in artem struxit, &amp; doctae manus</p>
  <p>≤line=885≥ Inmille iußit ire cincinnos labor</p>
  <p>≤folio=C3≥</p>
  <p>≤page=38≥</p>
  <p>Turbetur omne: crinibus paßis suum [&lt; peßis MO]</p>
  <p>Testetur ira crimen: haec nobis coma</p>
  <p>Officia praestet. nubat obductum caput</p>
  <p>Sparsique turpes pulveris sordes ferat.</p>
  <p>≤line=890≥ Vnguenta sic pensemus, has poenas odor</p>
  <p>A se reposcat. Restat etiamnum improba</p>
  <p>Tuos quod vngues deceat, heu segnis pudor!</p>
  <p>Hoc ergo laesam syrma virgatum decet?</p>
  <p>Nec ista totidem palla segmentis fluit,</p>
  <p>≤line=895≥ Quot in colores vernat? vltrices manus</p>
  <p>Sic sic pudicam vellite in partes togam:</p>
  <p>Sic sic puellam exuite. Quid porro querar,</p>
  <p>Novisque noster suggeret lachrymis stupor?</p>
  <p>Iam mitto crimen: maius est aliud malum</p>
  <p>≤line=900≥ Quam crimen ipsum. crescit eiectae dolor,</p>
  <p>Contemptus auget vulnus, &amp; pelli foras</p>
  <p>Est scelere peius. Quam petam frater domum?</p>
  <p>Latebras pudori redde. Cur anges probrum?</p>
  <p>Vtriusque iuncta est causa, qua nostrum feram</p>
  <p>≤line=905≥ Tuum sequetur facinus. O turpi nefas</p>
  <p>Gravius amore. Iam nihil stuprum queror!</p>
  <p>Vel iste latebras reddat infames amor.</p>
  <p>Spernit gementem durus, &amp; turpem domum</p>
  <p>Negat sorori. Testor vltorem Deum,</p>
  <p>≤line=910≥ Testor parentem, vosque, quas nostras decet</p>
  <p>≤page=39≥</p>
  <p>Movere lachrymas, Isaci testor nurus,</p>
  <p>Invita tardos protuli tectis pedes.</p>
  <p>ABS. Aut hebetat oculos error aut vrbem soror</p>
  <p>Incendit omnem, voce luctifica intonans.</p>
  <p>≤line=915≥ TH. Fugite scelestos, fugite conspectus sacros,</p>
  <p>Solo nocemus vultu, &amp; impuro aethera</p>
  <p>Inficimus ore. Pendet in poenas Deus,</p>
  <p>Et vniversos vnius noxa trahet.</p>
  <p>ABS. Quas illa noxas quodve bacchatur scelus?</p>
  <p>≤line=920≥ TH. Quo se receptu laesus abstrudet pudor?</p>
  <p>Incesta castos virginum coetus petam,</p>
  <p>Ingressa fratris ipsa quos liqui thorum? [&lt;fatris]</p>
  <p>Patrem revisam? perdidit natam parens,</p>
  <p>Vitae pudorem fratris impendens meum.</p>
  <p>≤line=925≥ AB. Adibo. siste trepida, quo flectis gradum?</p>
  <p>Huc ora verte, fare. quid fratrem fugis?</p>
  <p>TH. Quis iste miseram rursus ad stuprum vocat?</p>
  <p>AB. Quis casus aures ad meam vocem obserat?</p>
  <p>TH. Omnem propinqui sanguinis vocem horreo.</p>
  <p>≤line=930≥ AB. Fratrem timere virgo suspectum potes?</p>
  <p>TH. Maioris ausit frater exemplo minor.</p>
  <p>AB. Perplexa mentem verba turbatam arguunt.</p>
  <p>Compone sensus, confer huc gressum soror.</p>
  <p>TH. Tutum remotis arbitris praesta locum.</p>
  <p>≤line=935≥ AB. Vel ede, quis te morbus infestet palam.</p>
  <p>≤folio=C4≥</p>
  <p>≤page=40≥</p>
  <p>THA. Non iste morbi noster est crimen furor.</p>
  <p>AB. Forsan recepto pectus vrgetur Deo.</p>
  <p>TH. Purum ille puri pectoris templum incolit.</p>
  <p>AB. Vacuum quid ergo poscis arbitrij locum?</p>
  <p>≤line=940≥ TH. Hoc tu sororem frater, hoc frater rogas?</p>
  <p>AB. Vagatur animus. maior hic error latet.</p>
  <p>TH. Et hic pudori ponit insidias meo.</p>
  <p>AB. Tandem fatere, quidquid infaustam premat,</p>
  <p>Tutamque chari sequere germani fidem.</p>
  <p>≤line=945≥ TH. Blanditur audax. verba praetentant stuprum,</p>
  <p>AB. Prodes coacta, ni volens prodas, malo.</p>
  <p>TH. A fratre cogi nil novi duco soror</p>
  <p>AB. Vis haec salutem spondet. TH. Evertit prior.</p>
  <p>An. Reddet decus. TH. Germanus hoc alter tenet.</p>
  <p>≤line=950≥ AB. Attolle vultum. TR. Moesta non patitur diem.</p>
  <p>AB. Regale quisnam conscidit pallae accus?</p>
  <p>TH. Rapti pudoris vindicant damnum manus.</p>
  <p>AB. Sparsas eaedem nempe turbarunt comas.</p>
  <p>TH. Sic est. In omne dirus ultores dolor</p>
  <p>≤line=955≥ Armavit vngues corpus. AB. Infandum scelus!</p>
  <p>TH. Infame facinus autor infamis gravat.</p>
  <p>AMN. Effare nomen, cuius abscondis nefas.</p>
  <p>T. Amna sorori. A. Quid? quid? T. Amnon. A. Sile.</p>
  <p>TH. Florem pudoris frater extorsit suae.</p>
  <p>≤line=960≥ AM. Et si recentis vulnus obsistas mali,</p>
  <p>≤page=41≥</p>
  <p>Expande seriem. mentis abiectae, soror</p>
  <p>Tegere dolorem sceleris alieni puto.</p>
  <p>Qui patitur edat, qui patrat velet nefas.</p>
  <p>TER. Necdum rigentis animus excußit metus.</p>
  <p>≤line=965≥ Haerent pudore verba. AB. Qua patitur dolor,</p>
  <p>Rostraque refert scire, luctus, explica.</p>
  <p>TH. Ne desit aliquid vltimi exempli malo;</p>
  <p>A patre coepit. lectus est fraudi pater.</p>
  <p>Ad impudicos ille deductam thoros,</p>
  <p>≤line=970≥ Aegro parare iußit Amnoni cibos.</p>
  <p>Hic ille furto commodo intentus loco,</p>
  <p>Ecce impudentem mutat aegroto procum,</p>
  <p>Veneremque blandus ambit. at nobis comae</p>
  <p>Horrore surgunt, sanguinem densat metus.</p>
  <p>≤line=975≥ Fugae negabant copiam clausae fores.</p>
  <p>Clamare volui; presserat vocem timor;</p>
  <p>Proptus periclum donec extorsit preces,</p>
  <p>Vbi ille verbis robur adiunxit minax.</p>
  <p>Quo tendis, inquam. nesciat tantum nefas</p>
  <p>≤line=980≥ Dirumque facinus, sanctum Iacobi genue.</p>
  <p>Amnon sororem? poena te juris latet?</p>
  <p>Vecors pudendi pelle flagitij probrum.</p>
  <p>Nec ipsa tanti criminis labem feram,</p>
  <p>Et te per omnes differet populos scelus.</p>
  <p>≤line=985≥ Par innocentem tanget, &amp; sontem nota.</p>
  <p>≤page=42≥</p>
  <p>Nunc te per illum, iure quem tangis pari,</p>
  <p>Natis pius qui cuncta largitur, patrem,</p>
  <p>Per spem futuram frater, insanae, precor.</p>
  <p>Dum rex rogatur, impetus mentis rege.</p>
  <p>≤line=990≥ Det me petenti, simque non crimen tuum,</p>
  <p>Sed munus, Amnon. sola quod posco mora est.</p>
  <p>Cassas amori tendis indomito preces,</p>
  <p>Subiecit Amnon. nexibus certis agam,</p>
  <p>Violensque fructum Veneris ereptae feram.</p>
  <p>≤line=995≥ Dixit, nec vltra blandus, aut quales amans,</p>
  <p>Sed vi coactos torvus amplexus petit.</p>
  <p>Contra furebam fateor, &amp; quamquam impari</p>
  <p>Tamen pudica traximus lucta moram.</p>
  <p>Sed vicit amens. vulneris tantum levis</p>
  <p>≤line=1000≥ Pretio, pudoris obtinet nostri decus.</p>
  <p>Nil potuit vltra virginis victae furor</p>
  <p>AB. Agnosco miserum perditae fatum domus,</p>
  <p>Scelusque fratris. Pone lamentis tamen,</p>
  <p>Et si pijs iustisque, quem poteris modum,</p>
  <p>≤line=1005≥ Animusque castus corporis labem ferat.</p>
  <p>Neu vitiet error vnius totum genus.</p>
  <p>Tacita interim peccata germani occule.</p>
  <p>Animosa casus excutit virtus graves.</p>
  <p>Quin fisa nobis, aedibus nostris late,</p>
  <p>≤line=1010≥ Solitumque redde corpori ornatum soror.</p>
  <p>≤page=43≥</p>
  <p>Potioris olim senties fratris fidem.</p>
  <p>TH. Ibo dolores intima condam domo,</p>
  <p>Vultusque luci moesta furabor meos.</p>
  <p>Suo sed iste maneat ornatus loco.</p>
  <p>≤line=1015≥ Hoc more nuptam, cultus hic frater decet.</p>
  <p><hi rendition="simple:bold">CHORVS.</hi></p>
  <p>VOtis si liceat praecipitem Deum</p>
  <p>Accusem populi, quem precibus suis</p>
  <p>Obiecit toties, cui toties dedit</p>
  <p>Insanis facilem seditionibus,</p>
  <p>≤line=1020≥ Flecti in perniciem se quoque publicam.</p>
  <p>Exarsit stimulis prima rebellibus,</p>
  <p>Respexitque focos ad Pharios fames,</p>
  <p>Non impune quidem: sed poteras Deus</p>
  <p>Aures indomito claudere luxui,</p>
  <p>≤line=1025≥ Nec tantis volucres mittere stragibus.</p>
  <p>Infamem titulum servat adhuc locus.</p>
  <p>Quid mirum, patriae si fidei potens,</p>
  <p>luratique soli, nesciat improbum</p>
  <p>Antiquis vitium moribus exui?</p>
  <p>≤line=1030≥ Vix laedi pietas vlterius patrum</p>
  <p>Peccatis poterat. impietas nequit</p>
  <p>Nostris vlterius: nec libet improbum</p>
  <p>Privato populum pendere crimine.</p>
  <p>≤page=44≥</p>
  <p>Communes adeo nos furiae premunt,</p>
  <p>≤line=1035≥ Et spreti sequitur flagitium Dei.</p>
  <p>Regem futilibus concio vocibus [&lt; futilibus]</p>
  <p>Imprudens voluit, bellaque gentium</p>
  <p>Mortali auspicio sumere moribus.</p>
  <p>Illas ferre Noti debuerant preces;</p>
  <p>≤line=1040≥ Nec tantum monitis sancte resistere</p>
  <p>Sed facto decuit. Cur pater abdicas,</p>
  <p>Et sceptrum dominos cedis in impares?</p>
  <p>Poena hoc non honor est. Deserimur Deus,</p>
  <p>Aut vt vera loquar, deserimus Deum.</p>
  <p>≤line=1045≥ At non ille sui segniter asserit</p>
  <p>Contemptum imperij, nec sat habet minis</p>
  <p>Vulgus vatidicis flectere contumax;</p>
  <p>Experti loquimur. Militiae probra</p>
  <p>Sub primo quoties principe vidimus,</p>
  <p>≤line=1050≥ Effusi in celerem degeneres fugam?</p>
  <p>Quid quod jugis aquae more ruit nefae</p>
  <p>Aulae, per populos: seque licentiae</p>
  <p>Exlex insolitae purpura mancipans,</p>
  <p>Contagem innocuis civibus affricat?</p>
  <p>≤line=1055≥ Sic omnes vitium funditur in tribus,</p>
  <p>Maiorumque placet culpa minoribus.</p>
  <p>Nec tantum nocuit moribus integris</p>
  <p>Perverse in dominum munificus Saul:</p>
  <p>≤page=45≥</p>
  <p>Sed quem sarta fides quem probitas Deo,</p>
  <p>≤line=1060≥ Et sanctus rigidae iustitiae tenor</p>
  <p>Tutae conciliat dote modestiae,</p>
  <p>Immunem procerum flagitijs domum</p>
  <p>Haut praestare potest, primaque liberi</p>
  <p>Seu regis faciunt crimina, seu ferunt.</p>
  <p>≤line=1065≥ Cernite quid sit sprevisse Deum!</p>
  <p>Sic imperij fraena relinquit,</p>
  <p>Hominique suas tradit habenas!</p>
  <p>Sic libertas offensa sacri</p>
  <p>luris, leges vindicat aquas</p>
  <p>≤line=1070≥ Legum interitu! quaerite tanto</p>
  <p>Metuenda reo rostra. superbas</p>
  <p>Ridet poenas designati</p>
  <p>Dudum fastus principis audax.</p>
  <p>Hac lege jugum subiere patres.</p>
  <p>≤line=1075≥ Aequum est dominos regesque pati,</p>
  <p>Quales misso pepigere Deo,</p>
  <p>Duri monitis. Sero sero,</p>
  <p>Nec jam primum, gens stulta sapit,</p>
  <p>Et succeßum voti lachrimis,</p>
  <p>≤line=1080≥ Vt saepe, luit. Stant attonitae</p>
  <p>Nondum posito terrore nurus,</p>
  <p>Omnisque Sion planctibus horret.</p>
  <p>Non si monstris foecunda novis</p>
  <p>≤page=46≥</p>
  <p>Mutet rerum natura vices;</p>
  <p>≤line=1085≥ Seu turbato conversa polo</p>
  <p>Sidera currant, sive humanos</p>
  <p>Vtero fundat bucula partus,</p>
  <p>Aui serpentis pondera foedi,</p>
  <p>Sic concussam terreat vrbem.</p>
  <p>≤line=1090≥ Graviora ferunt omina mores,</p>
  <p>Nec regales tam dira lares</p>
  <p>Haec haec tantum portenta petunt.</p>
  <p>Illinc gentem manat in omnem</p>
  <p>Summo tanquam de fonte malum.</p>
  <p>≤line=1095≥ Regum facinus norma minorum est,</p>
  <p>Sequiturque aulae crimina vulgus.</p>
  <p>Sed pelle metus, &amp; defungi</p>
  <p>Vno miseris da summe malo.</p>
  <p>Sive hoc poena est, seu delictum,</p>
  <p>≤line=1100≥ Iam patratum passumque sat est:</p>
  <p>Scelerisque suo sufficit aevo</p>
  <p>Hoc exemplum.</p>
  <p>At tu nostros accipe planctus</p>
  <p>Regina Thamar, planctus geminent</p>
  <p>≤line=1105≥ Quos inflexo vertice silvae,</p>
  <p>Habitansque cavis rupibus Echo.</p>
  <p>Vtcunque ferunt caetera regni</p>
  <p>Vulnera cives, haec tanta nequit</p>
  <p>≤page=47≥</p>
  <p>Fleri salvo plaga pudore.</p>
  <p>≤line=1110≥ Tuque, o geminos qui trahis vno</p>
  <p>Flumine fontes, scindens totum</p>
  <p>Medius regnum, merge obsceno</p>
  <p>Tam dira lacu, dignumque atavis</p>
  <p>Redde nepotem. Non insuetus</p>
  <p>≤line=1115≥ Istud veniet crimen in vndas.</p>
</div>
<div type="level1" xml:id="act.-v.-scen.-i.">
  <head>17. ACT. V. SCEN. I.</head>
  <p>DAVID. ABSALOMVS.</p>
  <p>DA. ANceps doloris aestus, &amp; dubium malum,</p>
  <p>Parique miserum pectus affectu tremens,</p>
  <p>Et vos in vtram nesciae causam genae</p>
  <p>Lachrimis scatentes, publico etiamnum patrem</p>
  <p>≤line=1120≥ Arcere decuit, donec in partes stupor</p>
  <p>Discretus iret: seque perplexus dolor</p>
  <p>Plane expedisset, vtrius tandem malo</p>
  <p>Fletum imputaret. Luctus alterno feret</p>
  <p>Casu parentem: criminis nondum vacat</p>
  <p>≤line=1125≥ lus separare. Natus admisit nefas;</p>
  <p>At nata passa est. Quid miser statuis pater?</p>
  <p>Ignosce sceleri; sed vetat maius scelus,</p>
  <p>Inulta virgo. Poena compescat malum;</p>
  <p>Miseret furentis. Ecce quo claudar loco.</p>
  <p>≤page=48≥</p>
  <p>≤line=1130≥ Ni sim miser vix esse iam possum pius:</p>
  <p>Vt sim pius non desinam fieri miser</p>
  <p>Virumque patiar, esse dum neutrum volo.</p>
  <p>Quid, quod resistat sancta maiestas patri,</p>
  <p>Regemque laesi iuris imploret vigor?</p>
  <p>≤line=1135≥ Mortem sororis lege stuprator ferat</p>
  <p>Deo iubente. Iuris hoc custos negem?</p>
  <p>Alijsque censor rigidus, ignoscam meis?</p>
  <p>Proh disciplinae vulnus, &amp; magno nefas</p>
  <p>Populo piandum! Pugnat in regem pater, [&lt; piandum? MO]</p>
  <p>≤line=1140≥ Rex in parentem. Poscitur frater neci,</p>
  <p>Sed pro sorore. Flagitat poenam Thamar,</p>
  <p>Sed debet Amnon. Ecquis impendit pater</p>
  <p>Fratrem sorori? Restat hoc solum mihi,</p>
  <p>Vt parricida dicar, &amp; vindex simul.</p>
  <p>≤line=1145≥ Nam leno dudum, pro pudor! stupro fui.</p>
  <p>AB. Praeceps parentem fama concußit malo,</p>
  <p>Tanquam exprobraret. Primus infaustae domus [&lt; iufaustae]</p>
  <p>Quem fugere semper debuit, scivit nefas.</p>
  <p>DR. Auspicia sceptri! Regna transscribat Deus</p>
  <p>≤line=1150≥ In hunc paterna. digna privatus quoque</p>
  <p>Iam rege peccat, seque generosus per haec</p>
  <p>Elementa tanto praestitit sceptro parem.</p>
  <p>Robusta regni scelera credebam mei,</p>
  <p>Minisque durus fecerat vates fidem.</p>
  <p>≤page=49≥</p>
  <p>≤line=1155≥ Tu nate superas probra praeludens patris;</p>
  <p>Quid si imperares? AB. Vlcerat luctus virum.</p>
  <p>Quid cernet ira? fine quo stabit dolor?</p>
  <p>DA. Accipio nostri generis haud vanam indolem,</p>
  <p>Moechum parentem natus incestus decet.</p>
  <p>≤line=1160≥ Proles Iudae nuptijs claris fave.</p>
  <p>Firmantur ecce fata regalis domus.</p>
  <p>Avo nepotes stirpe sincera soror</p>
  <p>Ex fratre spondet. certior sceptris nequit</p>
  <p>Haeres parari. Solve promißi Deum.</p>
  <p>≤line=1165≥ AB. Primus furentis impetus desaeviat,</p>
  <p>Mox lance iusta propius excutiet scelus.</p>
  <p>DE. O Ephrataeas inter illustris Thamar [&lt;Eprhataeas]</p>
  <p>Nuper puellas, cuius in vultu pudor</p>
  <p>Omnes modestae finxerat mentis notas,</p>
  <p>≤line=1170≥ Quo ceßit illud floris extincti decus?</p>
  <p>Regina casti marcet, heu marcet, chori,</p>
  <p>Vt rure ponunt lilia extremo comas,</p>
  <p>Radice laesa, sive cum languent rosae,</p>
  <p>Quas vnguis olim pollicis duri metit.</p>
  <p>≤line=1175≥ Necdum omne tristi Bethlehem planctu sonat?</p>
  <p>Tribusque lachrimis nostra bis senis praeit?</p>
  <p>AB. Ab sempiternis digna lamentis soror,</p>
  <p>Pietate supera patris, Amnonis nefas.</p>
  <p>Levius dolet, cum quos ui pariter dolent.</p>
  <p>≤folio=D≥</p>
  <p>≤page=50≥</p>
  <p>≤line=1180≥ DE. At tu nefandi impure patrator stupri,</p>
  <p>Quas in latebras impium merges caput?</p>
  <p>Rimatur acer omne secretum Deus.</p>
  <p>Non si novena involvat abreptum Styge,</p>
  <p>Totoque condat Orcus infamem sinu,</p>
  <p>≤line=1185≥ Frustreris iram. Cuncta scrutanti patent.</p>
  <p>Nihil remotum est. penetrat ardentis furor</p>
  <p>Per densa rerum, spissa, inaccessa, avia.</p>
  <p>Locum ante cepit vltor (heu frustra fugax!)</p>
  <p>Quocunque curret crimen, occurret Deus,</p>
  <p>≤line=1190≥ AB. Pro segnis ira! quisquis ad poenam gradu</p>
  <p>Cunctante pergit, inque vindictam Deum</p>
  <p>Votis ab ipso lentus abducit polo,</p>
  <p>Quantum remittit vltor ignavus reo!</p>
  <p>DR. Sed quid querelis tempus insanis tero?</p>
  <p>≤line=1195≥ Quin ense viduo dextram, &amp; imbellis pater</p>
  <p>Relinquo sceptra: legibus quisquis potest</p>
  <p>Exuere natos, poßit &amp; regno exui.</p>
  <p>Alienat omnes crimen &amp; poenae scelus</p>
  <p>Devincit aequae; tura confundit nefas;</p>
  <p>≤line=1200≥ Omnisque regi natus est civis pio.</p>
  <p>I lictor, aude vinculis diras manus</p>
  <p>Cohibere iustis: claudat abreptum specus</p>
  <p>Solo retrusus. dabitur impuro improbe</p>
  <p>Nox par amori. Fuerit in nato, pater</p>
  <p>≤page=51≥</p>
  <p>≤line=1205≥ Ne sit beatus; vt sit iniustus pater</p>
  <p>Non esse, faxo: peßibus iunctis eant</p>
  <p>Poena atque crimen; sintque qui dubitent, vtro</p>
  <p>Me fama saeclis clarius seris ferat.</p>
  <p>Tam foeda sancta monstra pellamus domo.</p>
  <p>≤line=1210≥ AB. Absolve stirpem genitor. haec sola est via,</p>
  <p>Qua non nocentem liberes noxa tribum.</p>
  <p>Sed quid? quid iste mentis incertae status,</p>
  <p>Variusque trepidis vultus ostentat notis?</p>
  <p>Luctatur animus secum, &amp; haerentis movet</p>
  <p>≤line=1215≥ Non vna ratio pectus. intendit minas,</p>
  <p>Rursum remittit. ira pietatem excutit,</p>
  <p>Iramque pietas: pendet alternus polo</p>
  <p>Soloque vultus. solvit in vocem dolor,</p>
  <p>Constringit idem verba. Num dubitas pater?</p>
  <p>≤line=1220≥ Absolvere est, damnare tam tarde nefas.</p>
  <p>Erumpit ecce flumen, &amp; multo natat</p>
  <p>Humore barba. Segnius dudum dolet,</p>
  <p>Pulsoque primus impetu languet furor</p>
  <p>Captemus omnes aure sublata sonos.</p>
  <p>≤line=1225≥ DE. Quid candidatum turis aeterni pater {&lt;
  candididatum MO]</p>
  <p>Norma severae legìs exacta premis?</p>
  <p>Vt iustus aliquod poscat exemplum rigor</p>
  <p>Cur properet ira? saepe supplicium est mora.</p>
  <p>Nam tortor animus interim autorem necat.</p>
  <p>≤folio=D2≥</p>
  <p>≤page=52≥</p>
  <p>≤line=1230≥ Poenamque acerbat semper occurrens Deus.</p>
  <p>Illum scelestae mentis infestant cruces</p>
  <p>Iam nunc, nec vno vapulat dirus malo.</p>
  <p>Morbo metuque fractus, aspectum patris</p>
  <p>Prae morte trepidat. AB. Ecce, solvuntur minae,</p>
  <p>≤line=1235≥ Pariterque leges: seque, dum transit nefas,</p>
  <p>Totamque genitor implicat poenae tribum.</p>
  <p>Bis capte morbo! gratiae affectat locum</p>
  <p>Languore eodem, quo dedit sceleri locum.</p>
  <p>DR. Cur adeo tantus facta recolenti sua</p>
  <p>≤line=1240≥ Insurgat ardor? Iure num summo Deus</p>
  <p>In tam minacem lege decidit patrem?</p>
  <p>Flos ille nostrae est stirpis, ac primum decus,</p>
  <p>Et iuris haeres. Cuncta pervertam ferox,</p>
  <p>Immitis, atrox? liceat exemplo Dei</p>
  <p>≤line=1245≥ Praecidere aliquid, &amp; quod extremum est, dare</p>
  <p>Nato dolenti. Durus hoc genitor negem?</p>
  <p>Quidsi hoc negasset crimini nostro Deus?</p>
  <p>AB. Cur sceptra differs? cur sacrum necdum caput</p>
  <p>Amnonis, ambit candidi vincli decus?</p>
  <p>≤line=1250≥ Qui scelere vicit, iure cur cedat patri?</p>
  <p>DA. Iamque in dolorem erumpat vt verum pudor</p>
  <p>Quis sceleris autor? vnde tam foedum nefas?</p>
  <p>Suone natus impetu, an fato ruit?</p>
  <p>Sic sic fidelis explicat vates minas,</p>
  <p>≤page=53≥</p>
  <p>≤line=1255≥ Et rite ab ipsis, laribus orditur Deus. [&lt; ipsi
  MO]</p>
  <p>Spurcus pudendas vindicat flammas amor.</p>
  <p>Aequata poena est crimini, impuro patri</p>
  <p>Dignum reposuit vltor e coelo malum.</p>
  <p>Manes Hethaei regiam infestant domum.</p>
  <p>≤line=1260≥ Nec hic furoris (novimus vatis fidem</p>
  <p>Dabit ira finem. primus in poenam gradus</p>
  <p>Hinc elevatur. Caedibus necdum domus,</p>
  <p>Necdum cruore nostra fraterno natat?</p>
  <p>Necdum paternos natus invadit thoros?</p>
  <p>≤line=1265≥ Mater petenda est. mater incesto vacat.</p>
  <p>Quis tam superbi surgit in palmam stupri?</p>
  <p>Quem dira tanto fata dignantur malo?</p>
  <p>Men’ punientem puniam ut natum pater?</p>
  <p>Quid si repugnet numen, &amp; foveat scelus, [&lt; repugnat MO]</p>
  <p>≤line=1270≥ Aliud eadem vulnus adduplicans manu?</p>
  <p>AB. Quam cito ferocem vanus infregit dolor.</p>
  <p>Facilemque mollis ceßit in luctum pater!</p>
  <p>Emersit Amnon. pronus in veniam iacet</p>
  <p>Miserantis animus: seque, quod victus solet</p>
  <p>≤line=1275≥ Affectus, vltro sceleris in partem inserit.</p>
  <p>Aliudne tanti restat augmentum mali?</p>
  <p>Sibi ipse crimen imputat nati parens.</p>
  <p>Quem nos. sed ore spectat erecto Deum,</p>
  <p>Duplicesque genitor tendit ad coelum manus.</p>
  <p>≤folio=D3≥</p>
  <p>≤page=54≥</p>
  <p>≤line=1280≥ Domus modestum nempe gratatur nefas. [&lt; Domini
  MO]</p>
  <p>DR. Te te supreme rector, ad cuius pedes,</p>
  <p>Et si pudendus, se meus sternit dolor,</p>
  <p>Deposco supplex. Sive te servi juves</p>
  <p>Pastoris ille primus abiecti status?</p>
  <p>≤line=1285≥ Donante seu te regis illustris nitor</p>
  <p>Sceptrique placeat sancta maiestas mei? [&lt; Scptrique]</p>
  <p>In quae reservas mentis afflictae senem?</p>
  <p>Si poena nostri sceleris, est nati nefas,</p>
  <p>Tuoque juvenis crimen arbitrio fluit</p>
  <p>≤line=1290≥ Nullus parenti restat irato locus:</p>
  <p>Suis sed ipse traditus diris tacet,</p>
  <p>Miser atque inultus. hoc ad exemplum mihi</p>
  <p>Si reliqua current, teque sic carptim juvat</p>
  <p>Secare longos regis invisi metus,</p>
  <p>≤line=1295≥ Pietatis eheu munus evertes tuae,</p>
  <p>Tuumque poenas hostis ad numen meas</p>
  <p>Referet superbus: teque qui reges legis</p>
  <p>Sic puniendos, legere clamabit Deus</p>
  <p>Nescire reges. haeret infamis quidem</p>
  <p>≤line=1300≥ In me reatus, meque responsis Nathan</p>
  <p>Obnoxium (fatemur) horrificis tenet.</p>
  <p>Gaudere nostro non tamen debet malo</p>
  <p>Infestus Amnon, sive qui gentem tuam</p>
  <p>Audax profano despicit fastu Moab.</p>
  <p>≤page=55≥</p>
  <p>≤line=1305≥ Nec tu lehova, fata si praestes, potes</p>
  <p>Expandere vltra bilis inflatae impetum:</p>
  <p>Neque enim, benigne, tollat vt natum pater</p>
  <p>Te velle credo. legis interpres tuae,</p>
  <p>Mortem remittis, regna cum spondes Deus.</p>
  <p>≤line=1310≥ Sit morbus illi poena, sit mordax metus,</p>
  <p>Suumque patrius ponat hic finem dolor;</p>
  <p>Donec pudendas excutit pectus faces,</p>
  <p>Membrisque robur reddit afflictis salus.</p>
  <p>Quodcunque nato largiar, fatis dabo.</p>
  <p>ABSALOMVS.</p>
  <p>≤line=1315≥ NIsi interesset cara vindictae soror</p>
  <p>Premi dolorem, poterat ardentis ferox</p>
  <p>Se prodere animus, meque commoti patris</p>
  <p>Ingerere lachrimis. Ira sed melius latet.</p>
  <p>Occulta stimulos odia maiores habent.</p>
  <p>≤line=1320≥ Nec me parentis languor effoeti movet. [&lt; affecti
  O]</p>
  <p>Nos animat aetas, noster implebit furor</p>
  <p>Quodcunque patri deerit. Vt fratris nefas</p>
  <p>Inefficacis expient planctus senis!</p>
  <p>Heu prisca virtus, tuque quam foedo situ</p>
  <p>≤line=1325≥ Pietas, ruentis imperi sordes premunt,</p>
  <p>Nullus veternum mentis excutiet vigor?</p>
  <p>Cur tela molli dura tractamus manu, [&lt; Cum MO]</p>
  <p>≤page=56≥</p>
  <p>Ferroque trepidum cingimus forti femur?</p>
  <p>Stringatur ensis. Ducat hunc ducat pudor</p>
  <p>≤line=1330≥ Quemcumque in hostem. Cernis vt nullo sequax</p>
  <p>Coacta nisu lamina ardentem manum</p>
  <p>Implerit vltro? Crimen in cladem solet</p>
  <p>Trahere innocentes. Publicum certe metum</p>
  <p>Vel nos luamus. Iura nec fratris moror;</p>
  <p>≤line=1335≥ Sororis ille jura violavit prior.</p>
  <p>Hoc Absalomi negligat virtus probrum?</p>
  <p>Non sic iacemus. Audiat nostras Deus,</p>
  <p>Quocunque coeli fulminet templo, minas,</p>
  <p>Minisque faveat. Virgini laesae sacrum</p>
  <p>≤line=1340≥ Hoc esto ferrum: atque ista germanae decus</p>
  <p>Violenta fratre dextra transfoßo asserat.</p>
  <p>Testor Iehovam! Speret a nobis soror</p>
  <p>Quod fida quondam praestitit fratrum manus</p>
  <p>Natae lacobi. Cedat vt Dinae Thamar?</p>
  <p>≤line=1345≥ Patria Sichemus solvat excisa stuprum?</p>
  <p>Amnon triumphet? nosque sublimi insolens</p>
  <p>Ab arce spectet: Ecce quem vates canant!</p>
  <p>Quem fata signent! Regis hic titulum gerat,</p>
  <p>Gentemque turpi nobilem infamet jugo.</p>
  <p>≤line=1350≥ Vt nos feramus, facilis hoc tellus feret,</p>
  <p>Suis severa moribus, nostris iners?</p>
  <p>Tales colonos magne deducis Deus,</p>
  <p>≤page=57≥</p>
  <p>Idemne vt alios exspuat rursus solum?</p>
  <p>At non inultum cedet in ventos nefas</p>
  <p>≤line=1355≥ Tacitique cunctos tanget assensus malum.</p>
  <p>Iterum Iehovam testor, ac coelum invoco!</p>
  <p>Sed ira clauso tuta condatur sinu</p>
  <p>Neutramque sese prodat in partem dolor.</p>
  <p>Credat necesse est vt meis pateat dolis.</p>
  <p>≤line=1360≥ Quod non timetur altius telum ferit.</p>
  <p>Quo ius pudorque vergit, huc vergat fides.</p>
  <p>Det iste poenas sceleris infandi reus</p>
  <p>Nobis, sorori, legibus, regi, deo.</p>
</div>
<div type="level1" xml:id="back">
  <head>Back</head>
  <p>FINIS.</p>
  <p>MENDAE OPERARVM.</p>
  <p>In praef. post peperi. claude parenthesin. ibid. praemuniendam pag.
  7. nota</p>
  <p>interrogandi post tarit. pag. 15. Actam. ibid. Permissus. ibid.
  dextera.</p>
  <list type="ordered:arabic">
    <item n="17">
      <p>Astarthes. 18. tolle subdistinctionem post manus, &amp; pono
      comma post</p>
    </item>
  </list>
  <p>veneno. 19. cum natis. 20. falci. 21. castiquoque. 22. tollot. 23
  acrior,</p>
  <list type="ordered:arabic">
    <item n="25">
      <p>quacunquo 26. Dele NVNTIVS. 27. pro NVN. pone SEN .29. illa cur
      Amnon</p>
    </item>
  </list>
  <p>times? include parenthesi. 37. illaesi status. 47. foris. 48, nota
  admirandi</p>
  <p>post piandum.</p>
  <p>47</p>
  <p>MENDAE OPERARVM SIC CORRIGANTVR.</p>
  <p>IN praef. post peperi claude parenthesin. ibid. praemuniendam. Pag
  7 noti interrogandi post terit 15. Actam. ibid. Permißus ibid. dextera
  16 rigor 17. Astarthes i8 tolle subdistinctionem post manus. &amp;
  pone comma post veneno. 19. natu pag 20 falci 21 casti quoque. pag.
  22. Tollet &amp; punctum ante Infirma. ibid Diductus pag 23. gloria.
  pag. 25. quacunque ibid Satrapas natos 26. SENEX vbique pro NVNTIVS
  pag 29. illa cur Amnon times? pag. 37. illaesi status pag 38. paßis
  pag 47. ferit. pag. 48 nota admirandi nost piandum. pag 51. candidatum
  pag. 53. ab ipsis &amp; repugnet. pag 54. Domus. pag. 55. effoeti.
  ibid. Cum lege Cur.</p>
</div>
</body>
</text>
</TEI>
