<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>TERENTII CHRISTIANI</p>
  <p>DANIEL</p>
</div>
<div type="level1" xml:id="main">
  <head>Main</head>
  <div type="level2" xml:id="actorvm-nomina.">
    <head>1. ACTORVM NOMINA.</head>
    <p>DANIEL, Propheta.</p>
    <p>CYRVS, Rex.</p>
    <p>LYTVRGVS, mystagogus.</p>
    <p>PHILAX, mystagogi adiutor,</p>
    <p>LEONIDAS, Nobiles.</p>
    <p>BALTHASARVS,</p>
    <p>ICHTHIBOLVS, Sacerdotes.</p>
    <p>TORBELLVS,</p>
    <p>MELCHIAS,</p>
    <p>MYDA, Danielis puer.</p>
    <p>PHORMIO, Lictores.</p>
    <p>SYRVS,</p>
    <p>BLEPHARO, Fabri.</p>
    <p>MESSENIO,</p>
  </div>
  <div type="level2" xml:id="prologvs.">
    <head>2. PROLOGVS.</head>
    <p>Iambici.</p>
    <p>RVrsus me spectatores, in proscenium</p>
    <p>Iubet prodire choragus noster, nouam</p>
    <p>Vobis daturus Fabulam. Quid? fabulam</p>
    <p>Dico, sacram ex sacris literis factam comoediam?</p>
    <p>≤line=5≥ Hanc fabulam dum appello, quis me non putes</p>
    <p>Errare turpiter? Sed fabulam tamen</p>
    <p>Eam futuram praedico verùm sacram,</p>
    <p>Piamque in actus concinnatam scenicos,</p>
    <p>A Schonaeo, scholae nostrae archididascalo</p>
    <p>≤page=48≥</p>
    <p>≤line=10≥ Hic quia suos vobis probari ludos Comicos</p>
    <p>Saepè alias animaduertit, neutiquam sibi</p>
    <p>In hoc suo studio cessandum existimat.</p>
    <p>Maleuolos, qui nunc hoc, nunc illud reprehendunt, nihil</p>
    <p>Moratur, quin pulchrum his displicuisse autumat.</p>
    <p>≤line=15≥ Abundè illi satis est, si vobis, quos bonos</p>
    <p>Esse arbitratur, placeat. A malis autem.</p>
    <p>Et improbis culpari mauult, quam laudarier.</p>
    <p>Atque optimè sentit, meâ quidem sententiâ:</p>
    <p>Quando mali non nisi malos probant, bonos</p>
    <p>≤line=20≥ Incusant, atque omnibus insectantur modis.</p>
    <p>Quos non alio pacto vlciscaris rectius,</p>
    <p>Quam si allatrantes negligas.</p>
    <p>Tum operae precium est eorum audire insaniam.</p>
    <p>Dum contempti, sese nequeunt vlciscier.</p>
    <p>≤line=25≥ Sed missos illos faciamus. Vos alloquor,</p>
    <p>Qui cum sitis boni, bonorum industriam</p>
    <p>Iuuare vestris gaudetis conatibus.</p>
    <p>Adeste, auresque nobis beneuolas, &amp; candidas</p>
    <p>Praebete cum silentio. Ecce prodeuntem, periocham</p>
    <p>≤line=30≥ Qui vobis est recitaturus comoediae.</p>
  </div>
  <div type="level2" xml:id="comoediae-periocha.">
    <head>3. COMOEDIAE PERIOCHA.</head>
    <p>VEri Dei cultor, &amp; amator Daniel,</p>
    <p>Idolatras viuens inter Babylonios,</p>
    <p>Neque promißis, neque precibus induci potest,</p>
    <p>Belo Babyloniorum vt sacrificet Deo.</p>
    <p>≤line=5≥ Mox rege vrgente, constanter repugnat: &amp;</p>
    <p>Belum non nisi inani num simulachrum esse asserens,</p>
    <p>Eiusque sacerdotes accusat, vtpote</p>
    <p>Qui regem, populumque suis sycophantijs,</p>
    <p>≤page=49≥</p>
    <p>Dolisque fallerent. Quod cum rationibus</p>
    <p>≤line=10≥ Certis, indicijsque manifestis comprobat,</p>
    <p>Sacerdotes necantur, Belum Daniel</p>
    <p>Sternit, templumque eius subuertit funditus.</p>
  </div>
  <div type="level2" xml:id="actvs-i.-scena-i.">
    <head>4. ACTVS I. SCENA I.</head>
    <p>DANIEL.</p>
    <p>Iambici.</p>
    <p>SVmmas tibi gratias ago benignißimè</p>
    <p>Deus, pro maximâ tuâ erga me clementiâ.</p>
    <p>Qui non solùm ea, quibus corpusculi neceßitas</p>
    <p>Eget, verum alia etiam plurima, quae ad gloriam,</p>
    <p>≤line=5≥ Et honorem spectant, liberaliter mihi es</p>
    <p>Largitus hactenus. Tu insidias, &amp; fraudes, quibus</p>
    <p>Homines idolatrae, &amp; impij me fallere,</p>
    <p>Atque illaqueare conati sunt, à me auertisti procul:</p>
    <p>Amara in dulcia, tristia in laeta, asperaque</p>
    <p>≤line=10≥ In iucunda, bonitate tuâ commutasti mihi.</p>
    <p>Praeterea quòd regi nostro charus sim, quodque is me suis</p>
    <p>Proceribus omnibus praepositum, ad maximos</p>
    <p>Honores extulerit, meque intimum habeat, ac sua</p>
    <p>Mihi consilia committat, credatque omnia,</p>
    <p>≤line=15≥ Id tibi soli acceptum ferri conuenit.</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Sed quid ego te praedicem, aut quid laudem mi Deus?</p>
    <p>Nihil vnquam tam magnificè quicquam dicam, quin benignitas</p>
    <p>Longè id superet tua. Sed vt nihil est inter homines</p>
    <p>Beatum omni ex parte. In hisce prosperis rebus,</p>
    <p>≤line=20≥ Et ex animi mei sententiâ cedentibus,</p>
    <p>Vnum hoc me angit, torquet, &amp; affligit maximè</p>
    <p>≤folio=D≥</p>
    <p>≤page=50≥</p>
    <p>Quod impium Beli idolum, haud secus quam verum numen</p>
    <p>Coli videam. Cùm tu vnicus, verusque sis Deus:</p>
    <p>Qui quemadmodum coelum, terramque, &amp; quaecunque hîc</p>
    <p>≤line=25≥ His continentur, ex nihilo quendam creasti, ita</p>
    <p>Nunc admirabili tuâ prudentiâ</p>
    <p>Conseruas, ac moderaris omnia. Quae quidem</p>
    <p>Quanquam certa, indubitata, multoque omnium verißima</p>
    <p>Sunt, tamen haec aut nulli, aut paucis admodum</p>
    <p>≤line=30≥ <note>
      <p><hi rendition="simple:italic">In margine</hi> Troch. 2.</p>
    </note>Hîc potui persuadere hactenus. Imò ne regi quidem</p>
    <p>Ipsi, qui nihilo caeteris prudentior,</p>
    <p>Tuo diuino numine neglecto, idolo quoque</p>
    <p>Seruit turpiter. O caecitatem abominabilem!</p>
    <p>O impium peruersumque hominum errorem! Quamdiu haec</p>
    <p>≤line=35≥ Impunita relinques Deus?</p>
    <p><note>
      <p><hi rendition="simple:italic">In margine</hi> Troch.</p>
    </note>Nae tua admirabilis est clementia,</p>
    <p>Qui viuere pateris, rebusque prosperum</p>
    <p>Frui hos idolatras. Vtinam ita diuinae tuae</p>
    <p>Voluntati visum sit, vt aut huic tam execrando malo</p>
    <p>≤line=40≥ Remedium tandem inuenias, aut me aetate iam</p>
    <p>Prouectum, ex hac vitâ eximas.</p>
    <p>Mori enim malo, quàm tàm horrendum quotidie intueri</p>
    <p>Spectaculum, à cuius etiam</p>
    <p>Commemoratione mens abhorrescit mihi.</p>
    <p>≤line=45≥ <note>
      <p><hi rendition="simple:italic">In margine</hi> Troch.</p>
    </note>Sed video mystagogum prodeuntem. Hic rursus, vti</p>
    <p>Opinor, hostias, aut epulas apparabit, vt</p>
    <p>Belo sacrificetur cacodaemoni. Hinc amoliar</p>
    <p>Me protinus; ne quod animo aegrè est, conspicer.</p>
  </div>
  <div type="level2" xml:id="actvs-i.-scena-ii.">
    <head>5. ACTVS I. SCENA II.</head>
    <p>LITVRGVS, PHYLAX.</p>
    <p>Eiusdem generis versus.</p>
    <p>PRaecepit mihi rex, vt relictis rebus omnibus,</p>
    <p>≤page=51≥</p>
    <p>≤line=50≥ Magnificum, splendidumque sacrificium Deo</p>
    <p>Nostro Belo apparem. Id nunc sedulò est agendum</p>
    <p>Mihi. Sed vereor vt solus sufficiam tam arduo,</p>
    <p>Grauique negocio. Asciscendus itaque &amp; accersendus est</p>
    <p>Phylax amicus noster, vt hodie operâ me iuuet suâ</p>
    <p>≤line=55≥ Sed commode herculè illum huc accedentem video.</p>
    <p>Eum hic praestolabor. Ph. Reuisam quid meus</p>
    <p>Agat Liturgus. At eccum, opportunè admodum.</p>
    <p>Nihil potuit fieri commodius. Li. Prior ego</p>
    <p>Illum compellabo. Hem Phylax, quo tibi iter est</p>
    <p>≤line=60≥ Tam manè? Ph. Ad te Liturge. Lit. Quid negotij est?</p>
    <p>Cedò. Ph. Audio Belo apparandas esse victimas,</p>
    <p>Easque magnas, atque splendidas. Itaque</p>
    <p>Viso, an me adiutore tibi sit opus, quo aliàs vsus es</p>
    <p>Frequenter. Lit. Benè pol facis, &amp; habeo gratiam:</p>
    <p>≤line=65≥ Iam enim te iußissem accersi. Ph. In tempore igitur</p>
    <p>Me adesse gaudeo, nondum vocatum. Lit. Commodè id</p>
    <p>Quidem mihi accidit, nam festinato opus</p>
    <p><note>
      <p><hi rendition="simple:italic">In margine</hi> Troch.</p>
    </note>Est. Quare properemus. Quin rex ipse aderit: itaque</p>
    <p>Ne quid praetermittamus, quod ad religiosum</p>
    <p>≤line=70≥ Ornatum, cultumque Dei pertinere videbitur,</p>
    <p><note>
      <p><hi rendition="simple:italic">In margine</hi> Troch.</p>
    </note>Nobis magna erit adhibenda cautio.</p>
    <p>Namque in diuinis rebus negligentem,</p>
    <p>Aut socordem esse, nequaquam decet. Ph. Sapienter pol facit</p>
    <p>Rex, qui hunc Deum summis honoribus sibi</p>
    <p>≤line=75≥ Colendum esse arbitratur: cuius numine</p>
    <p>Eius regnum miris est stabilitum modis:</p>
    <p><note>
      <p><hi rendition="simple:italic">In margine</hi> Troch.</p>
    </note>Cuiusque auspicijs omnia hîc nobis cedunt feliciter,</p>
    <p>A quo enim maxima beneficia accipit, ei vt gratiam</p>
    <p>Referat, aequum esse existimat. Lit. Sapit is quidem</p>
    <p>≤folio=D2≥</p>
    <p>≤page=52≥</p>
    <p>≤line=80≥ Meâ sententiâ, qui numini tam magnifico</p>
    <p>Se gratum praebet: quique in eo honorando,</p>
    <p><note>
      <p><hi rendition="simple:italic">In margine</hi> Troch.</p>
    </note>Atque alendo nullis parcit sumptibus.</p>
    <p>Qui quanquam magni sunt, minimè tamen eos</p>
    <p>Puto conferendos, cum infinitis, innumerisque commodis</p>
    <p>≤line=85≥ Quae huius Dei fauore Babylonij</p>
    <p>Annis sunt consecuti plurimis. Verùm nimis</p>
    <p>Hîc cessamus diu: ad templum nos protinus</p>
    <p><note>
      <p><hi rendition="simple:italic">In margine</hi> Troch.</p>
    </note>Conferamus, vt quae ad sacrificium pertinebunt,</p>
    <p>Absque vlla mora paremus. Phy. Praecede, sequor.</p>
  </div>
  <div type="level2" xml:id="actvs-i.-scena-iii.">
    <head>6. ACTVS I. SCENA III.</head>
    <p>DANIEL, CYRVS, LEONIDAS.</p>
    <p>Eiusdem generis versus.</p>
    <p>≤line=90≥ QVanquam video mihi insidias parari</p>
    <p>Ab hisce cacodaemonum cultoribus,</p>
    <p>Meque illis inuisum esse &amp; ante intellexi,</p>
    <p>Et nunc etiam multò magis intelligo; tamen</p>
    <p>Animam relinquam potius, quàm à veri Dei</p>
    <p>≤line=95≥ Cultu me permittam auocarier. Quòd si</p>
    <p>Omninò mihi moriendum erit, parui aestimo:</p>
    <p>Nam qui ita perit, minimè interit, postquam innocentibus,</p>
    <p><note>
      <p><hi rendition="simple:italic">In margine</hi> Troch.</p>
    </note>Et praeter culpam damnatis, ad caelum patere</p>
    <p>Accessum, nobis credendum sit firmiter,</p>
    <p>≤line=100≥ Quapropter nulli me aduersarij sui</p>
    <p>Terrebunt minis. Ne rex quidem ipse quicquam</p>
    <p>Profecerit, si ad impietatem hanc me impellere</p>
    <p>Conetur. Absit enim vt homini magis obsequar</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Quàm Deo. Quanquam illo sat beneuolo, commodoque</p>
    <p>≤line=105≥ Vsus sum hactenus cum tamen ab idoli sui</p>
    <p>≤page=53≥</p>
    <p>Cultu animum mihi planè abhorrere saepè senserit.</p>
    <p>Sed ecce egredientem. ad templum illum iturum existimo.</p>
    <p>Hic subsistam paulisper, vt, quo iter ei sit, sciam.</p>
    <p>Cyr. Ehodum, cessatum est satis, In templo parata iam dudum</p>
    <p>≤line=110≥ Credo esse omnia, quare properemus, ne in morâ
    simus.</p>
    <p>Leo. En adsumus rex inuictißime, ad tua</p>
    <p>Iussa exequenda prompti, atque expediti sedulo.</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Cyr. Facitis vti decet, quando regi vestro obsequentes,</p>
    <p>Ac morigeros vos per omnia praebetis. Sed estne iste</p>
    <p>≤line=115≥ Daniel, quem non ita procul hinc stantem conspicio?
    is</p>
    <p>Est ipsus, opportunè herculè. Adoriar hominem, &amp;</p>
    <p>Ad templum deducam, vt mecum Deum Belum</p>
    <p>Adoret, victimasque offerat. At nihil agam,</p>
    <p>Si illum noui satis. Quod tamen ei faciendum erit</p>
    <p>≤line=120≥ <note>
      <p><hi rendition="simple:italic">In margine</hi> Troch.</p>
    </note>Aliquando, si beneuolentiam, atque gratiam,</p>
    <p>Quam apud me est consecutus, stabilem &amp; perpetuam sibi</p>
    <p>Esse velit. Sed propius huc ad me accedit. Da. Salue plurimùm</p>
    <p>Rex inuictißime. Cyr. Salue Daniel. Quid hic</p>
    <p>Tibi negotij est, aut quem praestolaris? Dan. Te mi Domine</p>
    <p>≤line=125≥ Accedentem videbam procul ideoque manendum hîc
    mihi</p>
    <p>Aliquantisper arbitrabar. Cyr. Fecisti benè,</p>
    <p>Laudo. Sed scin’ quid ego te nunc facere velim?</p>
    <p>Dan. Nescio Domine. Cyr Dicam. Da. Vbi voles: quicquid
    praeceperis,</p>
    <p>Effectum dabo. Cyr. Deo nostro Belo sacrificium</p>
    <p>≤line=130≥ Parari mandaui modo: eoque nunc me confero.</p>
    <p>Age, sequere, ac tandem in hac re voluntati</p>
    <p>Fac pareas meae. Dan. Prohibeat hoc Deus. Cyr. Quid ita?
    cedò.</p>
    <p>≤folio=D3≥</p>
    <p>≤page=54≥</p>
    <p>Da. Quia eum neque Deum esse, neque quicquam aut efficere aut</p>
    <p>Praestare posse persuasi mihi. Cy. Antiquum</p>
    <p>≤line=135≥ Pol Daniel tuum morem obtines. At vide etiam</p>
    <p>Sodes, ne tibi temeraria illa linguae incommodet</p>
    <p>Audacia, ac procacitas, suamque potentiam Belus</p>
    <p><note>
      <p><hi rendition="simple:italic">In margine</hi> Troch.</p>
    </note>Clade, exitioque tueatur tuo. Da. Admodum</p>
    <p>Meticulosus sim, si illum mihi extimescendum</p>
    <p>≤line=140≥ <note>
      <p><hi rendition="simple:italic">In margine</hi> Troch.</p>
    </note>Putem. Alium, eumque verum nos Iudaei veneramur,</p>
    <p>Colimus, atque adoramus Deum. Qui quemadmodum</p>
    <p>Olim creauit, ita nunc quoque moderatur omnia.</p>
    <p>Cy. Facis vt soles, dum nostrum aspernaris Deum:</p>
    <p>Sed ne tibios aliquando obturetur, periculum</p>
    <p>≤line=145≥ Pol maximum esse existimo.</p>
    <p>Quod etiamsi tu non metuis, tamen (quod his</p>
    <p>Dicendum est seriò) malè faci, qui tibi</p>
    <p>Tuo more, &amp; non nostro hic viuendum putas.</p>
    <p>Quare si me audias, mittes illam obstinati</p>
    <p>≤line=150≥ Animi pertinaciam, atque te obsequentem</p>
    <p>In hac re praebebis mihi</p>
    <p>Da. Si iustum, atque aequum esset, quod postulas mi domine,</p>
    <p>Parêrem protinus: sed ad impietatem nemo me</p>
    <p>Facilè induxerit. Cyr. Laterem, vt video, lauo.</p>
    <p>≤line=155≥ Hem, missum hunc faciamus, &amp; ad templum
    properè</p>
    <p>Accedamus. Tu caue, ne hac inconsulta temeritas</p>
    <p>Tibi magnum aliquod pariat malum.</p>
    <p>Nunc aliud hocce tempus postulat: post de te videro.</p>
    <p>Da. Non me latet profecto, in quam grauibus periculis</p>
    <p>≤line=160≥ Mea versetur vita: &amp; quam multi hic sint in aulâ
    regiâ</p>
    <p>Qui me oderunt, quique extinctum volunt: itaque omnibus</p>
    <p>Huc viribus incumbunt, vt &amp; honoribus,</p>
    <p>≤page=55≥</p>
    <p>Quos apud regem sum adeptus, &amp; vitâ spolier</p>
    <p><note>
      <p><hi rendition="simple:italic">In margine</hi> Troch.</p>
    </note>Insuper. Sed nihil homines moror, modo</p>
    <p>≤line=165≥ Deum habeam propitium mihi. Quod confido fore:</p>
    <p><note>
      <p><hi rendition="simple:italic">In margine</hi> Troch.</p>
    </note>Nunquam enim ille deserit suos. Sed tempus est</p>
    <p>Vt hinc abeam. Tibi commendo vitam, &amp; salutem</p>
    <p>Meam Deus: tu me tuere innoxium.</p>
  </div>
  <div type="level2" xml:id="actvs-i.-scena-iv.">
    <head>7. ACTVS I. SCENA IV.</head>
    <p>LYTVRCVS, ICHTHIBOLVS, TORBELLVS, cum reliquis Sacerdotibus,
    CYRVS, LEONIDAS.</p>
    <p>Eiusdem generis versus.</p>
    <p>PArata, quae ad Sacrificium erant opus, sunt omnia.</p>
    <p>≤line=170≥ Ichthybole, reliquos conuoca sacerdotes,</p>
    <p>Iamdudum adest Rex. Ich. Hem, faciam pol sedulò.</p>
    <p>Demiror quid eos remoretur. Sed adsunt. Commodè herculè,</p>
    <p>Eho fratres, sacerdotes pij, virique</p>
    <p>Sanctißimi: adeste. Quid vos istic obsecro</p>
    <p>≤line=175≥ Detinuit tam diu? ecce hic apparata sunt.</p>
    <p>Omnia: regisque praesentia, sacrificium</p>
    <p>Vt maturemus, postulat. Tor. Agedum, in nobis nihil est mora.</p>
    <p>Cyr. Ehem Leonida, reliquique omnes, hîc quotquot</p>
    <p>Adestis, accedamus ad aram propius, &amp;</p>
    <p>≤line=180≥ <note>
      <p><hi rendition="simple:italic">In margine</hi> Troch. 2.</p>
    </note>In genua procumbamus, Belumque veneremur supplices,</p>
    <p>Cuius auspicijs in hoc nostro regno feliciter,</p>
    <p>Prospereque viximus hactenus.</p>
    <p>Pro quo illius erga nos beneficio aequum est, vt ei gratias</p>
    <p>Agamus, oremusque vt hunc suum fauorem,</p>
    <p>≤line=185≥ Ac beneuolentiam perpetuam nobis ac stabilem</p>
    <p><note>
      <p><hi rendition="simple:italic">In margine</hi> Troch.</p>
    </note>Esse velit. Leo. Piè, atque vt te decet Rex inuictißime.</p>
    <p>≤folio=D4≥</p>
    <p>≤page=56≥</p>
    <p>Icht. Agitedum fratres, nunc cantum exordiamur mysticum.</p>
    <p>Ego praecinam, vos succinite. Tor. Faciemus sedulò.</p>
    <p><note>
      <p><hi rendition="simple:italic">In margine</hi> Cantus
      sacerdotum.</p>
    </note>Sacris canamus vocibus,</p>
    <p>≤line=190≥ Belum Deorum principem:</p>
    <p>Qui nos ab hostis impetu</p>
    <p>Suo tuetur numine.</p>
    <p>Hic est Dijs prae caeteris</p>
    <p>Honore dignus maximo:</p>
    <p>≤line=195≥ Inuicta cuius dextera</p>
    <p>Nos seruat in periculis.</p>
    <p>Hic dignus est maioribus</p>
    <p>Noster Deus praeconijs:</p>
    <p>Hic euehi solemnibus</p>
    <p>≤line=200≥ Laudem moretur cantibus.</p>
    <p>Intende nostris vocibus,</p>
    <p>Id te rogamus supplices.</p>
    <p>Hostesque nostros vindica,</p>
    <p>Tuam tuendo gloriam.</p>
    <p>≤line=205≥ Icht. Euge fratres, nisi me mens fallit, litatum
    est</p>
    <p>Feliciter: nam Belus omnium Deorum</p>
    <p>Potentißimus, annuere visus est mihi nostris</p>
    <p><note>
      <p><hi rendition="simple:italic">In margine</hi> Troch.</p>
    </note>Precibus. Tor. Et mihi profectò praesagit animus</p>
    <p>Nescio quid boni. Hinc rex inuictißime,</p>
    <p>≤line=210≥ <note>
      <p><hi rendition="simple:italic">In margine</hi> Troch.</p>
    </note>Quaecunque es aggressurus, auguror tibi</p>
    <p>Successura ex animi sententiâ: talem</p>
    <p>Cùm protectorem habeas Deum,</p>
    <p>Qui quicquid vult, vel solo nutu perficit,</p>
    <p>Cui qui repugnare, aut resistere conatur, nihil</p>
    <p>≤line=215≥ Agit: cuique ipse haud grauatè cedit Iuppiter,</p>
    <p>Quamuis saeuo timendus fulmine. Cyr. Hoc quidem</p>
    <p>Et antè re ipsâ non semel expertus sum, &amp; in</p>
    <p><note>
      <p><hi rendition="simple:italic">In margine</hi> Troch.</p>
    </note>Posterum me experturum confido: Icht. Istud quidem</p>
    <p>Fiet mi Domine: Verum etiam atque etiam vide</p>
    <p>≤line=220≥ Sodes, ne quod Dei Beli benignitas</p>
    <p>Indulsit hactenus, tibi Danielis</p>
    <p>Intercipiat impietas: quem inter principes</p>
    <p>Tuos honore ornatum maximo, versari</p>
    <p>Quotidie conspicimus. Cum ille tamen hunc</p>
    <p>≤page=57≥</p>
    <p>≤line=225≥ Nostrum Deum adeò non colit, vt sibi etiam eum</p>
    <p>Illudendùm, deridendumque existimet.</p>
    <p>Quam certè ignominiam nequaquam impunitam fore auguror.</p>
    <p>Cyr. Ego, quod in hac re me facere dignum est, inuenere:</p>
    <p>Idque propediem. Vos in vtramque aurem facite vti</p>
    <p>≤line=230≥ Dormiatis. ad haec curetis sedulo,</p>
    <p><note>
      <p><hi rendition="simple:italic">In margine</hi> Troch.</p>
    </note>Ne quid Belo desit. De epulis loquor apparandis:</p>
    <p>Intellextin’ Ichtibole? Ich. Probè mi Domine.</p>
    <p>Cyr. In aulam nunc reuertamur Leonida.</p>
    <p>Ibi quid de Daniele sim facturus, consilium</p>
    <p>≤line=235≥ Vna tecum capiam. Qui nisi morem mihi gesserit,</p>
    <p>Veluti antè beneuolentiam meam est expertus, ita</p>
    <p>Nunc iram sentiet. Leo. Rectè. Cyr. Praecedo, sequimini.</p>
  </div>
  <div type="level2" xml:id="actvs-ii.-scena-i.">
    <head>8. ACTVS II. SCENA I.</head>
    <p>CYRVS, DANIEL.</p>
    <p>Iambici.</p>
    <p><note>
      <p><hi rendition="simple:italic">In margine</hi> Troch.</p>
    </note>ESt vt dixti Daniel, peccatum à te maximum est,</p>
    <p>Qui tam procaciter nostrum spernis Deum:</p>
    <p>≤line=240≥ Neque vllis induci potes rationibus, sententiam</p>
    <p>Vt mutes, mihique in hac re te morigerum praebeas:</p>
    <p>Cuius fauorem, ac beneuolentiam in te maximam</p>
    <p>Hactenus es expertus. Da. Tua erga me clementia</p>
    <p>Est maior mi Domine, quàm vt eam verbis vllis queam eloqui,</p>
    <p>≤line=245≥ <note>
      <p><hi rendition="simple:italic">In margine</hi> Troch.</p>
    </note>Neque quicquam tam magnificè sum dicturus vnquam,</p>
    <p>Quin multò plus tua promereatur benignitas;</p>
    <p>Quare ingratus meritò habendus sim, hominisque indignus
    nomine,</p>
    <p>≤folio=D5≥</p>
    <p>≤page=58≥</p>
    <p>Si vllâ in re refrager tibi.</p>
    <p><note>
      <p><hi rendition="simple:italic">In margine</hi> Troch. 4.</p>
    </note>Cyr. Cur igitur non obtemperas? aut cur, quod iam toties</p>
    <p>≤line=250≥ A te postulaui, non impetro cum gratiâ?</p>
    <p>Age, ne tergiuersare amplius. Crede hoc, inquam, mihi,</p>
    <p>Quodcunque à me optaris, optatum feres:</p>
    <p>Si te hic obsequentem praebeas mihi.</p>
    <p>Da. Abundè multa tua mihi praestitit benignitas:</p>
    <p>≤line=255≥ At proinde iure inhumanus sim, si quid expectem</p>
    <p>Amplius. Cyr. Age sodes, sine te exorem. Da. Oh, quid me oras
    domine: quasi</p>
    <p>Orando te hoc à me impetrare oporteat.</p>
    <p>Aufer mihi preces, &amp; iusta impera. Cyr. Ohe Daniel.</p>
    <p>Superstitiosus es nimis. Da. Non me superstitio, at rei</p>
    <p>≤line=260≥ <note>
      <p><hi rendition="simple:italic">In margine</hi> Troch.</p>
    </note>Turpitudo &amp; impietas deterret. Egon’ vt sculptile,</p>
    <p>Ac vile simulachrum pro Deo colam, idne es</p>
    <p>Auctor mihi? Absit, absit, inquam, à me procul,</p>
    <p>Vt tale quid mihi vel in mentem veniat; tantum abest,</p>
    <p>Vt animum ad tam horrendum facinus inducere</p>
    <p>≤line=265≥ Queam. Cy. Vah, quae haec est ingenij obstinati
    pertinacia!</p>
    <p>Nunquamne tam blandè tibi dicam, vt animum mutes?</p>
    <p>Mihique desinas aduersari? Da. Si hîc obsequar</p>
    <p>Tibi mi Domine, Deum meum offendam grauißimè</p>
    <p>Quod minimè ego expedire existimo. Cyr. Daniel.</p>
    <p>≤line=270≥ Praefractus es pol, atque pertinax nimis,</p>
    <p>Quàm vereor, ne malum aliquod hac</p>
    <p>Tua tibi pariat contumacia. Da. Solam culpam ego</p>
    <p>Esse arbitror: hanc si efugero,</p>
    <p>Quodcunque obtigerit, aequo animo feram. Cyr. Benè malum</p>
    <p>≤line=275≥ Isthuc, atque fortiter. Sed dic mihi</p>
    <p>Sodes, quod te rogo Daniel. Da. Quid mi domine?</p>
    <p>Cyr. Cùm toties tantâ affirmes confidentiâ,</p>
    <p>≤page=59≥</p>
    <p>Belum nihil nisi statuam esse inanimam,</p>
    <p>Hominis manibus confectam, an te hoc impune laturum</p>
    <p>≤line=280≥ Credis? neque Deum extimescis, quem tanta afficis</p>
    <p><note>
      <p><hi rendition="simple:italic">In margine</hi> Troch.</p>
    </note>Contumelia? Da. Non tam ab illo mihi timeo, qui nec
    valet,</p>
    <p>Nec potest quicquam, quam ab eius</p>
    <p>Mystis atque sacerdotibus: qui nullum non mouent</p>
    <p>Lapidem, vt te infensum reddant mihi. Verùm nihil</p>
    <p>≤line=285≥ Moror. Abunde ipsa sibi patrocinabitur innocentia</p>
    <p>Quae quidem premi, sed opprimi haud potest.</p>
    <p>Cyr. Ah Daniel, eò me redigis, vt nesciam</p>
    <p><note>
      <p><hi rendition="simple:italic">In margine</hi> Troch.</p>
    </note>Quid faciendum mihi siet. Et vitae tuae</p>
    <p>Timeo. Da. Quieto anime esto mi Domine, quod sors feret,</p>
    <p>≤line=290≥ Tolerabo fortiter. Cyr. Vide quid agas. Sed iam
    satis</p>
    <p>Verborum est. Si sapis, vitabis infortunium.</p>
    <p>Da. Commoui. Vae misero mihi!</p>
    <p>Quid autem dixi? ah, erraui. Miser non est, nisi</p>
    <p>Cui Deus propitius esse desijt.</p>
    <p>≤line=295≥ Sed vt intrò me nunc recipiam, tempus monet.</p>
  </div>
  <div type="level2" xml:id="actvs-ii.-scena-ii.">
    <head>9. ACTVS II. SCENA II.</head>
    <p>BALTHASARVS, LEONIDAS.</p>
    <p>Eiusdem generis versus.</p>
    <p>REuiso quid Leonidas agat, vt de eo</p>
    <p><note>
      <p><hi rendition="simple:italic">In margine</hi> Troch.</p>
    </note>Quod heri à coena inter nos agebamus, loquamur</p>
    <p>Prolixius. Sed ipse mihi procedit obuiam.</p>
    <p>Nihil herculè potuit fieri opportunius:</p>
    <p>≤line=300≥ Accedam, &amp; alloquar. Leo. Hei mihi,</p>
    <p>Quàm ego nunc illi timeo, &amp; quàm me eius miseret.</p>
    <p>≤page=60≥</p>
    <p>Cui certum exitium impendêre video. Bal. Hem Leonida.</p>
    <p>Quis obsecro ille est, cui timere te dicis?</p>
    <p>Leo. Tun’ hic eras Balthasare? non praeuideram</p>
    <p>≤line=305≥ Te. Bal. Credo, sed responde ad id, quod te rogo:</p>
    <p>Et quis sit homo, cui tu timeas malè? Leo. Ah, quasi</p>
    <p>Ignores. Daniel est qui in periculum</p>
    <p>Vitae breui est venturus, nisi regi morem gerat.</p>
    <p>Bal. Ego quoque non parum metuo ne perniciem sibi.</p>
    <p>≤line=310≥ Exitiumque adferat, dum nimium praefractus, suae</p>
    <p>Nullum patitur refragari sententiae.</p>
    <p>Admonui hominem frequenter, atque adeò, vt sibi</p>
    <p>Consuleret, obtestatus sum: sed nihil egi hactenus,</p>
    <p>Leo. Ego quoque eadem inculcando, inani operâ saepè</p>
    <p>≤line=315≥ Me defatigaui. Sed quid quaeso cum illis agas,</p>
    <p>Qui suâ sunt excoecati pertinaciâ?</p>
    <p>Deos oremus Balthasare, vt temeraria</p>
    <p>Haec eius confidentia, meliorem, quàm</p>
    <p>Nos arbitramur, consequatur exitum:</p>
    <p>≤line=320≥ Namque illi ex animo benè volo. Bal. Ridiculum, an
    Dijs</p>
    <p>Tu eum curae esse existimas Leonida?</p>
    <p>Qui non solum hunc Belum, sed alios quoque Deos,</p>
    <p>Vbicunque gentium coluntur, illudit.</p>
    <p>Spernitque contumaciter. Leo. Verum mihi</p>
    <p>≤line=325≥ Hercule videris dicere: ob id quo haec ei</p>
    <p>Res sit euasura nescio. Bal. Ipse viderit.</p>
    <p>Si se seruare nolit, quod quidem illi est in manu,</p>
    <p>Pereat, intereat, nihil ad nos attinet.</p>
    <p>Sed video huc accedentes è templo sacerdotes:</p>
    <p>≤line=330≥ Intrò igitur eamus, visamusque quem exitum</p>
    <p>Haec res tandem sit sortitura. Leo. I prae, sequor.</p>
    <p>≤page=61≥</p>
  </div>
  <div type="level2" xml:id="actvs-ii.-scena-iii.">
    <head>10. ACTVS II. SCENA III.</head>
    <p>ICHTHIBOLVS, TORBELLVS, MELCHIAS.</p>
    <p>Eiusdem generis versus.</p>
    <p><note>
      <p><hi rendition="simple:italic">In margine</hi> Troch. 3.</p>
    </note>PRô Deum atque hominum fidem! quae est, si non haec insignis
    est</p>
    <p>Appellanda contumeliâ? Hem, quid videtur</p>
    <p>Symmistae? Tor. Malo ego illum quouis puto dignißimum.</p>
    <p>≤line=335≥ Mel. Nihil herculè est loci segnitiae, neque
    socordiae,</p>
    <p>Quantum illius ego audaciam, &amp; impias calumnias</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Audio. Icht. Vah, in cruciatum hinc illum procul abreptum
    oportuit:</p>
    <p>Vt suo exemplo doceat, quid sit periculi, Deos</p>
    <p>Contumacibus incessere conuitijs.</p>
    <p>≤line=340≥ Tor. Id quidem ego propediem illi euenturum
    auguror,</p>
    <p>Nisi ab insanâ hac destiterit sententiâ. Mel. At ego</p>
    <p>Nimis vereor (vt hoc inter nos hîc dicam liberius) ne</p>
    <p>Suâ nobis malum aliquod pariat confidentiâ:</p>
    <p><note>
      <p><hi rendition="simple:italic">In margine</hi> Troch.</p>
    </note>Cùm palam, rege etiam praesente, audeat</p>
    <p>≤line=345≥ Dicere, Deum nostrum Belum nihil nisi</p>
    <p>Simulachrum esse inanimum, ac statuam vilißimam.</p>
    <p>Quod si semel regi fuerit persuasum, isque illius</p>
    <p>Verbis fidem habens, huiusce rei periculum</p>
    <p>Fecerit, actum est de nobis omnibus: perijmus funditus.</p>
    <p>≤line=350≥ Vna cum vxoribus, atque liberis. Ich. Isthuc malum</p>
    <p>Superi auertent spero. attamen nescio pol, quid mihi</p>
    <p><note>
      <p><hi rendition="simple:italic">In margine</hi> Troch.</p>
    </note>Mens praesagiat infortunij. Tor. Bono</p>
    <p>Animo simus fratres: quod ille molitur,</p>
    <p>Facilè, vt opinor, propulsabitur: quando</p>
    <p>≤line=355≥ Grauiter ei minatus est rex, nisi sententiam</p>
    <p>Mutet, Belumque colendum, adorandumque censeat</p>
    <p>≤page=62≥</p>
    <p>Sibi. Sin aliter fecerit, regique immorigerus esse</p>
    <p>Perrexerit, certum paratum ei esse exitium. Nunc itaque</p>
    <p>Mortis metu obsecuturum illum existimo. Et</p>
    <p>≤line=360≥ Sapiet, meâ quidem sententiâ, si in aula regia</p>
    <p>Inter proceres cum honore malit viuere,</p>
    <p>Quàm vitam per cruciatus, ac tormenta finire</p>
    <p>Turpiter. Mel. Idem &amp; ego futurum spero. Et tamen</p>
    <p>Quoties praefracta hominis in mentem venit</p>
    <p>≤line=365≥ <note>
      <p><hi rendition="simple:italic">In margine</hi> Troch.</p>
    </note>Pertinacia, animus in genua, vt aiunt, concidit</p>
    <p>Mihi: nihilque metuo magis, quum ne nobis ille</p>
    <p>Magnam concitet tragaediam.</p>
    <p><note>
      <p><hi rendition="simple:italic">In margine</hi> Troch.</p>
    </note>Namque inter aulicos, omnesque nobiles</p>
    <p>Quàm gratiosus sit scio: &amp; quo pacto rex suum</p>
    <p>≤line=370≥ Animum, suaque consilia ei credat omnia.</p>
    <p>Ich. Minimè pol vanum, Melchia, hunc tuum metum</p>
    <p>Ego esse censeo. at contrà cum mecum cogito,</p>
    <p>Quanti haec res sit momenti, haud arbitror regem</p>
    <p>Dißimulaturum diutius:</p>
    <p>≤line=375≥ Cùm omnis populus vno ore paßim clamitet,</p>
    <p>Non amplius ferendas esse impij hominis calumnias,</p>
    <p>Cui si obfirmato animo Rex pergat aduersarier,</p>
    <p>Periculum est, ne illius facilitas, cultusque diuini</p>
    <p><note>
      <p><hi rendition="simple:italic">In margine</hi> Troch.</p>
    </note>Neglectus, magnos in his nostris regionibus</p>
    <p>≤line=380≥ Tumultus excitet. Sed nescio quem ex aulâ regiâ</p>
    <p>Procul egredientem conspicor. Abeamus hinc:</p>
    <p>Et vnà consilium capiamus omnes,</p>
    <p><note>
      <p><hi rendition="simple:italic">In margine</hi> Troch.</p>
    </note>Quo modo aduersus huius scelerati conatus nos</p>
    <p>Tueamur, eique exitium moliamur denique</p>
    <p>≤line=385≥ Vt quieto, ac tranquillo animo viuere</p>
    <p>Posthac liceat nobis. Tor. Placet. Pol dignus est,</p>
    <p>Qui pessimis circumueniatur, ac pereat modis.</p>
    <p>≤page=63≥</p>
    <p>Mel. Id ego quidem, quo pacto fieri soleat, optime</p>
    <p>Calleo. Ich. Et ego certè. Eamus nunc, res non patitur moram.</p>
  </div>
  <div type="level2" xml:id="actvs-ii.-scena-iv.">
    <head>11. ACTVS II. SCENA IV.</head>
    <p>DANIEL.</p>
    <p>Eiusdem generis versus.</p>
    <p>≤line=390≥ DIfficile atque arduum est, quod molior; &amp;
    tamen</p>
    <p><note>
      <p><hi rendition="simple:italic">In margine</hi> Troch.</p>
    </note>Magna spes habet animum, hanc rem mihi</p>
    <p>Successuram ex sententiâ. Sed quoniam viribis</p>
    <p>Humanis effici hîc nihil potest, orandus est</p>
    <p>Mihi Deus, vt meis succurrere dignetur conatibus.</p>
    <p>≤line=395≥ Clementißime, atque benignißime Deus,</p>
    <p>Qui solus in caelo: terrâque moderaris</p>
    <p><note>
      <p><hi rendition="simple:italic">In margine</hi> Troch.</p>
    </note>Omnia: quique ex grauißimis periculi</p>
    <p>Me saepè liberasti, oro te, atque obtestor, mihi</p>
    <p>Vt nunc praesens adsis, tuâque gratiâ,</p>
    <p>≤line=400≥ Atque ope diuinâ animum corrobores: vt in eo, quod</p>
    <p><note>
      <p><hi rendition="simple:italic">In margine</hi> Troch.</p>
    </note>Tuo, vt arbitror, afflatus numine, aggredior, facinore.</p>
    <p>Constanter perseuerem. Ne permitte mi Deus,</p>
    <p>Vt impium hoc hominum genus, impune in sanctißimum</p>
    <p>Tuum illudat nomen: nosque tuo diuino hactenus</p>
    <p>≤line=405≥ Addictos cultui, irridendos proponat sibi:</p>
    <p>Adhaec cruciet, affligat, &amp; vitâ tandem spoliet</p>
    <p>Infandis excarnificatos modis. Quin pro tuâ</p>
    <p>Erga nos pristinâ clementiâ effice potius.</p>
    <p>Vt impostores illi perditißimi,</p>
    <p>≤line=410≥ <note>
      <p><hi rendition="simple:italic">In margine</hi> Troch.</p>
    </note>Caßibus, quos nobis innocentibus</p>
    <p>Tendunt, ipsi irretiti, poenas sceleribus,</p>
    <p>Et fraudibus suis dignas luant: vtque</p>
    <p>Tandem re ipsa nobis declares, quàm nihil</p>
    <p>Omninò aduersus inuictum tuam potentiam, impia</p>
    <p>≤line=415≥ Idolotrarum valeant machinae. Tum quàm miserè</p>
    <p>≤page=64≥</p>
    <p>Insaniant, &amp; quantopere se fallant, qui cacodaemonum</p>
    <p>Suorum praestigijs dementati, insolenter</p>
    <p>Contra te cristas erigunt.</p>
    <p>Erit hoc per totum terrarum orbem memorabile,</p>
    <p>≤line=420≥ Tuoque imprimis gloriosum numini.</p>
    <p>Si abominandus ille praestigiator, atque</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Impostor Belus, non magnis viribus,</p>
    <p>Aut grauibus rerum tumultibus, at per me senem</p>
    <p>Imbellem, tuâ ope confirmatum, corruat</p>
    <p>≤line=425≥ Turpiter. Hoc quaeso nunc mihi sic eueniat Deus:</p>
    <p>Vt detecta horum nebulonum</p>
    <p>Impietate, atque nequitia, summis tuam</p>
    <p>Erga nos laudibus euehamus munificentiam.</p>
    <p>Eia, benè rem successuram auguror: adeò</p>
    <p>≤line=430≥ Diuino afflatus oestro, animus gestit mihi.</p>
  </div>
  <div type="level2" xml:id="actvs-iii.-scena-i.">
    <head>12. ACTVS III. SCENA I.</head>
    <p>LEONIDAS, BALTHASARVS, CYRVS, DANIEL.</p>
    <p>Iambici.</p>
    <p>QVid nunc futurum arbitraris Balthasare? Aut quomodo</p>
    <p><note>
      <p><hi rendition="simple:italic">In margine</hi> Troch.</p>
    </note>Ipse euades miserrimus? cui, cum in sententiâ</p>
    <p>Perseueret constanter, moriendum erit</p>
    <p>Planißimè. Bal. Miseret me eius: nostramque vicem</p>
    <p>≤line=435≥ Doleo, quibus amico tam fido, &amp; candido</p>
    <p>Posthac erit carendum: quo facili, atque commodo</p>
    <p>Aliquot annis vsi sumus.</p>
    <p>Leo. Rerum humanarum haec est conditio, vt si quid cuipiam</p>
    <p>Cordi, aut voluptati sit, eo orbetur breui.</p>
    <p>≤line=440≥ At compescenda lingua est, crepuit ostium.</p>
    <p>≤page=65≥</p>
    <p>Eho rex ipse egreditur. Abeamus Balthasare, ne</p>
    <p>Nos ociosè hic offendat confabulantes.</p>
    <p>Bal. Quin maneamus potiùs, vt audiamus, quomodo</p>
    <p>Haec res sit successura denique. Leo. placet. Cyr. Enimvero</p>
    <p>≤line=445≥ <note>
      <p><hi rendition="simple:italic">In margine</hi> Troch. 2.</p>
    </note>Quando ego diligentius hanc rem mecum cogito,</p>
    <p>Temerariamque Danielis confidentiam</p>
    <p>Magis in animo perpendo, hoc mihi minus</p>
    <p>Cessandum, aut conniuendum hic esse existimo.</p>
    <p>Nam res maximi momenti est; vt pote</p>
    <p>≤line=450≥ Quae ad reipublicae nostrae, atque adeò ad regni
    mei</p>
    <p><note>
      <p><hi rendition="simple:italic">In margine</hi> Troch.</p>
    </note>Salutem, aut exitium pertineat maximè.</p>
    <p>Ideoque prudenti mihi erit consilio opus.</p>
    <p>Quod quidem ego in solo Daniele, de quo nunc laboro,</p>
    <p>Et cuius vitam in dubium venisse video,</p>
    <p>≤line=455≥ Deprehendisse me puto hactenus. Quapropter haec</p>
    <p>Res non mediocriter animum commouet meum.</p>
    <p>Oh Daniel, quantas tuâ</p>
    <p>Pertinaciâ paris curas, quas solicitudines,</p>
    <p>Et quam tristem moerorem adfers mihi! Quam quidem</p>
    <p>≤line=460≥ Vtcunque toleraui diu. Sed nunc eò</p>
    <p>Res redijt, vt non sit dißimulandum ampliùs.</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Obsequendum quidem amicis, sed ad aras. At Leonidam,
    &amp;</p>
    <p>Balthasarum hic consistentes video. nihil herculè</p>
    <p>Potuit fieri commodiùs: nam iam iam huc eos</p>
    <p>≤line=465≥ Ad me iußissem accersier. Bal. Vltrò ad nos accedit,
    hem,</p>
    <p>Vultus parum placet. Solitò mihi videtur tristior.</p>
    <p>Appellemus eum comiter</p>
    <p>Animo commoto blanda solet mederi oratio.</p>
    <p>Leo. Rectè isthuc. Plurima salute te tuus</p>
    <p>≤line=470≥ Impertit Leonidas Rex inuictißime.</p>
    <p>≤folio=E≥</p>
    <p>≤page=66≥</p>
    <p>Bal. Maiestatem tuam diu nobis saluam, atque incolumen</p>
    <p>Deorum conseruare dignetur benignitas. Cy. Pro isthoc</p>
    <p><note>
      <p><hi rendition="simple:italic">In margine</hi> Troch.</p>
    </note>Vestro erga nos animo habeo gratiam: &amp; si quid</p>
    <p>Vsu venerit, vicißim vobis bene faxim lubens. At</p>
    <p>≤line=475≥ Quid est, de quo hic inter vos colloquimini?
    seriam</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Rem esse arbitror, modo fronti sit habenda fides,</p>
    <p>Quae in vobis videtur esse parum laeta, atque hilaris.</p>
    <p>Agite, ne celate, si quid est, quod vos solicitos</p>
    <p>Habeat: inueniam remedium isti aegritudini.</p>
    <p>≤line=480≥ Bal. Et tu mi Domine, quàm soles videre tristior,</p>
    <p>Quaeres animos nostros percellit maximè.</p>
    <p><note>
      <p><hi rendition="simple:italic">In margine</hi> Troch.</p>
    </note>Cy. Quo pacto possem laeto esse vultu, quando tanta me</p>
    <p>Cura, atque solicitudo premit. De Daniele</p>
    <p>Loquor, qui cum certum sibi videat adesse exitium, tamen</p>
    <p>≤line=485≥ <note>
      <p><hi rendition="simple:italic">In margine</hi> Troch.</p>
    </note>Non magis mouetur, quam si saxum sit adamantinum.</p>
    <p>Le. Idem, mi domine, &amp; nobis luctum adfert grauißimum,</p>
    <p>Atque adeò de eo hic inter nos loquimus, tantam hominis</p>
    <p>Mirati confidentiam. At at, lupus est in fabula,</p>
    <p>Ipse egreditur foras. Cy. Is est profecto: compellabo</p>
    <p>≤line=490≥ Eum, atque de eadem re obtundam denuò.</p>
    <p>Da. Audire mihi visus sum vocem Regis, atque eccum:</p>
    <p>Salue Rex clementißime. Cy. Salutem tibi</p>
    <p>Vix ausim precari Daniel, quando salutem</p>
    <p>Tuam ipse negligis, vitaeque periculum</p>
    <p>≤line=495≥ Videns, volensque adfers tibi. Dan. Vitae huius
    tacturam ego</p>
    <p>Parui aestimo domine, quae nullo etiam auferente,</p>
    <p>Per se fluxa &amp; fragilis est. Maiori mihi</p>
    <p>Curae est animus, quem extincto corpore</p>
    <p>Saluum atque superstitem futurum credo. Cyr. Rectè Daniel.</p>
    <p>≤line=500≥ Sed hoc sapientis esse tecum cogita,</p>
    <p>Nunquam tam obfirmato esse animo, quin si quid aut tempus,</p>
    <p>≤page=67≥</p>
    <p>Aut vsus, aut res suadeat tibi, lubens.</p>
    <p>Atque cupidè amplectare. Tum vt salutare</p>
    <p>Consilium dantibus haud grauatè pareas.</p>
    <p>≤line=505≥ Quod tu quidem minimè tibi faciendum</p>
    <p>Existimas: cum non ignores, quàm grauè</p>
    <p>Periculum tua isthac pertinaciâ accersas tibi.</p>
    <p>Dan. Si hoc quicquid est periculi, sine culpa effugere queam</p>
    <p>Domine, nequaquam me difficilem praeberem tibi.</p>
    <p>≤line=510≥ Cyr. Quam tu mihi culpam commemoras Daniel?</p>
    <p>Enimverò iam reticere nequeo amplius,</p>
    <p>Nam ea quoque quae nolo, tua me loqui cogit</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Peruicatia. Quoties ego tecum de eadem</p>
    <p>Re egi, quoties pro omnibus meis in te beneficijs</p>
    <p>≤line=515≥ Oraui, atque obtestatus sum te, vt in hoc negotio</p>
    <p>Obsequereris mihi. Cum tamen nihil impetrauerim</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Vnquam. Quin nunc quoque cum de eodem serio</p>
    <p>Tecum agam, me auersaris tam illiberaliter.</p>
    <p>Da. Pro summâ tuâ erga me benignitate</p>
    <p>≤line=520≥ Hoc tibi debeo Domine, vt manibus, pedibusque
    noctes</p>
    <p>Atque dies pro salute tuâ &amp; regni tui</p>
    <p>Incolumitate enitendum putem mihi tum capitis</p>
    <p>Periculum libenter subeam, dum prosim tibi.</p>
    <p>Sed ad impietatem (vt tua pace isthuc dicam) nemo me</p>
    <p>≤line=525≥ Facile impulerit. Cy. An impietas tibi videtur
    impudens,</p>
    <p>Deo isti te praebere supplicem, à quo tanta hactenus</p>
    <p>Beneficia consecuti sumus? &amp; cuius numine, hoc</p>
    <p>Nostrum regnum tot annos felicißimè</p>
    <p>Floruit. Da. Deo vero, coeli, terraque conditori</p>
    <p>≤line=530≥ <note>
      <p><hi rendition="simple:italic">In margine</hi> Troch.</p>
    </note>Isthuc acceptum ferri conuenit: non isti Belo, qui</p>
    <p>Neque valet, neque potest quicquam. Qui quemadmodum</p>
    <p>Hominum manibus est fabrefactus, ita comminui,</p>
    <p>≤folio=E2≥</p>
    <p>≤page=68≥</p>
    <p>Atque in nihilum redigi poterit facillimè.</p>
    <p>Cyr. Ah Daniel, non te ea loqui pudet? cùm &amp; vitam, &amp;
    animam ei</p>
    <p>≤line=535≥ Inesse indubitatis constet rationibus.</p>
    <p>Da. Quibus obsecrò? Cyr. Rogas audacißsime?</p>
    <p>Cùm tam multo cibo, potuque ei sit opus</p>
    <p>Quotidie: Da. Ridiculum, sacerdotes, cum vxoribus,</p>
    <p>Et liberis ea absumunt omnia. Belo nihil</p>
    <p>≤line=540≥ Opus est, inanimae, mutae, atque imbelli statuae.</p>
    <p>Qui cùm os, oculos, nares, atque aures habeat, his</p>
    <p>Tamen vtitur nunquam. Neque enim loquitur, neque</p>
    <p>Videt, neque odoratur, neque audit quicquam. Cyr. Quid ais
    omnium?</p>
    <p><note>
      <p><hi rendition="simple:italic">In margine</hi> Troch.</p>
    </note>Tun’ Sacerdotes haec, quae quotidie magnis sumptibus</p>
    <p>≤line=545≥ Belo apparantur, deuorare dicis omnia?</p>
    <p>Da. Dico, dico inquam, atque assero mi domine, omnibus</p>
    <p>Istis epulis, vinoque tua quae liberaliter</p>
    <p>Benignitas suppeditat, noctu cum suis</p>
    <p><note>
      <p><hi rendition="simple:italic">In margine</hi> Troch.</p>
    </note>Illos epulari, ac deliciari affatim.</p>
    <p>≤line=550≥ Quod nisi certis indicijs, ac rationibus</p>
    <p>Demonstrauero, nullam causam dico, quin mortis supplicium</p>
    <p>Continuo feram. Cyr. Age, placet, periculum faciam:</p>
    <p>Nam in eum res deuenit locum, vt necesse sit experirier.</p>
    <p>Agitedum Balthasare, ac Leonida, sacerdotes</p>
    <p>≤line=555≥ Ad me sine vllâ conuocate morâ. Leo. Faciemus
    sedulò.</p>
    <p>Cyr. Rem magnam esse dicite; ideoque protinus</p>
    <p>Huc vt se conferant, curent. Bal. Fiet. Cyr. Tu Daniel</p>
    <p>Me sequere intro. Dan. Nihil est quod aeque fecero lubens.</p>
    <p>≤page=69≥</p>
  </div>
  <div type="level2" xml:id="actvs-iii.-scena-ii.">
    <head>13. ACTVS III. SCENA II.</head>
    <p>BALTHASARVS, LEONIDAS, ICHTHYBOLVS.</p>
    <p>Eiusdem generis versus.</p>
    <p>NEscio profectò in quem tandem exitum haec sit euasura</p>
    <p>≤line=560≥ Tragoedia. Eho. quid tibi videtur Leonida?</p>
    <p>Leo. Ah, quid dicam, aut respondeam planè nescio miser.</p>
    <p>Tam perijt Dauiel, quam extrema faba, vt aiunt.</p>
    <p>Ba. Certum id quidem. Leo. O ingentem hominis confidentiam!</p>
    <p>O inauditam animi pertinaciam!</p>
    <p>≤line=565≥ <note>
      <p><hi rendition="simple:italic">In margine</hi> Troch.</p>
    </note>At properemus, ne regem nostrâ offendamus morâ.</p>
    <p>Bal. Mones probè. Sed commode eccum. Ichthybolum</p>
    <p>Nobis obuiam prodire conspicor,</p>
    <p>Leo. Is est profecto, opportunè admodum. Alloquar.</p>
    <p><note>
      <p><hi rendition="simple:italic">In margine</hi> Troch.</p>
    </note>Ehem, quò tibi iter est Ichthybole? Ich. Ad regem</p>
    <p>≤line=570≥ Rectà. Bal. Quid eò? Ich. Vt quae in mandatis mihi
    dedit</p>
    <p>Deus noster Belus, ei exponam. Quae quidem</p>
    <p>Minime iucunda, aut grata fore auguror. Leo. Quaenam illa
    sunt</p>
    <p>Sodes? Narra obsecro. Ich. Minatur</p>
    <p>Belus regi grauiter, nisi Danielem,</p>
    <p>≤line=575≥ E medio tollendum praecipiat protinus.</p>
    <p>Namque impietatem illius non ferendam esse amplius.</p>
    <p>Bal. Quid audio? De eâdem re rex nos ad vos misit, Ich. oh,</p>
    <p>Beasti. dignus pol est, qui cruciatibus</p>
    <p><note>
      <p><hi rendition="simple:italic">In margine</hi> Troch.</p>
    </note>Pereat grauißimis. Leo. Nos quoque hominis mirari non
    satis</p>
    <p>≤line=580≥ Possumus impudentiam. Sed audi Ichthybole,</p>
    <p>Quid indubitatis argumentis ostensurum regi hodie</p>
    <p>≤folio=E3≥</p>
    <p>≤page=70≥</p>
    <p>Se dixerit, homo, omnium qui viuunt audacißimus.</p>
    <p>Ich. Quid obsecro? Leo. Deum Belum nihil esse nisi statuam
    inanimam, ac</p>
    <p>Truncum vilißimum. Ich. O effrontem hominis improbi</p>
    <p>≤line=585≥ Impietatem! Quanquam &amp; antè illum dixisse</p>
    <p>Idem, audiui saepius. Bal. At nunc audi quod est grauissimum.</p>
    <p><note>
      <p><hi rendition="simple:italic">In margine</hi> Troch.</p>
    </note>Ich. Eho, an quicquam etiam amplius. Bal. Vero amplius.
    Cibum</p>
    <p>Omnem, quem quotidie ad vos congerendum</p>
    <p><note>
      <p><hi rendition="simple:italic">In margine</hi> Troch.</p>
    </note>Curat Rex, non à Belo, sed à vobis absumi, &amp;</p>
    <p>≤line=590≥ Deglutiri asserit. Ich. Prô Deûm atque hominum
    fidem!</p>
    <p>Cui vnquam quicquam dictam est contumeliosius?</p>
    <p>Leo. Nunc itaque nos misit Rex, vt te cum reliquis tuis</p>
    <p>Symmystis ad se conuocaremus. Agedum,</p>
    <p>Propera, atque caeteros, quantum potes.</p>
    <p>≤line=595≥ Conueni: simulque omnes sequimini protinus.</p>
    <p>Ich. Faciam herclè sedulò. Bal. Hac nos redeamus Leonida.</p>
  </div>
  <div type="level2" xml:id="actvs-iii.-scena-iii.">
    <head>14. ACTVS III. SCENA III.</head>
    <p>ICHTHYBOLVS, MELCHIAS, TORRELLVS.</p>
    <p>Eiusdem rationis versus.</p>
    <p>IAmne abierunt illi? &amp; dicere mihi hîc quiduis</p>
    <p>Impunè licet? Enimuerò aut malè mens hariolatur mihi, aut</p>
    <p>Hic Daniel nobis magnum adferet infortunium:</p>
    <p>≤line=600≥ Adeò nostras rationes video ab eo vndique</p>
    <p>Labefactarier. Vt Dij, Deaeque omnes eum</p>
    <p>Perdant sacrilegum: qui tantas nobis suis</p>
    <p><note>
      <p><hi rendition="simple:italic">In margine</hi> Troch.</p>
    </note>Improbis conatibus curas parit,</p>
    <p>≤page=71≥</p>
    <p>Tantasque adfert solicitudines. Verùm nimis</p>
    <p>≤line=605≥ <note>
      <p><hi rendition="simple:italic">In margine</hi> Troch.</p>
    </note>Hic subsisto diu. Ad symmystas nunc mihi</p>
    <p>Properè eundum est. Quaquam haud laetum scio me eis</p>
    <p>Allaturum nuncium. Verùm nisi</p>
    <p>Oculi hallucinantur, procul illos è templo conspicor</p>
    <p>Egredientes. Ibo obuiam. Mel. Quòd saepè alias</p>
    <p>≤line=610≥ Dixi Torbelle, idem nunc dico denuò:</p>
    <p>Nisi sceleratum istud è medio tollatur caput,</p>
    <p>Planè actum erit de nobis omnibus. To. Est vt dicis Melchia.</p>
    <p>Quapropter summis nobis est enitendum viribus,</p>
    <p>Vt intereat, atque extinguatur scelus. At eccum Ichthybolum.</p>
    <p>≤line=615≥ Hiccine eras Ichthybole? Non te praeuideram,</p>
    <p>Quo pacto apud regem res succeßit tibi?</p>
    <p>Ecquid causa est obsecro, quod te tam citò</p>
    <p>Conspiciamus reuersum. An quia parum venisti in tempore?</p>
    <p>Ich. Dicam, inter eundum veniebant mihi obuiam</p>
    <p>≤line=620≥ Leonidas, &amp; Balthasarus, à rege, vti</p>
    <p>Dicebant, ad nos mißi. Tor, Quâ de re? aut quid erat negotij?</p>
    <p>Ich. Rogas Torbelle? Nescis quo in discrimine, &amp;</p>
    <p>Periculo simus. Mel. Quid ita sodes? Ich. Ah fratres, Daniel</p>
    <p>Est, qui hos nobis tumultus concitat. Sed non</p>
    <p>≤line=625≥ Satis tutus mihi ad commemorandum hic videtur</p>
    <p>Locus. Nec tempus cessandi est: iamdudum enim</p>
    <p>Nos Rex expectat. Quare eamus: inter</p>
    <p>Eundum rem omnem narrabo vobis: simulque consilium</p>
    <p>Capiemus, quomodo &amp; illum perdamus, &amp;</p>
    <p>≤line=630≥ Nos ex isthoc extricemus malo. Mel. Placet.</p>
    <p>≤folio=E4≥</p>
    <p>≤page=72≥</p>
  </div>
  <div type="level2" xml:id="actvs-iii.-scena-iv.">
    <head>15. ACTVS III. SCENA IV.</head>
    <p>CYRVS, DANIEL, ICHTHYBOLVS, MELCHIAS, TORBELLVS.</p>
    <p>Eiusdem generis versus.</p>
    <p><note>
      <p><hi rendition="simple:italic">In margine</hi> Troch.</p>
    </note>Vide etiam nunc Daniel, ne temet in exitium</p>
    <p>Temerè conijcias. Nam si ea quae magnâ asseris</p>
    <p><note>
      <p><hi rendition="simple:italic">In margine</hi> Troch.</p>
    </note>Confidentia, vana, atque falsa deprehendantur,</p>
    <p>Actum est, perijsti funditus. Da. Quae dixi mi Domine,</p>
    <p>≤line=635≥ Vera esse iam faxo re ipsa comperias. Cyr. Sed
    caue</p>
    <p>Ne nimium tibi confidas. Da. Bono animo sis obsecro.</p>
    <p>Omnia mea mihi meditata sunt: neque quicquam, moror</p>
    <p>Impostores illos perditißimos:</p>
    <p>Qui cum foris sunt, nihil illis videtur parcius,</p>
    <p>≤line=640≥ Nihilque sanctius. Verum quam luxuriosè, ac
    turpiter</p>
    <p><note>
      <p><hi rendition="simple:italic">In margine</hi> Troch.</p>
    </note>In suis istis nocturnis se gerant</p>
    <p>Commessationibus, quàm auidè atque intemperanter</p>
    <p>Illic abliguriant, ac deuorent, quae comedi à</p>
    <p>Belo suo persuadent credulis, iam faxo vt omnibus</p>
    <p>≤line=645≥ <note>
      <p><hi rendition="simple:italic">In margine</hi> Troch.</p>
    </note>Sit notißimum. Cyr. Satis quidem istud fortiter</p>
    <p>Mi Daniel. Verùm vide sodes, ne fortitudo isthaec</p>
    <p>In neruum erumpat tibi. Sed nescio quidnam</p>
    <p>Sacerdotes remoretur tam diu. Da. Consilium</p>
    <p>Inter se capiunt, quo pacto fucum suum,</p>
    <p>≤line=650≥ Dolumque occultent: tum quibus fallacijs</p>
    <p>Me circumueniant. Sed nihil agunt. Veritas</p>
    <p>Ad tempus obscurari, haud opprimi potest.</p>
    <p>Cyr. Mira est in tam periculosa, atque dubia</p>
    <p>Re, animi tui constantia.</p>
    <p>≤line=655≥ Da. Eum mihi securum reddit innocentia.</p>
    <p>Cyr. Esto, sed video procul eos</p>
    <p>≤page=73≥</p>
    <p>Aduentantes. Hem serua: &amp; vt tibi constes vide. Da. Deus</p>
    <p>Meos conatus, vti spero, sua iuuabit gratia.</p>
    <p>Mel. Satis super hac re consultauimus diu.</p>
    <p>≤line=660≥ At at, regem cum Daniele istic stantem video.</p>
    <p>Me miserum! Mens mihi inhorrescit, &amp; pedes</p>
    <p>Suo vix funguntur munere, quando in mentem venit</p>
    <p>Quid de nobis futurum sit: siquidem ille, quod</p>
    <p>Magno conatu molitur, perfecerit.</p>
    <p>≤line=665≥ Icht. Estote animo forti, qui infirmioribus</p>
    <p>Etiam saepe peperit victoriam. Sed alloquar:</p>
    <p>Salus Rex inuictißime. Tor. Salutem tuam</p>
    <p>Belus, noster Deus, seruare dignetur diu</p>
    <p><note>
      <p><hi rendition="simple:italic">In margine</hi> Troch.</p>
    </note>Incolumem. Cyr. Quem Deum vos esse dicitis,</p>
    <p>≤line=670≥ Hic non nisi simulachrum vile, truncumque inanimum</p>
    <p>Esse asserit. Mel. O impiam hominis impudentis</p>
    <p>Calumniam! Cyr. Tum, quae Belo, quotidie opus esse dicitis,</p>
    <p>A vobis deuorari, atque absumi omnia.</p>
    <p>Tor. Prô Iupiter! vereor ne tellus nos absorbeat.</p>
    <p>≤line=675≥ Da. Nihil nobis hîc tale metuendum puto.</p>
    <p>Sed ne vobis impostoribus id accidat, periculum est</p>
    <p><note>
      <p><hi rendition="simple:italic">In margine</hi> Troch.</p>
    </note>Maximum. Ich. Tun’ nos impostores appellas impudens?</p>
    <p>Audis hoc ô Rex, atque impunitum relinquis</p>
    <p>Scelus? Cyr. Poenas equidem mihi dabit grauißimas,</p>
    <p>≤line=680≥ Nisi id quod affirmare audet, palàm probauerit.</p>
    <p>Sin autem illum verè haec dixisse, &amp; vos nobis</p>
    <p>Hactenus illusisse deprehendero: ad amplißimos</p>
    <p>Honores illum euexero,</p>
    <p>Vobis in cruciatus abreptis atrocißimos.</p>
    <p>≤line=685≥ Tor. Prohibeat hoc Belus noster Deus, vt nos
    sycophantijs,</p>
    <p>Fallacijsque aliquem decipiamus. Tales, sumus</p>
    <p>O Rex, atque ita nos geßimus hactenus, vt nihil istiusmodi</p>
    <p>≤folio=E5≥</p>
    <p>≤page=74≥</p>
    <p>Quisquam de nobis temerè suspicari debeas.</p>
    <p>Da. Vah, quàm religiosè, ne vnquam fucum cuipiam</p>
    <p>≤line=690≥ Fecisse videantur. Mox diuinâ adiuuante gratiâ,</p>
    <p>Efficiam, vt, quam sancti viri sitis, notum sit omnibus.</p>
    <p>Ich. Antiquam pol impietatem tuam obtines,</p>
    <p>Quàm non diu impunitam fore, tibi nunc denuncio.</p>
    <p><note>
      <p><hi rendition="simple:italic">In margine</hi> Troch.</p>
    </note>Quae quidem hoc pacto retegetur commodißimè. Apponatur</p>
    <p>≤line=695≥ Deo Belo solitus suus cibus, ac potus. Dein’</p>
    <p>Rex templi fores suo sigillo ipse obseret:</p>
    <p>Ne cuiquam omnino introeundi sit copia,</p>
    <p><note>
      <p><hi rendition="simple:italic">In margine</hi> Troch. 4.</p>
    </note>Quod nisi cras absumpta fuerint omnia,</p>
    <p>Nullum deprecabimur supplicium. Da. Agitedum, ratum</p>
    <p>≤line=700≥ Esto. Ne crudelißimas</p>
    <p>Quidem &amp; ego recusabo pati poenas, nisi</p>
    <p>Quod iam dixi verißimum esse demonstrauero.</p>
    <p>Cy. Ita herculè fiet. Nunc abite vos: ego,</p>
    <p>Quae ad hanc rem porrò erunt opus, curauero.</p>
  </div>
  <div type="level2" xml:id="actvs-iv.-scena-i.">
    <head>16. ACTVS IV. SCENA I.</head>
    <p>CYRVS, LEONIDAS, DANIEL, MYDA.</p>
    <p>Iambici.</p>
    <p>≤line=705≥ LEonida, fac diligenter apponantur omnia,</p>
    <p>Et ne quid desit cura sedulò. Leo. Effectum dabo.</p>
    <p>Rex inuictisime. Cyr. Tam vinum effice vt promatur optimum.</p>
    <p>Le. Fiet. Cy. Eho, quo nunc animo es Daniel? nondum</p>
    <p>Vereris, ne tibi haec res caedat infeliciter?</p>
    <p>≤line=710≥ Da. Nihil omninò Domine: Quin mens mihi, nescio</p>
    <p>Quid, praesagit boni. Cyr. Miror me hercule:</p>
    <p>≤page=75≥</p>
    <p>Neque, quid dicam, aut quid coniectem scio. Leo. Apposita</p>
    <p><note>
      <p><hi rendition="simple:italic">In margine</hi> Troch.</p>
    </note>Nunc mi Domine, vt vides, sunt omnia. Cyr. Benè factum
    Leonida:</p>
    <p>Exeamus iam. Ego fores meo sigillo</p>
    <p>≤line=715≥ Obsignabo. Da. Hem Myda, cedò cribrum, &amp; cinerem,
    de quibus</p>
    <p>Tibi dicebam modo. My. Accipe. Cyr. Quam tu rem nouam</p>
    <p>Inceptas Daniel? Da. Hac imposturâ ego</p>
    <p>Impostores illos fallam, ac circumueniam miserè,</p>
    <p>Vt imprudentes ipsi in exitium ruant.</p>
    <p>≤line=720≥ Cy. Causam, cur istud facias, non intelligo.</p>
    <p>Perge, sino. Da. At faxo vt mox intelligas. Nunc si</p>
    <p>Placet exeamus Domine. Cy. Probè, vt videtis, ostium</p>
    <p>Est obseratum. Nullis iam fallacijs,</p>
    <p>Technis, aut sycophantijs erit locus.</p>
    <p>≤line=725≥ Da. Illae quidem cras, nisi me fallit animus,</p>
    <p>Manifesto deprehendentur: miraberis</p>
    <p>Mi Domine, vbi videris. Cy. Res indicabit: Hàc</p>
    <p>Intro me nunc sequimini. ---</p>
  </div>
  <div type="level2" xml:id="actvs-iv-scena-ii.">
    <head>17. ACTVS IV SCENA II.</head>
    <p>TORBELLVS, MELCHIAS, ICHTHYBOLVS.</p>
    <p>Eiusdem generis versus.</p>
    <p>--- Hem Melchia, iamne</p>
    <p>Abijt Rex? Mel. Abijt Torbelle, ostio templi</p>
    <p>≤line=730≥ Accuratè obserato. Eho, viden’. To. Video, atque
    gaudeo.</p>
    <p>Quin prodis Ichthybole? Ic. Nihil herclè in me est morae.</p>
    <p>Tor. Viden’ consignatas fores? Ich. Benè habet, pol commodè</p>
    <p>De cibo, potuque apponendo, succurrebat mihi.</p>
    <p><note>
      <p><hi rendition="simple:italic">In margine</hi> Troch.</p>
    </note>Mel. Vah, callidum consilium. Manifestò tenetur
    sacrilegus.</p>
    <p>≤page=76≥</p>
    <p>≤line=735≥ Tor. Iam omni nos tandem exoluemus metu, in crucem</p>
    <p>Eo abrepto scelerato. Ich. Nae ille lamentabitur,</p>
    <p>Vbi cras omnia absumpta esse viderit.</p>
    <p>Sed occidit sol, appetitque vespera.</p>
    <p>Nunc intrò eamus: &amp; per occultum istud ostium,</p>
    <p>≤line=740≥ Vti consueuimus, templum ingrediamur, &amp;</p>
    <p>Totam hanc noctem, vnà cum vxoribus &amp; liberis,</p>
    <p>Sumamus hilarem: tuta enim hîc nobis sunt omnia.</p>
  </div>
  <div type="level2" xml:id="actvs-iv.-scena-iii.">
    <head>18. ACTVS IV. SCENA III.</head>
    <p>ICHTHYBOLVS, TORBELLVS, MELCHIAS,</p>
    <p>cum reliquis Sacerdotibus.<note>
      <p><hi rendition="simple:italic">In margine</hi> Sacerdotes
      ingressi, per occultum templi ostium, statim rursus prodeunt.</p>
    </note></p>
    <p>Eiusdem generis versus.</p>
    <p>ADeste symmistae, coenam opiperam, atque splendidam</p>
    <p>Paratam hic nobis esse videtis. Accumbamus, &amp;</p>
    <p>≤line=745≥ Genio iam indulgeamus affatim. Tor. Nihil</p>
    <p>Est aequè quod faciam lubens: nam iam dudum animus est</p>
    <p>Mihi in patinis. Mel. Ego quoque vel lupo esurientior</p>
    <p>Sum. Ich. Accumbe igitur. Hic in promptu est, famelicum</p>
    <p>Quo ventrem exsatures: Eho, quid cunctamini?</p>
    <p>≤line=750≥ Paratis semper obfuit dilatio.</p>
    <p>Tor. Verè istud à te dictum est Ichthybole. Ich. Nunc quisque
    arripiat, quod</p>
    <p>Palato maximè sapit. Ego hunc armum ouillum</p>
    <p>Distribuendum sumam mihi: vt habeant quod comedant</p>
    <p>Mulierculae. Mel. Pol optimè facis, laudo:</p>
    <p>≤line=755≥ <note>
      <p><hi rendition="simple:italic">In margine</hi> Troch.</p>
    </note>Atque hac spumanti patera referam gratiam:</p>
    <p>Ich. Nae tu homo es facetus, atque lepidus Melchia.</p>
    <p>Sed ebibe. Tor. Attingite quaecunque sunt apposita: Nam</p>
    <p>≤page=77≥</p>
    <p>Apud mensam verecundari non decet,</p>
    <p>Et haec nobis constant minimo: cum gratis ea Dei</p>
    <p>≤line=760≥ <note>
      <p><hi rendition="simple:italic">In margine</hi> Troch.</p>
    </note>Beli benignitas nobis suppeditet quotidie.</p>
    <p>Me. Ichthybole hunc tibi praebibo cyathum. Ich. Sit tibi</p>
    <p>Saluti Melchia. Tor. Agedum vxor, matronaeque reliquae</p>
    <p>Praebete vos hilares. Ich. Torbelle, quo pacto tibi hoc</p>
    <p>Villi sapit? Tor. Nunquam in vita bibi meracius.</p>
    <p>≤line=765≥ Mel. Admouete manum patinis. Hem quid cessatis?
    omnia</p>
    <p>Nobis sunt absumenda. Quisque se virum</p>
    <p>Praebeat. To. Ego meo munere fungor sedulò. Mel. Nec me</p>
    <p>Edacior, aut bibacior est quisquam. Ich. Eia, sic decet.</p>
    <p>Sed pueris ne quid desit curandum est. Tor. Eam ego mihi</p>
    <p>≤line=770≥ Deligo prouinciam. Hem capite. Mel. Celebrandus
    est</p>
    <p>Summus noster Belus praeconijs, nobis</p>
    <p>Qui haec largitur sine sumptibus nostris. Hem Bele, Deus
    omnium</p>
    <p>Deorum maximè, hunc tibi craterem praebibo,</p>
    <p>Plenis exhauriendum faucibus. Euge, annuere pol</p>
    <p>≤line=775≥ Capite videbatur. Totum ebibam. Te Ichthybole</p>
    <p>Deposco, qui pro Belo respondeas mihi.</p>
    <p><note>
      <p><hi rendition="simple:italic">In margine</hi> Troch. 3.</p>
    </note>Ich. Faciam sedulò, &amp; libenter herculè.</p>
    <p>Tor. Agitedum fratres, hanc noctem in gaudio,</p>
    <p>Ac laetitia degamus. Mel. Hem, accipe: &amp; vide</p>
    <p>≤line=780≥ Ichthybole, vt respondeas, idque vnico</p>
    <p>Haustu. Ich. Nil detrecto: fauces enim ariditate crepant
    mihi:</p>
    <p>Et quo plus bibo, eò sitio magis. Mel. Ha, ha, hae, aquilae</p>
    <p>Ea est senectus. Hem Torbelle, exporrige</p>
    <p>Frontem videre mihi tristior. omnem metum,</p>
    <p>≤page=78≥</p>
    <p>≤line=785≥ Omnemque ex animo eijce aegritudinem.</p>
    <p><note>
      <p><hi rendition="simple:italic">In margine</hi> Troch.</p>
    </note>Cras illum ad cruciatum abripi videbimus,</p>
    <p>Qui insidiatus nobis est hactenus. Tor. Poena</p>
    <p>Se dignas patietur scelus.</p>
    <p>Ich. Oh, quàm gratum atque iucundum spectaculum</p>
    <p>≤line=790≥ Praebebit nobis. Mel. Meritò herculè illi accidet,</p>
    <p>Qui ab impietate suà nullus se passus est rationibus</p>
    <p>Abduci. Ich. Fratres nunc abundè exaturati sumus.</p>
    <p>Surgamus. Tor. Vbi voles, placet. Ich. Hem muliercula,</p>
    <p>Auferte, quae supersunt omnia: nihilque relinquite,</p>
    <p>≤line=795≥ Praeter inanes patinas. Mel. Praecede Ichthybole,</p>
    <p>Nos te sequemur. At at, quid hoc? pedes suo</p>
    <p>Vix funguntur munere, iam tempus est, vt ad somnum</p>
    <p>Me componam, atque hanc edormiscam crapulam.</p>
    <p>Tor. Me quoque vinum vicit planißimè. At mox cùm</p>
    <p>≤line=800≥ <note>
      <p><hi rendition="simple:italic">In margine</hi> Troch.</p>
    </note>Accubabam, quàm mihi pulchre videbar sobrius.</p>
    <p>Ich. Ohe, dormitum eamus nunc omnes. Mel. Rectè mones.</p>
  </div>
  <div type="level2" xml:id="actvs-iv-scena-iv.">
    <head>19. ACTVS IV SCENA IV.</head>
    <p>DANIEL.</p>
    <p>Eiusdem rationis versus.</p>
    <p><note>
      <p><hi rendition="simple:italic">In margine</hi> Troch.</p>
    </note>NOn me clam est, quàm duram nunc susceperim</p>
    <p>Prouinciam. Verùm mea sic est ratio, &amp; sic</p>
    <p>Animum induco meum, priùs meam me</p>
    <p>≤line=805≥ Amissurum vitam, quàm non perfecero,</p>
    <p><note>
      <p><hi rendition="simple:italic">In margine</hi> Troch.</p>
    </note>Quod me facturum recepi: Nil impostorum minas,</p>
    <p>Molitionesque impius moror: nihil mortis</p>
    <p>Cruciatum, quem intentant mihi. Si moriendum est,</p>
    <p>Pro verâ religione, proque Dei nostri</p>
    <p>≤page=79≥</p>
    <p>≤line=810≥ Nomine mori, mihi quauis vita futurum est dulcius.</p>
    <p><note>
      <p><hi rendition="simple:italic">In margine</hi> Troch.</p>
    </note>Dum ne ob malefacta pereo parui aestimo.</p>
    <p>Sed hoc quanquam planè persuasum habeo, &amp; animus mihi</p>
    <p>Confirmatus est satis: tamen</p>
    <p>Humani nihil à me alienum esse sentio,</p>
    <p>≤line=815≥ Qui totam hanc noctem insomnem duxi: etsi nullo ex
    metu haec mihi</p>
    <p>Oritur animi commotio: neque ex periculo,</p>
    <p>A quo me diuina, vti confido liberabit</p>
    <p>Clementia. Quid igitur? cùm mecum cogito,</p>
    <p>Quae crastino die impostorum istorum sit futura</p>
    <p>≤line=820≥ Lamentatio: quando miseris se videbunt</p>
    <p><note>
      <p><hi rendition="simple:italic">In margine</hi> Troch.</p>
    </note>Circumuentos modis: quae regis indignatio:</p>
    <p>Quae vxorum, liberorumque eiulatio:</p>
    <p><note>
      <p><hi rendition="simple:italic">In margine</hi> Troch.</p>
    </note>Quae bonorum gratulatio, quique plausus:</p>
    <p>Tum quae rerum sit exoritura commutatio:</p>
    <p>≤line=825≥ Haec inquam, aliaque similia in animo considerans,</p>
    <p>Ac perpendens, non est mirum profecto, si</p>
    <p><note>
      <p><hi rendition="simple:italic">In margine</hi> Troch. 3.</p>
    </note>Somnum hac nocte oculis non viderim meis. Nunc credo eos.</p>
    <p>In suis epulis, &amp; commessationibus</p>
    <p>Esse totos: Atque adeò, vt iam noctis tempus est,</p>
    <p>≤line=830≥ Cibo, potuque oppletos, obrutosque altum</p>
    <p><note>
      <p><hi rendition="simple:italic">In margine</hi> Troch.</p>
    </note>Stertere, impendentis securos periculi.</p>
    <p>Dormiant: ego illos, vt merentur, excitabo</p>
    <p>Sacrilegos: Nam mihi Deum adiutorem confido fore:</p>
    <p><note>
      <p><hi rendition="simple:italic">In margine</hi> Troch.</p>
    </note>Qui per me suum famulum execrabiles</p>
    <p>≤line=835≥ Cacodaemonum regi, omnique populo reuelabit</p>
    <p>Astus, fallacias, &amp; sycophantias.</p>
    <p>Quibus illi simplices homines ac credulos</p>
    <p>Miserè fefellerunt, atque illuserunt hactenus:</p>
    <p>Praeterea cunctis maiestatem, numenque ostendet suum.</p>
    <p>≤line=840≥ Quae vt ita nunc eueniant, oro atque obtestor mi
    Deus.</p>
    <p>≤page=80≥</p>
    <p>Sic tua potestas euadet celeberrima,</p>
    <p>Si his impijs per me retectis fraudibus,</p>
    <p>Abominabile istud idolum euertatur turpiter.</p>
    <p>Age, age, benè rem successuram mens auguratur</p>
    <p>≤line=845≥ Mihi, ita nunc gestit gaudio. Ibo intrò, &amp; simulac
    diluxerit,</p>
    <p>Ad regem ibo, vt nihil in me esse morae intelligat.</p>
  </div>
  <div type="level2" xml:id="actvs-v.-scena-i.">
    <head>20. ACTVS V. SCENA I.</head>
    <p>CYRVS, DANIEL.</p>
    <p>Iambici.</p>
    <p>QVid, itane ad clarum dormiui diem? Quanquam</p>
    <p>Maiorem noctis partem degi insomnem: adeò</p>
    <p>Sum sollicitus, in quam tandem hac res sit euasura</p>
    <p>≤line=850≥ Catastrophen: adeoque metuo, ne Danieli</p>
    <p>Infeliciter haec cedat confidentia.</p>
    <p>Qui si falso sacerdotes accusasse</p>
    <p>Deprehendatur, nulla causa est, quin diris cruciatibus</p>
    <p>Afflictus, miserè pereat protinus. Quod idem quoque</p>
    <p>≤line=855≥ Sacerdotibus eueniet, si fucum nobis ab illis</p>
    <p>Factum esse constiterit: At nimium Danieli</p>
    <p>Timeo malè: cui ex animo cupio optime. Neque id herculè</p>
    <p>Mirum, cum illius operâ, ac consilio hactenus</p>
    <p>Vsus sim felicißime: cumque ipso auctore nihil</p>
    <p>≤line=860≥ Vnquam sim aggressus, quòd non prosperè
    successerit.</p>
    <p>At eccum eum exeuntem. Quam quietus, ac</p>
    <p>Tranquillus sit vide. Da. Regem loquentem</p>
    <p>Audire hic videor mihi. Diem felicem &amp; prosperum</p>
    <p>Tibi opto Rex inuictißime. Cyr. Habeo gratiam</p>
    <p>≤line=865≥ Mi Daniel, idemque tibi reprecor. Sed ne id precer</p>
    <p>≤page=81≥</p>
    <p>Tibi frustra, nimis herculè metuo. Quod si</p>
    <p>Nunc etiam à pertinaci, atque isthoc proposito adamantino</p>
    <p>Recesseris, &amp; culpam confessus, Belum mecum adoraueris,</p>
    <p>Non solum haec, quae ingenti reipublicae tumultu,</p>
    <p>≤line=870≥ Magnoque meo dolore hactenus es molitus, tibi</p>
    <p><note>
      <p><hi rendition="simple:italic">In margine</hi> Troch.</p>
    </note>Ignoscam, verùm etiam ad dignitatem maximam,</p>
    <p>Amplißimosque honores prae omnibus reliquis</p>
    <p>Meis te proceribus efferam.</p>
    <p>Nihil optabis, quin optatum feres. Da. Absit</p>
    <p>≤line=875≥ Mi domine, vt vana, atque breui rerum terrenarum
    gloriâ.</p>
    <p>A vero me abduci patiar. Quanquam tuorum</p>
    <p>Erga me beneficiorum tanta est copia, vt nihil</p>
    <p>Addi queat. Sed ad templum nunc, si videtur,</p>
    <p>Eamus. Ibi impostorum istorum tibi retegam fallacias.</p>
    <p>≤line=880≥ Cyr. Mirabor, si tu isthuc nobis effeceris.</p>
    <p>Praecedamus nos Daniel, vos sequimini.</p>
  </div>
  <div type="level2" xml:id="actvs-v.-scena-ii.">
    <head>21. ACTVS V. SCENA II.</head>
    <p>ICHTHYBOLVS, MELCHIAS, TORBELLVS.</p>
    <p>Eiusdem rationis versus.</p>
    <p>EHo, diluxit. Cesso pultare ostium</p>
    <p>Melchia? At ipse opportunè exit foras. Hem Melchia.</p>
    <p>Mel. Quisnam est qui me? Tun’ hîc eras Ichthybolei</p>
    <p>≤line=885≥ Quid, hic tam manè? qui noctu tantum biberas? Ich.
    Neque</p>
    <p>Quiescendi, neque dormiendi mihi fuit</p>
    <p>Copia: ita nobis à sceleratis Danielis machinis</p>
    <p>Cauere nos tempus monet.</p>
    <p>Sed eccum Torbellum. Torbelle, quid nobis</p>
    <p>≤line=890≥ Adfers? Tor. Egon? Nihil me hercule, nisi caput</p>
    <p>≤folio=F≥</p>
    <p>≤page=82≥</p>
    <p><note>
      <p><hi rendition="simple:italic">In margine</hi> Troch.</p>
    </note>Nocturnâ grauatum crapulâ. Nunquam pol, quod sciam,</p>
    <p>Coenaui delicatius, nunquam prolixius.</p>
    <p><note>
      <p><hi rendition="simple:italic">In margine</hi> Troch. 3.</p>
    </note>Non vinum, per Iouem, mihi videbatur,</p>
    <p>Sed nectar merum. Ich. Valeant ista. Aliud hocce</p>
    <p>≤line=895≥ Tempus postulat. Iam, vt opinor, aderit rex.</p>
    <p>To. Adsit vbi volet: In portu nos nauigamus incolumes</p>
    <p>Mel. Ita spero. Tor. Speras Melchia? Vah, certa res</p>
    <p><note>
      <p><hi rendition="simple:italic">In margine</hi> Troch.</p>
    </note>Est. In Danielem cudetur faba. Ecce regis</p>
    <p>Sigillum illaesum, atque integrum.</p>
    <p>≤line=900≥ Mel. Video. To. Ad hoc, consumpta intus deprehenduntur
    omnia.</p>
    <p>Sed eccum regem accedentem. Ich. Cedamus illi paululum</p>
    <p>Atque à templo abeamus longiùs. Mox huc reuersi,</p>
    <p><note>
      <p><hi rendition="simple:italic">In margine</hi> Troch.</p>
    </note>Exoptatum nobis conspiciemus spectaculum. Me. Fiat.</p>
  </div>
  <div type="level2" xml:id="actvs-v.-scena-iii.">
    <head>22. ACTVS V. SCENA III.</head>
    <p>CYRVS, DANIEL. LEONIDAS, ICHTHYBOLVS, cum reliquis
    Sacerdotibus.</p>
    <p>Eiusdem generis versus.</p>
    <p>AD templum venimus, cera inuiolata, &amp; integra</p>
    <p>≤line=905≥ Est. Vae tibi Daniel. Da. Nihil</p>
    <p>Metuo quicquam domine: Confringe sigillum,</p>
    <p>Atque ostium aperiri iube. Cyr. Hem, factum est. Ingrediamur. Da.
    Sequor.</p>
    <p>Cyr. Pol magnus es Bele, neque quicquam in te est doli.</p>
    <p>Heus, heus, adesdum Daniel. Viden’ hîc nihil</p>
    <p>≤line=910≥ Ex epulis hesternis relictum? O te miserrimum!</p>
    <p>Da. Non ego miser Domine; sed faxo vt hos miseros</p>
    <p>Esse fateare, qui suis technis, &amp; fraudibus</p>
    <p>Tibi os subleuerunt hactenus. Cyr. O ingentem hominis improbi</p>
    <p>Audaciam! Da. Ne vociferare mi Domine.</p>
    <p>≤page=83≥</p>
    <p>≤line=915≥ Quin potiùs, quaenam haec sint pedum vestigia?</p>
    <p>Quae paßim conspicis, tecum perpende sedulo. Hem,</p>
    <p>Mane sodes; nec quoquam longiùs progredere. Cyr. Prô</p>
    <p>Deûm immortalium fidem!</p>
    <p>Quorum tu haec esse arbitraris vestigia.</p>
    <p>≤line=920≥ Da. Sacerdotum procul dubio, eorumque vxorum,</p>
    <p>Et liberorum. Cyr. Siccine suspicare Daniel?</p>
    <p>Non suspicio haec est mi Domine: indubitata res</p>
    <p>Est, ac certißima. Cyr. Videris mihi verisimile</p>
    <p>Dicere. Vah, mihi sic verba esse data dispudet.</p>
    <p>≤line=925≥ Eho, trahite huc ad me impostores istos impios.</p>
    <p>Hem. quid cessatis? Le. Effectum dabimus rex inuictissime.</p>
    <p>Cy. Digni sunt, qui indignis pereant modis. Leo. Vah, hiccine</p>
    <p>Statis sacrilegi? Ich. O nos miseros! Leo. Comprehendamus
    mastigias.</p>
    <p>Ich. Ah, quid peccauimus obsecro? Le. Iam id quidem factum
    est</p>
    <p>≤line=930≥ Palam. Ich. Quid cedò sodes. Leo. Procedite: in
    templo</p>
    <p>Vos opperitur rex: ibi scietis. Quid tergiuersantur</p>
    <p>Scelesti pugnum ijs in os nisi sequuntur ingere.</p>
    <p>Adducimus tibi rex, quos voluisti. Cyr. Bene</p>
    <p>Fecistis. O impostores! O homines, omnium</p>
    <p>≤line=935≥ Qui viuunt, sceleratißimos</p>
    <p>Ich. Haeccine sunt regis verba? Cyr. An mutire etiam nunc audes
    scelus?</p>
    <p>Ich. O miseriam! Cy Siccine nos dignos arbitrati estis,</p>
    <p>Quos ludificandos vobis praeponeretis?</p>
    <p>Tamque sceleratis circumueniretis dolis?</p>
    <p>≤line=940≥ <note>
      <p><hi rendition="simple:italic">In margine</hi> Troch.</p>
    </note>Ich. Quid deliquimus obsecro? Cyr. Rogas quid deliqueritis
    impudens?</p>
    <p>Res manifesta est. Vnde haec vestigia? Ich. Quae vestigia? Cyr.
    ah</p>
    <p>Nondum vides homo impudentisimè? vestigia haec</p>
    <p>≤folio=F2≥</p>
    <p>≤page=84≥</p>
    <p>Vestrorum sunt pedum, vxorum atque liberorum</p>
    <p>Etiam: quod satis ipsa arguit diuersitas.</p>
    <p>≤line=945≥ Quod nisi statim rem, vti se habet, expedieritis
    mihi,</p>
    <p>Vos omnes vnà cum vxoribus, &amp; liberis</p>
    <p>Discruciandos tradam tortoribus. Ich. Eheu nos miserrimos!</p>
    <p>Cyr. Vah, dicite inquam, idque ocyus, vnde haec sint
    vestigia.</p>
    <p>Eho, cunctamini? Rapite eos hinc ad carnifices,</p>
    <p>≤line=950≥ Vt tormentis verum exprimant. Ich. Mi domine, ne
    saeui</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Sodes tantopere. Omnem rem indicabimus. Cyr. Loquere</p>
    <p>Igitur. Quid cessas? Ich. Sub mensa occultum est ostium,</p>
    <p>Per quod &amp; ingressus in templum, &amp; regressus</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Nobis semper patuit. Cy. O nunquam auditam audaciam!</p>
    <p>≤line=955≥ Visamus Daniel. Prô summe Iupiter!</p>
    <p>Siccine Belus quotidie multis indiget?</p>
    <p>Vix mihi tempero, quin in capillum vobis inuolem</p>
    <p>Impostoribus. Ich. Eheu, clementiam tuam</p>
    <p>Imploramus Rex mansuetißime. Cy. Auferte mihi preces, quibus</p>
    <p>≤line=960≥ Efficietis nihil. Vinctos omnes abripite hinc, &amp;
    sternite.</p>
    <p>Proculcate, ac trucidate illos protinus.</p>
    <p>Quin etiam intereat, quisquis vos audet remorarier.</p>
    <p>Ich. Misereat te nostri rex clementißime.</p>
    <p>Cy. Vah, nullus iam clementiae est locus, abripite</p>
    <p>≤line=965≥ Inquam illos ex oculis meis continuò: &amp;, vt</p>
    <p>Dixi, sine vllâ interimite morâ. Ich. Heu nos infelicissimos!</p>
    <p>Cy. De vxoribus vestris, &amp; liberis, mihi</p>
    <p>Quid sit statuendum, mox videro. Hem, abripite
    tergiuersantes.</p>
    <p>Et fustes, nisi sequuntur, impingite. Da. Quid nunc tibi</p>
    <p>≤line=970≥ Videtur Domine? Cy. Daniel,</p>
    <p>Te magni precij hominem esse, meritò semper arbitratus sum:</p>
    <p>≤page=85≥</p>
    <p>Et posthac à me multo pluris aestimaberis.</p>
    <p>Quem ego quidem quouis honore dignum iudico.</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Nunc tibi Belum hunc in manus do, abutere</p>
    <p>≤line=975≥ Eo, vti voles. Tum templum illius, si videtur,</p>
    <p>Euertito. Da. Gratiam tibi mi domine habeo maximam,</p>
    <p>Cyr. Eamus hinc: pudet enim me, pigetque in hoc</p>
    <p>Execranda loco diutius morarier.</p>
  </div>
  <div type="level2" xml:id="actvs-v.-scena-iiii.">
    <head>23. ACTVS V. SCENA IIII.</head>
    <p>PHORMIO, SYRVS. ICHTHYROLVS, MELCHIAS, TORBELLVS.</p>
    <p>Eiusdem generis versus.</p>
    <p>RVrsúmne restitatis ignaui? Syr. Colaphos, nisi</p>
    <p>≤line=980≥ Se mouerint, impingamus nequißsimis.</p>
    <p>Ich O nos miserrimos! Ph. Supplicium vestris sceleribus</p>
    <p>Dignum luetis. Mel. Vae, vae nobis infelicibus!</p>
    <p>Conuincimur veris, &amp; me mei pudet. Syr. Satis</p>
    <p><note>
      <p><hi rendition="simple:italic">In margine</hi> Troch.</p>
    </note>Iam querelarum est, satisque cessatum. Peruenimus</p>
    <p>≤line=985≥ Ad locum, vbi aut lapidibus obruendi, aut alijs</p>
    <p>Quibus libet modis trucidandi sunt perfidi.</p>
    <p>Tor. O. miseriam! Pho. Nunc aut saxa in eos conijciamus, aut</p>
    <p>Transfigamus nequißimos. Syr. Agitedum, strenuos</p>
    <p>Viros nos praebeamus. Ich. Heu me miserum! Differor</p>
    <p>≤line=990≥ Doloribus. Mel. Itane mori miserum est? Tor. Maturate
    sodes,</p>
    <p>Et subità morte perimite nos infelices. Pho. In hoc</p>
    <p>Equidem versamur sedulo.</p>
    <p>Syr. Collapsi in terram, extremum iam exhalarunt spiritum.</p>
    <p>Pho. Trahamus intrò cadauera, vt sub vesperum</p>
    <p>≤line=995≥ Sepeliantur alicubi. Sy. Placet. Ph. Nunc intrò eamus,
    &amp;</p>
    <p>Hilarem hunc sumamus diem. Sy. Nil pol fecero lubentius.</p>
    <p>≤folio=F3≥</p>
    <p>≤page=86≥</p>
  </div>
  <div type="level2" xml:id="actvs-v.-scena-v.">
    <head>24. ACTVS V. SCENA V.</head>
    <p>BLEPHARO, MESSENIO, DANIEL.</p>
    <p>Eiusdem generis versus.</p>
    <p>Mlror quid sit, quod nos ad se vocari iußit Daniel</p>
    <p>Tum, vt vectes, atque secures adferremus. Mes. Neque ego quid</p>
    <p>Causae sit scio: nisi quod sacerdotes Beli audio</p>
    <p>≤line=1000≥ Martis hodie esse afflictos supplicio. Bl. Sic
    est:</p>
    <p>Atque ideo fortè in templo nobis demoliendum erit</p>
    <p>Aliquid: Nam eo vti veniremus: per seruulum suum</p>
    <p>Mandauit nobis. Quare properemus ne nostra eum</p>
    <p>Offendamus mora. Da. Nescio quid remoretur fabros,</p>
    <p>≤line=1005≥ Quos huc ad me iam dudum iußi accersier.</p>
    <p>Sed procul huc illos aduentare conspicor,</p>
    <p>Securibus, atque vectibus probè armatos.</p>
    <p>Mes. Hem Blepharo, Danielem video stantem ante ostium</p>
    <p>Templi: nostrum aduentum opperitur, vt arbitror.</p>
    <p>≤line=1010≥ BI. Adeamus ad eum, atque appellemus comiter.</p>
    <p><note>
      <p><hi rendition="simple:italic">In margine</hi> Troch.</p>
    </note>Mes. Salue vir honorande. Da. Saluete viri. Benè</p>
    <p>Fecistis, quòd maturius adestis. Sequimini me</p>
    <p>In templum: ibi est, in quo vestrâ mihi operâ erit</p>
    <p>Opus. Bl. Neque hic, neque alibi vsquam in nobis erit mora.</p>
    <p>≤line=1015≥ Mes. Impera, ac factum puta. Da. Benignè dicitis.</p>
    <p>Hoc Beli simulachrum prosternite, atque humi</p>
    <p>Proiectum comminuite, ac conculcate protinus.</p>
    <p>Bl. Hui Deum Belum nobis vti violemus, praecipis?</p>
    <p>Prohibeant hoc superi. Mes. Ego herclè eo scelere meas</p>
    <p>≤line=1020≥ Non ausim polluere manus. Da. Nihil periculi est.</p>
    <p>Non ille Deus est, sed inanima, &amp; vilis statua, minimo</p>
    <p>Sternenda negotio. Agite sodes, experimini, &amp;</p>
    <p>≤page=87≥</p>
    <p>Vectes, cuneos, atque secures illi àdmouete fortiter.</p>
    <p>Mes. Tantum profectò, tamque nefandum committere</p>
    <p>≤line=1025≥ Non ausim facinus. Tu si me fortè audacior es
    Blepharo,</p>
    <p>Ehodum, admoue manus. Bl. Absit Messenio.</p>
    <p>Da. Vah, quid statis meticulosi. Nihil hinc vobis mali</p>
    <p>Eueniet. Ad me recipio. Quin templum quoque hoc</p>
    <p>Totum euertendum erit vobis. Agite, nulla</p>
    <p>≤line=1030≥ Vos remoretur cunctatio.</p>
    <p>Mes. Hem, vis quidem haec est. Quid? cogis nos? Dan. Cogo atque
    impero.</p>
    <p>Bl. Faciamus herculè sedulò, sed hac quidem</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Conditione, vt si quid fortè hinc euenerit.</p>
    <p>Infelicius, tu accusandus sis solus, vt pote</p>
    <p>≤line=1035≥ Qui nos inuitos huc impuleris. Da. Ratum</p>
    <p>Esto manus tantum admolimini. Mes. Aereus</p>
    <p>Hic est Deus profectò, &amp; intus planè luteus. Bl. Iupiter.</p>
    <p>Supreme! quam ego nouam rem video? Dij vos perdant
    sacrilegos,</p>
    <p>Qui credulos nos vestris fucis, ac fallacijs.</p>
    <p>≤line=1040≥ <note>
      <p><hi rendition="simple:italic">In margine</hi> Troch.</p>
    </note>Decepisti hactenus. Da. Iam dudum illi dignum suis</p>
    <p>Sceleribus perpeßi sunt supplicium. Vos pergite</p>
    <p>Et impium monstrum prosternite, atque humi</p>
    <p>Praecipitate strenui. Tuero te</p>
    <p><note>
      <p><hi rendition="simple:italic">In margine</hi> Troch.</p>
    </note>Nunc Bele, si quid diuinae in te habes potentiae.</p>
    <p>≤line=1045≥ Mes. Ha, ha, hae, praeceps in terram corruit miser.
    Nae ille</p>
    <p>Ficulnus planè, atque imbellis Deus est. Bl. O nos
    stultissimos!</p>
    <p>Qui truncum hunc pro Deo nobis adorandum, ac</p>
    <p>Colendum censuimus. Da. Nunc templum aggredimini alacriter,</p>
    <p>Totumque euertite, atque solo aequate. Quod vbi</p>
    <p>≤line=1050≥ Fuerit effectum, mercedem vestris laboribus</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Dignam faxo vt habeatis protinus, Mes. Faciemus herculè</p>
    <p>Sedulò. Da. Nae res haec mihi cessit feliciter.</p>
    <p>≤folio=F4≥</p>
    <p>≤page=88≥</p>
    <p>Sed absit vt in hac re mihi quicquam arrogem.</p>
    <p>Quin diuino potius est asscribendum numini,</p>
    <p>≤line=1055≥ Quodcunque hic est gestum. Humanum nihil potest</p>
    <p>Ingenium, nihilque nostra valet industria.</p>
    <p>Sed intrò eo, &amp; fabros dum veniant, opperiar domi,</p>
    <p>Mes. Nunc diruta, euersaque sunt omnia Blepharo:</p>
    <p>Nil iam restat, nisi vt pretium</p>
    <p>≤line=1060≥ Nobis debitum petamus. in quo Danielem</p>
    <p>Promptum, paratum, atque benignum fore arbitror.</p>
    <p>Ble. Eamus ad illum &amp; acceptâ pecuniâ, diem</p>
    <p>Hunc laeti, atque hilares transigamus. Mes. Hem, placet.</p>
  </div>
  <div type="level2" xml:id="peroratio.">
    <head>25. PERORATIO.</head>
    <p>Iambici.</p>
    <p>HIc desistemus spectatores optimi:</p>
    <p>≤line=1065≥ Nam plura his auctor adijcienda non putat.</p>
    <p>Cùm historia ad perfectum sit deducta exitum.</p>
    <p>Quae autem sequuntur ibidem in sacris Biblijs,</p>
    <p>Nimirum quo pacto dracone occiso Daniel</p>
    <p>Obiectus sit leonibus, &amp; diuino numine</p>
    <p>≤line=1070≥ Seruatus integer, saluusque euaserit:</p>
    <p>Haec noster addenda sibi non putauit, vtpote ab</p>
    <p>Hoc argumento aliena; &amp; ex quibus alia confici</p>
    <p>Posset actio. Neque haec eò arbitrabitur</p>
    <p>Nunc quisquam dicta, quòd poëtam istum alterum,</p>
    <p>≤line=1075≥ Qui ea coniunxit, reprehendendum putemus: at</p>
    <p>Ob id solùm, ne quis, vt imperfectam, atque mutilam</p>
    <p>Hanc nostram reijciendam censeat comoediam.</p>
    <p>Nunc superest, vt vobis agamus gratias.</p>
    <p>Quorum silentio, ac modestia, noster</p>
    <p>≤line=1080≥ Hic ludus scenicus stetit feliciter.</p>
    <p>Quae sanè res auctori ad alias fabulas</p>
    <p>≤page=89≥</p>
    <p>Scribendas, nobis verò ad agendas maximum</p>
    <p>Nunc addit calcar. Neque necesse esse arbitror.</p>
    <p>Vt huius sacrae historiae vobis mysticum</p>
    <p>≤line=1085≥ Hic explicem sensum: cum is cunctus sit
    notißimus.</p>
    <p>Nimirum hominem probum, atque pium etiam inter impios</p>
    <p>Incolumem, ac tutum fore semper, Deo in omnibus</p>
    <p>Rebus ei auxiliante. Hinc itaque solatium</p>
    <p>Petemus, si fortè in homines inciderimus</p>
    <p>≤line=1090≥ Malos: rati à nullo nos posse laedi, modo Deum</p>
    <p>Habeamus adiutorem, ac propicium. Nunc si</p>
    <p>Quod actum est, vobis non displicuit, plaudite.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
  <p>≤folio=F5≥</p>
</div>
</body>
</text>
</TEI>
