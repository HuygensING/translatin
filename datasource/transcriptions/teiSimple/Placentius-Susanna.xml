<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p><hi rendition="simple:bold">Susanna per Placentium evangelisten
  lusa</hi></p>
  <p>Epigramma ad lectorem.</p>
  <p>Quid iuvat heus iuvenes veteris monumenta Terenti</p>
  <p>aut Plauti, aut Nevi volvere saepe manu,</p>
  <p>et spectatori vanas divendere nugas,</p>
  <p>in quibus instruitur desidiosus amor?</p>
  <p>Quin potius placeant divina poëmata nostri</p>
  <p>Evangelistae, qui canit ore caro.</p>
  <p>Hic bene Susannam festivo carmine lusit</p>
  <p>quamquam senes turpis commacularit amor.</p>
  <p>Annis sub teneris divinas discere praestat</p>
  <p>historias, veterum quam recitare leves.</p>
  <p>Nam quod percipiunt iuvenes aetate recenti,</p>
  <p>firmius inhaeret, nec cito desidet.</p>
</div>
<div type="level1" xml:id="main">
  <head>Main</head>
  <div type="level2" xml:id="interlocutores">
    <head>1. Interlocutores</head>
    <p><hi rendition="simple:italic">Poëta orans argumentum ad
    populum</hi>.</p>
    <p>Crito <hi rendition="simple:italic">advocatus.</hi></p>
    <p>Petulus <hi rendition="simple:italic">Critonis famulus</hi>.</p>
    <p>Hislio <hi rendition="simple:italic">pedellus Chrisali
    famulus.</hi></p>
    <p>Chrisalus <hi rendition="simple:italic">iudex.</hi></p>
    <p>Joachimus <hi rendition="simple:italic">Susannae
    maritus</hi>.</p>
    <p>Susanna.</p>
    <p>Maura, Livia <hi rendition="simple:italic">pedissiquae</hi>.</p>
    <p>Charinus <hi rendition="simple:italic">Susannae famulus</hi>.</p>
    <p>Carnifices duo.</p>
    <p>Helchias <hi rendition="simple:italic">Susannae pater</hi>.</p>
    <p>Daniël <hi rendition="simple:italic">propheta</hi>.</p>
    <p>Populus <hi rendition="simple:italic">spectator</hi></p>
    <p>Lorarii duo <hi rendition="simple:italic">personae mutae</hi></p>
    <p><hi rendition="simple:italic">Angelus persona muta, stringens
    gladium</hi></p>
  </div>
  <div type="level2" xml:id="argumentum-sub-iambis-hyponactiis">
    <head>2. Argumentum <hi rendition="simple:italic">sub iambis
    hyponactiis</hi></head>
    <p>Senes duo multo omnium impiissimi</p>
    <p>ira, libidine, avaritia, gula, omnibus</p>
    <p>breviter malis foeti, vegeti impliciti oppido</p>
    <p>castae Susannae inurere cauterium</p>
    <p>ausi, dolos excogitant adulterii.</p>
    <p>Pomario abdunt, Susanna dum lavat</p>
    <p>corpusculum, exque more smigmate abluit</p>
    <p>oleoque, puellis tunc abeuntibus procul,</p>
    <p>ab angulo emergunt, rogantque improbum</p>
    <p>factum ; illa constanter negat, minantibus</p>
    <p>senibus quid acturi sient ; ea invocat</p>
    <p>servos, senes contra Susannam adulteram</p>
    <p>aiunt, iuveni paruisse. Nil pudet viros</p>
    <p>mentirier. Hortantur populum in necem</p>
    <p>miserae Susannae; educta spem superis duit,</p>
    <p>parat lapides plebs, flet maritus anxius.</p>
    <p>Circum at Daniel propheta avocat manus</p>
    <p>Declarat impiam rem, redit in senes malum,</p>
    <p>quod innocenti foeminae paratum erat.</p>
    <p>Ita servat integros Deus optimus, malos</p>
    <p>perdit. Docemur hoc argumento habere abditam</p>
    <p>spem in coelicolas ; favete nutibus.</p>
    <p>Exibit hic bis pessimus senex Crito.</p>
  </div>
  <div type="level2" xml:id="actus-primus">
    <head>3. ACTUS PRIMUS</head>
    <p><hi rendition="simple:italic">Crito iureconsultus et Petulus
    servus</hi></p>
    <p>Sexcentae pestes, podagrae, pleureses malae</p>
    <p>has puellas obtineant diu, quas senum</p>
    <p>non miseret magis, quasi desissemus</p>
    <p>vivere, aut omnino non possemus amandi compotes.</p>
    <p><hi rendition="simple:italic">Pet</hi>. Sapiunt.
    <hi rendition="simple:italic">Cri</hi>. Quid ita?</p>
    <p><hi rendition="simple:italic">Pet.</hi> Quia annosos equos non
    comparant ad onus,</p>
    <p>neque detritas vestes festo die induunt.</p>
    <p>Ea sunt omnium ingenia. <hi rendition="simple:italic">Cri.</hi>
    Atqui?</p>
    <p>Haud ita oderunt veterem pecuniam.</p>
    <p><hi rendition="simple:italic">Pet</hi>. Scio, nam ea manet sibi
    similis,</p>
    <p>senes non itidem: varii sunt, momento</p>
    <p>evanidi sapientia, ingenio irritabiles,</p>
    <p>praecoces in rixam. <hi rendition="simple:italic">Cri.</hi>
    Carcer, servum</p>
    <p>meum hostem alo. <hi rendition="simple:italic">Pet</hi>.
    Here.</p>
    <p><hi rendition="simple:italic">Cri.</hi> Lorarii.
    <hi rendition="simple:italic">Pet.</hi> Hem.
    <hi rendition="simple:italic">Cri</hi>. Hunc sycophantam</p>
    <p>servum meum Petulum, facite eum insimulationis ≤folio=A3≥</p>
    <p>tam calumniosae poeniteat.</p>
    <p><hi rendition="simple:italic">Pet</hi>. Audi, obsecro.
    <hi rendition="simple:italic">Cri.</hi> Non audio.</p>
    <p><hi rendition="simple:italic">Pet</hi>. Etiamne verbum ullum?
    <hi rendition="simple:italic">Cri.</hi> Non unum quidem.</p>
    <p><hi rendition="simple:italic">Pet</hi>. Nec in rem tuam
    aliquid?</p>
    <p><hi rendition="simple:italic">Cri.</hi> Auferte in praecipitium
    scelus. <hi rendition="simple:italic">Pet.</hi> Hoihoi</p>
    <p>Scapha meretricula iam nunc aderit.</p>
    <p>Mehercule, non poterit ei persuaderi</p>
    <p>ut maneat, nisi verbis meis.</p>
    <p><hi rendition="simple:italic">Cri</hi>. Scapham narras? Euge, mi
    Petule.</p>
    <p><hi rendition="simple:italic">Pet</hi>. Protinus alius est.
    <hi rendition="simple:italic">Cri.</hi> Scapham</p>
    <p>ne huius patriae ornamentum?</p>
    <p><hi rendition="simple:italic">Pet</hi>. Scapham, inquam, quae
    palmam facile</p>
    <p>praeripit omnibus. <hi rendition="simple:italic">Cri</hi>. Homo
    frugies</p>
    <p>pulchreque de me meritus, quo non optarem</p>
    <p>conducibiliorem. At abi vero intus, ac cura,</p>
    <p>luculentus sit locus et eleganter ubique omnia.</p>
    <p><hi rendition="simple:italic">Pet.</hi> Nihil moror.
    <hi rendition="simple:italic">Cri.</hi> Iam nunc iuventa mihi
    rediit.</p>
    <p><hi rendition="simple:italic">Hislio pedellus, Crito,
    Petulus</hi></p>
    <p>Egregium vero senem, sed audit, hem Crito salve.</p>
    <p>Cri. Salve Hislio, tu hic aderas lepidum capitulum.</p>
    <p>Ecquid obsecro novarum rerum?
    <hi rendition="simple:italic">His.</hi> Forensium aliquid.</p>
    <p><hi rendition="simple:italic">Cri.</hi> Dii nos amant.
    <hi rendition="simple:italic">His.</hi> Obambulabam cogitabundus</p>
    <p>ac ungues rodens. <hi rendition="simple:italic">Cri.</hi> Saepe
    soles.</p>
    <p><hi rendition="simple:italic">Pet.</hi> Video e specu fortuna
    emergentem virgunculam.</p>
    <p><hi rendition="simple:italic">Cri.</hi> Hem perge, apud me
    licet.</p>
    <p><hi rendition="simple:italic">Pet.</hi> Facite honesta, ut siqua
    est alia.</p>
    <p><hi rendition="simple:italic">Cri.</hi> Beate.
    <hi rendition="simple:italic">His.</hi> Plorabat, opem rogabat,
    quaerebat patronum.</p>
    <p><hi rendition="simple:italic">Cri.</hi> Offendit te opportunum
    satis, quid neges?</p>
    <p><hi rendition="simple:italic">His.</hi> Propere audio eam anxie
    dicentem causam.</p>
    <p><hi rendition="simple:italic">Cri.</hi> At non illubenter scio.
    <hi rendition="simple:italic">His.</hi> Israelitem</p>
    <p>interea se dicebat, patre circumciso natam.</p>
    <p><hi rendition="simple:italic">Cri</hi>. Si bella sit, quo patre,
    minimum.</p>
    <p><hi rendition="simple:italic">His.</hi> Tum verbis identidem
    sobrie isthuc egi,</p>
    <p>ut temperaret lacrymas. <hi rendition="simple:italic">Cri</hi>.
    Verbis</p>
    <p>an rebus? <hi rendition="simple:italic">His.</hi> Imo, virgo
    erat.</p>
    <p><hi rendition="simple:italic">Cri.</hi> Caeterum, nam spes erat
    posse eam audire?</p>
    <p><hi rendition="simple:italic">Pet.</hi> Quos?
    <hi rendition="simple:italic">Cri.</hi> Senes.
    <hi rendition="simple:italic">Pet.</hi> Maxime,</p>
    <p>modo nihil cum ea vestrae pugnaret sententiae.</p>
    <p><hi rendition="simple:italic">Cri.</hi> Nefas, fas, aequum,
    iniquum, lubens.</p>
    <p><hi rendition="simple:italic">Pet.</hi> Capillus passus, oculus
    intime luxurians,</p>
    <p>tota cutis eburnea. <hi rendition="simple:italic">Cri.</hi> Ubi
    nam pergentum</p>
    <p>ea est? <hi rendition="simple:italic">His.</hi> Iussi alicunde
    consilium ut peteret</p>
    <p>apud iudicem Chrisalum. <hi rendition="simple:italic">Cri</hi>.
    Sterquilinium.</p>
    <p><hi rendition="simple:italic">His.</hi> Succenses?
    <hi rendition="simple:italic">Cri</hi>. Quid enim, num</p>
    <p>adduxisti domi meae? <hi rendition="simple:italic">His</hi>.
    Isthuc Petuli ≤folio=A4≥</p>
    <p>officium est. <hi rendition="simple:italic">Cri.</hi> Utrumque
    malis exemplis</p>
    <p>dii deaeque perdant. <hi rendition="simple:italic">His.</hi>
    Mitius fulminator.</p>
    <p><hi rendition="simple:italic">Cri.</hi> Scisti me amicum?
    <hi rendition="simple:italic">His</hi>. Scio etiam num,</p>
    <p>sed praepedivit memoriam virginis improbus dolor.</p>
    <p><hi rendition="simple:italic">Pet.</hi> Imperator meus
    Hislio.</p>
    <p><hi rendition="simple:italic">His</hi>. Petule, te ipsam optabam,
    affines sumus</p>
    <p>utrumque eadem prece male devovit senex.</p>
    <p><hi rendition="simple:italic">Cri.</hi> Utinam mihi in manu
    teneam aeque perdere,</p>
    <p>ac velle hoc consiliabulum.
    <hi rendition="simple:italic">His.</hi> Audisne iracundiam?</p>
    <p><hi rendition="simple:italic">Pet.</hi> Occidi.
    <hi rendition="simple:italic">Cri.</hi> Melius, Petule</p>
    <p>ne cessa solicitus esse in vesperum,</p>
    <p>ego hinc abiens Chrisalum adoriar,</p>
    <p>ut valuerit cum scitula virgine.</p>
    <p><hi rendition="simple:italic">Petulus, Hislio</hi></p>
    <p>Scilicet amat Crito. <hi rendition="simple:italic">His.</hi>
    Octogenariusne?</p>
    <p><hi rendition="simple:italic">Pet.</hi> Et quidem procaciter, ac
    perdite.</p>
    <p><hi rendition="simple:italic">His.</hi> O severum iudicem.
    <hi rendition="simple:italic">Pet.</hi> Haud ita pisciculi</p>
    <p>in piscinis ludibundi solem anhelant,</p>
    <p>atque ipsius quotidie scorta recentiora.</p>
    <p>Virgines eum siquae adeunt consilii causa,</p>
    <p>non abeunt integrae. Aedepol hercle,</p>
    <p>Scapham meretricem in cenam vocavit?</p>
    <p>Huius hodie gratia mihi benefiet.</p>
    <p><hi rendition="simple:italic">His.</hi> Ah Petule.
    <hi rendition="simple:italic">Pet.</hi> Quid est?</p>
    <p><hi rendition="simple:italic">His.</hi> Eiusdem omnino farinae
    ausim dicere iudicem</p>
    <p>herum meum Chrisalum. Nam lippit, titubat,</p>
    <p>marcet totus; at at metuo, quorsum</p>
    <p>evadat virguncula. <hi rendition="simple:italic">Pet</hi>. Eo
    concessit,</p>
    <p>nihil addubita, lupus non remittet ovem.</p>
    <p><hi rendition="simple:italic">His.</hi> Me miserum, potui iam
    dudum ex vultu</p>
    <p>facere obstinatam libidinem. Atque adeo haec</p>
    <p>non commemineram. <hi rendition="simple:italic">Pet.</hi>
    Quenquam esse</p>
    <p>ingenio tam bruto, ut citra verecundiam</p>
    <p>in hunc sexum quoque peccet? O mores</p>
    <p>ad quos secula redierunt. <hi rendition="simple:italic">His.</hi>
    Quin tu</p>
    <p>tace, Petule, nisi hoc clamore ad restim</p>
    <p>mihi rem redire desideras. Caeterum</p>
    <p>ut in aurem aperte aliquid fabuler,</p>
    <p>reges nos esse oportuit. <hi rendition="simple:italic">Pet.</hi>
    At hodie nihil</p>
    <p>minus sumus, quam tanti mali auspices.</p>
    <p><hi rendition="simple:italic">His.</hi> Tum liceret tam
    manifestae insaniae</p>
    <p>nobis obicem ponere. <hi rendition="simple:italic">Pet.</hi> Ah,
    obicem?</p>
    <p>Scitum est, vel ubique gentium cum autoritate</p>
    <p>alium exurgere animum; videat optimos</p>
    <p>pessimos fieri, certe bonis parum convenit</p>
    <p>cum fucatis sublimibusque titulis. ≤folio=A5≥</p>
    <p><hi rendition="simple:italic">His.</hi> Ita est, sed ut abeam
    opus est facto.</p>
    <p><hi rendition="simple:italic">Pet.</hi> Mihi vero ut scite omnia
    domi meae coaptem,</p>
    <p>quandoquidem tanta imperatrix proximo ventura sit.</p>
    <p><hi rendition="simple:italic">Crito et Petulus</hi></p>
    <p>Non irascar isthic Chrisalo? Solus potitus est</p>
    <p>cupitis amplexibus, virginem sine teste vitiavit.</p>
    <p>Ubi obiurgavi hominem, ait multa quidem</p>
    <p>multis argumentis me idem fere domi nuper</p>
    <p>patrasse, idque manifestius quam quod inficiar.</p>
    <p>Quamquam, dii boni, levius tulerim factum inhumanum,</p>
    <p>quod me domi meae pellex maneat lepidissima.</p>
    <p>Sed eccum Petulum ut ridet affatim, ut laetus</p>
    <p>est nebulo, siquidem iam una licebit nobiscum</p>
    <p>obligurire, saginari citra dispendium.</p>
    <p><hi rendition="simple:italic">Pet.</hi> Iubet Scapha ad se
    quantum potes properes.</p>
    <p><hi rendition="simple:italic">Cri.</hi> Vivo ad nomen Scaphae,
    quoties occurrit.</p>
    <p>Obliviscor modo omnium iniuriarum, ita</p>
    <p>sum gaudio factus velut ebrius.</p>
    <p><hi rendition="simple:italic">Chrisalus iudex, Crito, Ioachinus,
    Susanna.</hi></p>
    <p>Ego non illum obiurgem, qui infami scelere</p>
    <p>nomen, gloriam, maiestatem, ordinem denique</p>
    <p>iureconsultorum invertit? Quid dicant cives,</p>
    <p>imo quid non dicant? Critonem esse, senem esse,</p>
    <p>iudicem esse, cuius aedes pateant meretrici.</p>
    <p>Gestio illum in conspectu dari, ut sciat.</p>
    <p><hi rendition="simple:italic">Cri</hi>. Atque adeo quid tua?
    <hi rendition="simple:italic">Chr.</hi> Ehem, Crito,</p>
    <p>tu hic eras? Oratum te advenio.</p>
    <p>C<hi rendition="simple:italic">ri</hi>. Scilicet hominum omnium
    quos sol videt deploratis.</p>
    <p>An te putas tuaque facta ignorare omnes ?</p>
    <p>Invidus es. <hi rendition="simple:italic">Chr</hi>. An metuis?
    <hi rendition="simple:italic">Cri.</hi> Avarus es.</p>
    <p><hi rendition="simple:italic">Chr</hi>. Saepe aliquando.
    <hi rendition="simple:italic">Cri.</hi> Luxu perditus.</p>
    <p><hi rendition="simple:italic">Chr.</hi> Tempora vero.
    <hi rendition="simple:italic">Cri.</hi> Incestuosus</p>
    <p><hi rendition="simple:italic">Chr</hi>. Satis.
    <hi rendition="simple:italic">Cri</hi>. Sacrilegus, ne quid
    addam.</p>
    <p><hi rendition="simple:italic">Chr</hi>. Malum, nisi taceas.
    Vicissim audies male.</p>
    <p>Dixi Crito. <hi rendition="simple:italic">Cri</hi>. Si tu perges
    uno verbulo</p>
    <p>contra hoc strepere, iniuriarum teneo inexplebilem dicam</p>
    <p>Dixi Chrisale. <hi rendition="simple:italic">Chr</hi>. Enimvero,
    si redeamus in gratiam.</p>
    <p><hi rendition="simple:italic">Cri.</hi> In pugnos malim.
    <hi rendition="simple:italic">Chr</hi>. Aedepol, non vidi</p>
    <p>magis immodestam audaciam.
    <hi rendition="simple:italic">Cri.</hi> Consultius multo</p>
    <p>cacodaemonem irritasses, quam huic meo stomacho</p>
    <p>negotium facessis. <hi rendition="simple:italic">Chr</hi>. At
    ignosce, obsecro.</p>
    <p><hi rendition="simple:italic">Cri</hi>. Ni me haec aetas
    prohibeat magis quam metus,</p>
    <p>facile doceam te non frustra ab seniis calumniatum</p>
    <p>iri opera. <hi rendition="simple:italic">Chr</hi>. Quin tu tandem
    memento nos</p>
    <p>esse presbyteros, quorum nutu ac renutu ≤folio=A6≥</p>
    <p>oculi omnium pendeant. <hi rendition="simple:italic">Cri</hi>.
    Scelus, omnium oculos</p>
    <p>narras, cum nemo sit qui te impiissimum</p>
    <p>non norit? <hi rendition="simple:italic">Chr</hi>. Ingenue, haud
    admodum</p>
    <p>enim dissidemus ab auditorio, cave ne imprudentes</p>
    <p>nos Ioachimus classicus opprimat.</p>
    <p>Siquidem vir est, sancta apud vulgum eius</p>
    <p>est auctoritas, possumus uno strepitu grandem</p>
    <p>opinioni nostrae facere iacturam.</p>
    <p><hi rendition="simple:italic">Ioa.</hi> Ita faciam, ut dixi,
    Susanna.</p>
    <p><hi rendition="simple:italic">Sus.</hi> Debemus, aecastor, isthuc
    aetati tardae</p>
    <p>ut venerandae canitiei, ut meliuscule undique</p>
    <p>sentiant nos affectos senes, etiam si</p>
    <p>desit autoritas. <hi rendition="simple:italic">Ioa</hi>. Vocabo
    utrumque ad prandium.</p>
    <p><hi rendition="simple:italic">Chr.</hi> Sed eccum aggreditur.
    <hi rendition="simple:italic">Ioa.</hi> Salvete oppido</p>
    <p>multum magistri nostri. <hi rendition="simple:italic">Chr</hi>.
    Tu vero</p>
    <p>tantundem, Ioachime suavissime.
    <hi rendition="simple:italic">Cri.</hi> Nos</p>
    <p>equidem laboriosa hic contentione didiceramus,</p>
    <p>antequam advenisses, ut sicubi commodioribus</p>
    <p>paulo argumentis, argutioribusque possemus causas</p>
    <p>pro republica posthac dicere.</p>
    <p><hi rendition="simple:italic">Ioa.</hi> Profecto ut ubique, ita
    hic exercitatio</p>
    <p>plurimum ponderis adfert. Caeterum in prandium</p>
    <p>utrumque gestio domi meae habere convivam, ne quid</p>
    <p>causemini; ita imperavit Susanna nostra.</p>
    <p><hi rendition="simple:italic">Cri.</hi> Femina est, ita me dii
    bene ament, digna</p>
    <p>cui numquam aliquid negetur. Itaque eamus.</p>
  </div>
  <div type="level2" xml:id="actus-secundus">
    <head>4. ACTUS SECUNDUS</head>
    <p><hi rendition="simple:italic">Crito, Chrisalus senes</hi></p>
    <p>Annos computo, reperio me hodie primum vixisse</p>
    <p>misere. <hi rendition="simple:italic">Chr.</hi> O Susanna,
    Susanna, quam</p>
    <p>magnifice experior oculos tuos vere esse</p>
    <p>magnetes. <hi rendition="simple:italic">Cri</hi>. Eia
    mellitissime Chrisale.</p>
    <p><hi rendition="simple:italic">Chr</hi>. O Crito quid est?
    <hi rendition="simple:italic">Cri</hi>. Rogas ? quod</p>
    <p>me eloqui indignum est. <hi rendition="simple:italic">Chr</hi>.
    Quid enim?</p>
    <p>Hactenus non constamus invicem.</p>
    <p><hi rendition="simple:italic">Cri</hi>. Potis est tacere?
    <hi rendition="simple:italic">Chr</hi>. Maxime.
    <hi rendition="simple:italic">Cri</hi>. Amo.</p>
    <p><hi rendition="simple:italic">Chr</hi>. Susannamne?
    <hi rendition="simple:italic">Cri</hi>. Eam ipsam.</p>
    <p>Ah quam pertinaciter haeret.
    <hi rendition="simple:italic">Chr</hi>. Hau, obsecro,</p>
    <p>eadem mihi iamque vertiginem attulit, adeo</p>
    <p>me indomitus decoquit ignis, abdita</p>
    <p>penetralia furor (heu nimium insolens) obtinet.</p>
    <p>Quid est consilii? Abs te audire percupio.</p>
    <p><hi rendition="simple:italic">Cri</hi>. Quid? Nisi ut demus
    operam mutuam ≤folio=A7≥</p>
    <p>Connitemur in hoc summis viribus astuque.</p>
    <p><hi rendition="simple:italic">Chr</hi>. Atqui? Honesta est, non
    exaudiet</p>
    <p>illecebrosos; adolescentula est, aversabitur senes,</p>
    <p>cum improperio reiciemur. <hi rendition="simple:italic">Cri</hi>.
    Miserum me,</p>
    <p>nisi potiar, certum est perire.
    <hi rendition="simple:italic">Chr</hi>. Ipsum id ego.</p>
    <p><hi rendition="simple:italic">Cri</hi>. Quin igitur aperte
    pereamus.</p>
    <p><hi rendition="simple:italic">Chr</hi>. Respira aliquantisper,
    plus satis est amare,</p>
    <p>si non etiam desperemus. <hi rendition="simple:italic">Cri</hi>.
    An tu</p>
    <p>vero nihil iam potes, qui saepe sphingem</p>
    <p>evicisti dolis? <hi rendition="simple:italic">Chr</hi>. Caeterum
    tua refert hic</p>
    <p>altius insistere, qui ubivis universos sutelis</p>
    <p>anteis. Redige in memoriam, ut ut</p>
    <p>millies instructas virginum ades consilio</p>
    <p>expugnaveris, inglorium est omne vetus</p>
    <p>modo hic deficiant artes tuae.</p>
    <p><hi rendition="simple:italic">Cri</hi>. Papae spes est iniecta.
    <hi rendition="simple:italic">Chr.</hi> Abundas,</p>
    <p>enarra. <hi rendition="simple:italic">Cri.</hi> Scisne pomarium
    esse Ioachimo?</p>
    <p><hi rendition="simple:italic">Chr</hi>. Scio, nempe quo
    contemplari solemus</p>
    <p>euntem eam ac redeuntem bellissime.</p>
    <p><hi rendition="simple:italic">Cri.</hi> Ibi plurimum confert se a
    prandio, ut lavet</p>
    <p>augusto pedissequarum sodalitio.
    <hi rendition="simple:italic">Chr</hi>. Perge.</p>
    <p><hi rendition="simple:italic">Cri</hi>. In angulo alibi crastino
    nos abdemus,</p>
    <p>erumpemus dum plana nuda erit.
    <hi rendition="simple:italic">Chr</hi>. Recte.</p>
    <p><hi rendition="simple:italic">Cri</hi>. Tu, inquam, heus
    pulcherrima Susanna,</p>
    <p>ecquid nos enecas eleganti specie? Equidem</p>
    <p>foeminarum id genus, mirum quam bene audiat,</p>
    <p>sicubi telum ordiaris ab honesta forma.</p>
    <p><hi rendition="simple:italic">Chr</hi>. Dii boni, numquam audivi
    sapientius consilium.</p>
    <p>Ut ut ex Vulcano subito factus sum Mercurius?</p>
    <p>Ceterum accingere quanta potes fiducia.</p>
    <p><hi rendition="simple:italic">Susanna, Maura pedissequa, ac
    Livia</hi></p>
    <p>Haud semel mihi doluit nescire vos quam penitus</p>
    <p>sit inutile virgines secum congerere superbiae flatum,</p>
    <p>spem facere obtinendarum anxiae rerum, iugiter</p>
    <p>nuptias expetere, procos quoquo gestu abire.</p>
    <p>O si noveritis quam longe alia res est atque existimatio</p>
    <p>connubi, certe studio vehementiori contenderetis</p>
    <p>in innocentiam illam sempiternam.</p>
    <p><hi rendition="simple:italic">Mau</hi>. Audimus mater.
    <hi rendition="simple:italic">Sus</hi>. Maturas</p>
    <p>decet matrimonium, non quaslibet, quarum sit</p>
    <p>pulchre educata adolescentia, quarum sublimiter</p>
    <p>arbitria rem domesticam ab interitu vindicant,</p>
    <p>quarum manus augeant suppellectilem.</p>
    <p><hi rendition="simple:italic">Liv</hi>. vicisti nos, hera,
    mellitis istis eloquiis.</p>
    <p>Gaudemus te nobis contigisse feliciter heram. ≤folio=A8≥</p>
    <p><hi rendition="simple:italic">Sus</hi>. Caeterum dispatiatum
    hodie sat est,</p>
    <p>eamus intro.</p>
    <p><hi rendition="simple:bold">TERTIUS ACTUS</hi></p>
    <p><hi rendition="simple:italic">Crito, Chrisalus senes, Susanna,
    Maura et Charinus servus.</hi></p>
    <p>Obfirmata sunt mihi corde omnia interea</p>
    <p>utrimque plurima, victoriam audio visam dicere</p>
    <p>sponte consentit, bene factum, tardiuscule relinquitur</p>
    <p>precibus locus. Sin omnino pervicax refugit</p>
    <p>adulterium illi facile impegero. Enimvero, quid enim</p>
    <p>non adulatione, aut tam insperatae insaniae non angore</p>
    <p>pervincatur? At tu vero abscondere, Chrisale.</p>
    <p><hi rendition="simple:italic">Chr</hi>. Actum,
    <hi rendition="simple:italic">Cri</hi>. Quis nos hic suspicetur</p>
    <p>delitescere curiosus. Ceterum ipsa advenit.</p>
    <p>Dii immortales, quam turgida, quam scitula, quam
    purpurascens.</p>
    <p><hi rendition="simple:italic">Chr</hi>. Deam videre mihi
    videor.</p>
    <p><hi rendition="simple:italic">Sus</hi>. Heus virgunculae?
    <hi rendition="simple:italic">Mau.</hi> Quid iubes hera?</p>
    <p><hi rendition="simple:italic">Sus.</hi> Nempe ut conferatis oleum
    ac smigmata,</p>
    <p>ut hoc aestu ferbescente laver.
    <hi rendition="simple:italic">Mau</hi>. Curatum,</p>
    <p>numquid nos vis? <hi rendition="simple:italic">Sus.</hi> Tantum
    sedulo occludite</p>
    <p>pomarii ostia. <hi rendition="simple:italic">Mau</hi>.
    Avolamus.</p>
    <p><hi rendition="simple:italic">Cri.</hi> Impune tantisper dormis?
    <hi rendition="simple:italic">Chr</hi>. Immo vero,</p>
    <p>totus vigilo. Eccam occasio quae data est.</p>
    <p><hi rendition="simple:italic">Cri</hi>. Ades, Citheraea Venus,
    fave furtivae</p>
    <p>voluptatis, pater magne Iuppiter.</p>
    <p><hi rendition="simple:italic">Sus</hi>. Me miserum, quid
    turbae?</p>
    <p><hi rendition="simple:italic">Cri</hi>. Ingere te quantum potes.
    <hi rendition="simple:italic">Sus</hi>. Ah, perii.</p>
    <p><hi rendition="simple:italic">Cri.</hi> Ecquid causae est (per
    superos) qui</p>
    <p>non exonero humeros pensili hoc?</p>
    <p><hi rendition="simple:italic">Chr.</hi> Satis superque cuncta
    est; excute ocius isthuc</p>
    <p>innobile, quid stas? <hi rendition="simple:italic">Cri</hi>. Au
    au omnium</p>
    <p>quae vivunt feminarum pulcherrima Susanna.</p>
    <p><hi rendition="simple:italic">Sus</hi>. (malum) quid hic eratis,
    ubi non convenit?</p>
    <p><hi rendition="simple:italic">Cri</hi>. Atqui tu nos sola
    protraxisti</p>
    <p>ut fateamur. <hi rendition="simple:italic">Sus</hi>. Egone?</p>
    <p><hi rendition="simple:italic">Chr</hi>. Ha hene clama? Scimus
    raram aut penitus</p>
    <p>nullam mulierem esse, cui non peculiare est</p>
    <p>cum cicadis expedite vociferari.
    <hi rendition="simple:italic">Sus.</hi> Bona</p>
    <p>verba. <hi rendition="simple:italic">Chr.</hi> Euge, bellissima
    foemina;</p>
    <p>nihil te pudeat, nos seorsum cupiditate omni</p>
    <p>excipere. <hi rendition="simple:italic">Sus.</hi> O scelera.
    <hi rendition="simple:italic">Cri</hi>. Haud admodum</p>
    <p>pensa inutile nostrum senium. Nam delicatiusculis</p>
    <p>amplexibus hucusque vegeti sumus; strenue ≤folio=B1≥</p>
    <p>litavimus hactenus in palestra Veneris;</p>
    <p>Dicas nos plura super naturam, etiam iuvenilem posse.</p>
    <p>Quid inaniter dura es? <hi rendition="simple:italic">Chr.</hi>
    Huiusmodi</p>
    <p>est formae tuae elegantia, ea facilitas morum,</p>
    <p>is animi lepor, ut videatur non posse fieri,</p>
    <p>quae diu obaudias. Ea denique necessitas nostra</p>
    <p>ut siquid aliorsum differas, de utroque sit factum.</p>
    <p>Quid angeris frustra?, quid superstitiose metuis?</p>
    <p>Quasi non soli simus, ut spes certa sit neminem</p>
    <p>adventurum. <hi rendition="simple:italic">Sus</hi>. Hic nunc
    domi</p>
    <p>meae abditos hostes? <hi rendition="simple:italic">Cri</hi>.
    Amici sumus,</p>
    <p>tace. <hi rendition="simple:italic">Sus</hi>. Adeo cruentos
    latrones? O</p>
    <p>impudentia. Ego qua via, ordine ve</p>
    <p>praesedioque fulta, quo effugiam?
    <hi rendition="simple:italic">Cri</hi>. Au obsecro,</p>
    <p>Susanna. <hi rendition="simple:italic">Sus</hi>. Audiam vero?
    <hi rendition="simple:italic">Chr</hi>. Ita</p>
    <p>facto opus est. <hi rendition="simple:italic">Sus</hi>. Nihilne
    vos pudet?,</p>
    <p>senes?, arbitros?, bene institutos?, quos alui,</p>
    <p>quos obrui bene factis, at tantopere exaltavi</p>
    <p>semper? <hi rendition="simple:italic">Cri</hi>. Pessima, ni
    protinus audias.</p>
    <p>Sus. Numquam. <hi rendition="simple:italic">Chr.</hi> Occupa ergo
    eam.</p>
    <p><hi rendition="simple:italic">Sus</hi>. Nihil apud me
    profeceritis etiam importunitate.</p>
    <p><hi rendition="simple:italic">Cri</hi>. Quidni, modeste igitur?
    Age perfice</p>
    <p>quod extremo nolentem volentem oporteat.</p>
    <p><hi rendition="simple:italic">Sus.</hi> Oporteat?,
    obtunditis.</p>
    <p>Chr. Lupa verius est quam femina.
    <hi rendition="simple:italic">Sus.</hi> isthuc</p>
    <p>praestaret quidem, quam nativitatis originem</p>
    <p>flagitiis voluptatum obscurare, confundere, extinguere.</p>
    <p><hi rendition="simple:italic">Cri.</hi> In summam, nisi aliud
    proferas, definiemus</p>
    <p>te moechatam . <hi rendition="simple:italic">Sus</hi>.
    Sapite.</p>
    <p><hi rendition="simple:italic">Cri</hi>. Cum adolescente lacteo.
    <hi rendition="simple:italic">Sus</hi>. Dii vostrum auxilium.</p>
    <p><hi rendition="simple:italic">Cri.</hi> Vidisse nos facinus
    indignum.</p>
    <p><hi rendition="simple:italic">Sus</hi>. Miseram me, angustiae
    mihi sunt undique.</p>
    <p>Quippe isthuc si egero, mortem operor.</p>
    <p>Sin illabefacta refutem, non effugio manus</p>
    <p>vestras; quamquam satius esse putem incidere</p>
    <p>in manus vestras, quam Deum inimicum habere.</p>
    <p><hi rendition="simple:italic">Chr</hi>. Ita futurum praescito,
    vide quid incipias?</p>
    <p><hi rendition="simple:italic">Sus</hi>. Quid autem? Nisi ut
    ignominias hasce</p>
    <p>me meoque genere indignas fortiter excutiam.</p>
    <p>Multo, ut dixi, mihi satius est omnem impetum</p>
    <p>quemcumque tandem malevoli excogitabitis, ut feram.</p>
    <p>quam irritem aeternum contagio iudicem.</p>
    <p>Ferte opem imbelli foeminae; pereo Susanna.</p>
    <p><hi rendition="simple:italic">Chr</hi>. Perimus miseri senes.
    <hi rendition="simple:italic">Cri</hi>. Festinate ≤folio=B2≥</p>
    <p>adesse vicini. <hi rendition="simple:italic">Cha</hi>. Quid id
    est?</p>
    <p><hi rendition="simple:italic">Chr</hi>. Haec meretrix.
    <hi rendition="simple:italic">Cha</hi>. Quid audio?
    <hi rendition="simple:italic">Cri.</hi> Cum adolescente.</p>
    <p><hi rendition="simple:italic">Cha</hi>. Inauditum portentum.
    <hi rendition="simple:italic">Cri</hi>. Modo hic.</p>
    <p><hi rendition="simple:italic">Cha</hi>. Oh, quam me velim abesse;
    ita pudet me.</p>
    <p><hi rendition="simple:italic">Cri.</hi> Libidinem explevit.
    <hi rendition="simple:italic">Cha</hi>. Occidi.</p>
    <p><hi rendition="simple:italic">Cri.</hi> Adprime turpiter.
    <hi rendition="simple:italic">Cha</hi>. Non sum apud me.</p>
    <p><hi rendition="simple:italic">Sus</hi>. Mortua sum, calumniam non
    sustinens.</p>
    <p><hi rendition="simple:italic">Chr</hi>. Ambo adeo defessi sumus
    enisi comprehendere</p>
    <p>illam, ut vix respirare detur.</p>
    <p><hi rendition="simple:italic">Cri.</hi> Miseret nos insignis
    patritii Ioachimi iuxta ac integerrimi</p>
    <p>pontificis Helchiae, quorum haec una claritatem hodie</p>
    <p>familiamque prostituit. Quamquam per genium docebimus</p>
    <p>eam crastino, quam sit multo impiissimum</p>
    <p>boni coniugis abuti simplicitate.</p>
    <p><hi rendition="simple:italic">Susanna orans</hi></p>
    <p>Nosti me quam procul abesse ab his innocentiae, deus,</p>
    <p>sceleribus, quae mihi pertinaciter presbyteri impingunt,</p>
    <p>quandoquidem et meum periculum exhorruerim</p>
    <p>et una eademque constantia obstiterim violentiis.</p>
    <p>Neque ob id tamen aliquid modestiores sunt.</p>
    <p>Excogitant nova, inusitata provulgant,</p>
    <p>adeo ut rumoribus adulterii mei domus</p>
    <p>cognatio iugiter intabescet tota. In te</p>
    <p>mihi spes est omnis, excute potenter</p>
    <p>bolum hunc e faucibus beluarum</p>
    <p><hi rendition="simple:bold">QUARTUS ACTUS</hi></p>
    <p><hi rendition="simple:italic">Ioachimus et Helchias</hi></p>
    <p>Aiunt? Quid aiunt, perisse animam? Susannam?</p>
    <p>Meamne? Vitam meam? Credam? Persuadebunt?</p>
    <p>Illam? Talem? Tam exquisite continentem?</p>
    <p><hi rendition="simple:italic">Hel.</hi> At mihi videtur
    verisimile.</p>
    <p>Neque possum inducere in animum, ut aliquando credam.</p>
    <p><hi rendition="simple:italic">Ioa</hi>. Totam noctem insumpsi
    circum gemitu,</p>
    <p>suspiriis, lacrymis, o dii, abii, redii, eadem plus</p>
    <p>millies. Quid mei cordis nobilissima particula?</p>
    <p>Decretum est me simul commori; contra, haec</p>
    <p>luctum abundavit, flevit, tentavit dicere.</p>
    <p>Ecce autem in praecinctu haesit vox, gnaviter. ≤folio=B3≥</p>
    <p>Tumque talia atque alia haud quaquam potis est</p>
    <p>linguam instituere, ut cogitata proloquatur.</p>
    <p><hi rendition="simple:italic">Hel</hi>. Haeccine spectacula
    manebant aetatem meam?</p>
    <p><hi rendition="simple:italic">Ioa</hi>. Vae misero mihi, anxietas
    ea coepta est,</p>
    <p>Quae mihi proxime mortem derivet.</p>
    <p><hi rendition="simple:italic">Crito, Chrisalus, carnifices,
    Susanna, Ioachimus, Daniël et populus.</hi></p>
    <p>Carnifices. <hi rendition="simple:italic">Car</hi>. Adsumus. Chr.
    Lorarii omnes.</p>
    <p><hi rendition="simple:italic">Car</hi>. Quid est?
    <hi rendition="simple:italic">Cri</hi>. Quotquot praeestis</p>
    <p>usquam lumbifragiis, facite adsitis.
    <hi rendition="simple:italic">Car</hi>. Furiae.</p>
    <p><hi rendition="simple:italic">Chr</hi>. Carnifices inquam?
    <hi rendition="simple:italic">Car</hi>. Quid est inquam?</p>
    <p><hi rendition="simple:italic">Cri.</hi> Expedite, producite
    Susannam filiam</p>
    <p>Helchiae, nuptam Ioachimo.
    <hi rendition="simple:italic">Car</hi>. Quid</p>
    <p>hoc monstri est? Nihil nobis commune est cum</p>
    <p>tam ingenua. <hi rendition="simple:italic">Cri</hi>. Cessatis
    ire, funesti?</p>
    <p>Abite iam nunc, dictum satis.</p>
    <p><hi rendition="simple:italic">Sus</hi>. Obvelate prius faciem,
    pueri quid fletis ubertim?</p>
    <p>In coelis est, qui sortem meam opportune</p>
    <p>in melius commutabit. <hi rendition="simple:italic">Ioa</hi>.
    Certum est me</p>
    <p>pariter cum illa perire, adobrui saxis.</p>
    <p><hi rendition="simple:italic">Sus.</hi> Nunc nunc ades deploratae
    feminae,</p>
    <p>sed speranti in te, Deus optimus maximus, rugentium</p>
    <p>horum leonum saevitiam male verte.</p>
    <p><hi rendition="simple:italic">Chr</hi>. Malum. Ecquid
    perditissimi, bisque</p>
    <p>pessimi sycophantae, huic faciem obduxtis?</p>
    <p>Facite plana sit, si officiis consulitis.</p>
    <p><hi rendition="simple:italic">Cri</hi>. Heri cum deambularemus in
    pomario,</p>
    <p>paulo post ingressa est et haec duabus subsequis.</p>
    <p>Quas dum cauta dimisisset, ecce adolescens</p>
    <p>exiliit, alacer, pinguiculus, elegans totus.</p>
    <p>Suspensique animo atque consternati protinus</p>
    <p>tacito contemplamur indignum facinus, itaque</p>
    <p>accurrimus. Sed ille velox fugit. Tum autem</p>
    <p>nequimus ab hac extorquere, ecquis fuerit.</p>
    <p>Idcirco factum est, ut isthic iniecerimus manus.</p>
    <p>Horum nos Deus testes esse voluit.</p>
    <p><hi rendition="simple:italic">Sus</hi>. Ah mendacia.
    <hi rendition="simple:italic">Pop</hi>. Mortem merita est.</p>
    <p><hi rendition="simple:italic">Cri</hi>. Ita (iubet lex) sapis,
    decretum est id fieri.</p>
    <p>Vobis licet, auferte morituram.</p>
    <p><hi rendition="simple:italic">Sus.</hi> Deus aeterne, abstrusorum
    perscrutator,</p>
    <p>vide precor, quae est audacia. Iamdudum morior</p>
    <p>omnium expers, quae isti maliciose congesserunt in me.</p>
    <p><hi rendition="simple:italic">Ioa.</hi> Innocuam, unanimem me
    turbis proruam</p>
    <p>pariter in interitum. ≤folio=B4≥</p>
    <p><hi rendition="simple:italic">Daniël propheta</hi></p>
    <p>Ah quam facile bene audiunt vel ubique, auctoritate</p>
    <p>insignes hoccine persuadere esse ausos?</p>
    <p>Siccine pessimorum pessima machinamenta</p>
    <p>praevalent adversos bonos? Ite impudentes,</p>
    <p>properate populi, sanguinolentas immergite petras</p>
    <p>in sancta viscera, candorem splendidum</p>
    <p>immiti vulnere conspergite. Tuber fiat lene</p>
    <p>corpusculum, in planitiem redigantur lactea ubera.</p>
    <p>Libeat, liceat, delectet vos quantum vultis.</p>
    <p>A me prorsus cupio remotam innocentis foeminae</p>
    <p>necem. <hi rendition="simple:italic">Pop.</hi> Quid au prohibet
    nos</p>
    <p>propheta? <hi rendition="simple:italic">Dan.</hi> Ita insulsi
    filii Israel,</p>
    <p>neque quod aequum erat pensiculantes, damnastis</p>
    <p>impie sororem vestram? Redite, sapite,</p>
    <p>discite quam nefarie falsum sit, quod ii</p>
    <p>religiosi adeo ementiti sunt.
    <hi rendition="simple:italic">Chr</hi>. Ohe,</p>
    <p>bonam rem occoeptas. Nobis senium praeripis</p>
    <p>ut elabatur adultera; vide temeritas</p>
    <p>quid facit, et anxius livor.
    <hi rendition="simple:italic">Dan</hi>. Proscindite</p>
    <p>inquam, ac seorsum ambos vincite, stringite</p>
    <p>loris. <hi rendition="simple:italic">Cri</hi>. Ha ha he callide.
    <hi rendition="simple:italic">Chr</hi>. Astute.</p>
    <p><hi rendition="simple:italic">Dan</hi>. Quod vobis vertat male
    aequissimus deus.</p>
    <p><hi rendition="simple:italic">Cri</hi>. Sed porro scientia est
    adversum senes</p>
    <p>sapere iuvenem? <hi rendition="simple:italic">Chr</hi>. Scilicet.
    <hi rendition="simple:italic">Dan</hi>. Ego ego</p>
    <p>qualis qualis sum, facile docuero, quam praepostere</p>
    <p>vobis cum auquitate conveniat.
    <hi rendition="simple:italic">Ioa</hi>. Dii</p>
    <p>nos salvos velint.</p>
    <p><hi rendition="simple:bold">QUINTUS ACTUS</hi></p>
    <p><hi rendition="simple:italic">Daniël, Susanna, Crito, Chrisalus,
    carnifices, populus, Ioachimus, Helchias.</hi></p>
    <p>Apage sis, dierum malorum inveterate, huc</p>
    <p>spectata est vecordia tua, ut quo iure quaque</p>
    <p>iniuria traduceres optime de omnibus meritam?</p>
    <p>Vetante domino, innocentem ne occideres.</p>
    <p>Quaeso quid habeat mundialis haec machina</p>
    <p>ac saeculum prius posteriusque te monstrosius?</p>
    <p>Nimirum adposite ad apicem usque quadrat,</p>
    <p>quod Hieremias iam antea vaticinatus est, ≤folio=B5≥</p>
    <p>emersisse in Babylonem vasta scelera a senibus,</p>
    <p>hodie in aedito est, quam sitis portenta pessima.</p>
    <p>Ita plerumque soletis invertere conscientias filiarum</p>
    <p>Hierusalem, tantisper dum metu ac auctoritate</p>
    <p>vestra devictae; loquerentur in rem vestram.</p>
    <p>Verum, diis gratia superbis, unam unice licuit</p>
    <p>comperire, quae vos, quae vestrum imperium refelleret.</p>
    <p>Utut prospectat scelus? Cedo inquam,</p>
    <p>quando hic temet impuleris, sub qua arbore</p>
    <p>vidisti? <hi rendition="simple:italic">Cri.</hi> Perii miser;
    utinam eadem mecum</p>
    <p>definiat complex. <hi rendition="simple:italic">Dan</hi>. Taces?
    Quae sint</p>
    <p>hic veri vestigia? <hi rendition="simple:italic">Cri.</hi>
    Indignum reputo te</p>
    <p>cui respondeam. <hi rendition="simple:italic">Dan.</hi> Apte
    quid, quando aliorsum</p>
    <p>nequeas evadere.<hi rendition="simple:italic">Cri</hi>. Illa sub
    cino.</p>
    <p><hi rendition="simple:italic">Dan</hi>. Nihil te etiamnum pudet?
    At vero alterum</p>
    <p>proferte in medium.<hi rendition="simple:italic">Cri</hi>. Ades
    vicissim tu</p>
    <p>orci fastidium. <hi rendition="simple:italic">Chr.</hi> Itane
    tremulo sene</p>
    <p>iuvat abuti? <hi rendition="simple:italic">Dan</hi>. Eho dic
    sodes, semen</p>
    <p>Canaan et non Iuda, species enim excaecavit te,</p>
    <p>et concupiscentia subvertit sensus tuos.</p>
    <p>Sub qua arbore patrata est iniquitas?</p>
    <p><hi rendition="simple:italic">Chr</hi>. Quasi vero id nesciam?
    Sub ea nimirum</p>
    <p>quam designavit Crito. <hi rendition="simple:italic">Dan</hi>.
    Obtundis? Designa</p>
    <p>manifestius. <hi rendition="simple:italic">Chr</hi>. Omitte me,
    sub pino.</p>
    <p><hi rendition="simple:italic">Dan</hi>. Proh deum atque hominum
    fidem? Itane putastis</p>
    <p>defore impunitatem? Ecce angelus dei adest,</p>
    <p>qui te desecet medium. Comperta est</p>
    <p>coniuratio, perdite, ita ut aequum est utribusque carnifices.</p>
    <p><hi rendition="simple:italic">Cri.</hi> Au au obsecro.
    <hi rendition="simple:italic">Car</hi>. Extremum dixistis,</p>
    <p>nihil audimus. <hi rendition="simple:italic">Chr</hi>. Perimus.
    <hi rendition="simple:italic">Car</hi>. Hoc illud est.</p>
    <p><hi rendition="simple:italic">Susanna</hi></p>
    <p>Tibi gratiae deus sublimes, qui me vindicasti</p>
    <p>ab improperio. <hi rendition="simple:italic">Ioa</hi>.
    Multipliciter.</p>
    <p><hi rendition="simple:italic">Hel</hi>. Redi iam nunc, nostrum
    decus Susanna, ac</p>
    <p>rigidos a nobis metus deterge.</p>
    <p><hi rendition="simple:italic">Carnifices</hi></p>
    <p>Extra castella suis locis plectentur mali</p>
    <p>Spectatores boni, nihil est quod exspectetis.</p>
    <p>Bene vobis sit cum Susanna; congratulemini</p>
    <p>innocentiae. Valete et plaudite.</p>
  </div>
</div>
<div type="level1" xml:id="back">
  <head>Back</head>
  <p><hi rendition="simple:italic"><hi rendition="simple:bold">Susannae
  finis</hi>.</hi> ≤folio=B6≥</p>
</div>
</body>
</text>
</TEI>
