<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>≤page=1≥</p>
  <p>TERENTII CHRISTIANI,</p>
  <p>TOBAEVS.</p>
</div>
<div type="level1" xml:id="main">
  <head>Main</head>
  <div type="level2" xml:id="actorum-nomina.">
    <head>1. Actorum nomina.</head>
    <p>TOBAEVS, senex.</p>
    <p>TOBIAS, Tobaei filius.</p>
    <p>MYDA, Tobaei puer.</p>
    <p>ACHIOR,</p>
    <p>AEGIO, tenuioris fortunae homines.</p>
    <p>NABATVS,</p>
    <p>RAPHAEL, angelus adolescentis forma indutus.</p>
    <p>ANNA, Tobaei vxor.</p>
    <p>SARA, Puella.</p>
    <p>RAGVEL, Sarae pater.</p>
    <p>EDNA, Raguelis vxor.</p>
    <p>PHAEDRA, Ednae pedissaequae.</p>
    <p>MYRRHINA,</p>
    <p>SOSIA, Raguelis seruus.</p>
    <p>LYCHAS. Raguelis puer.</p>
    <p>GABELVS, senex.</p>
    <p>≤page=2≥</p>
  </div>
  <div type="level2" xml:id="prologvs">
    <head>2. PROLOGVS</head>
    <p>Trimetri.</p>
    <p>SAluete spectatores candidißsimi.</p>
    <p>Huc quotquot acceßistis, ludos comicos</p>
    <p>Hos nostros vestra ornaturi praesentia.</p>
    <p>Priusquam puerorum grex in proscenium</p>
    <p>≤line=5≥ Se conferat, rogatos vnum hoc vos velim</p>
    <p>Maximoperè, vt mihi quae ad hanc rem attinent</p>
    <p>Pauca locuturo, paulisper dignemini</p>
    <p>Accommodare aurem patientem, ac beneuolentiam.</p>
    <p>Dum nuper haec in lucem prodit fabula,</p>
    <p>≤line=10≥ A maleuolis quibusdam nostram industriam</p>
    <p>Sentimus improbarier, qui ipsi tamen</p>
    <p>Ignauia torpescentes, nullum sua,</p>
    <p>Quam vbique venditant, scientiae specimen</p>
    <p>Vnquam edidere: sed in canum mordacium</p>
    <p>≤line=15≥ Morem, bonorum diligentiam suis</p>
    <p>Conuitijs, dicterijsque identidem</p>
    <p>Lacerant, nihil ipsi proferentes doctius.</p>
    <p>Quorum vt minus nos commoueat procacitas,</p>
    <p>Vester candor, &amp; humanitas facit: quibus</p>
    <p>≤line=20≥ Si noster hic labor non improbabitur,</p>
    <p>Abunde magnam consecutus gloriam</p>
    <p>Mihi videar. Nam veluti à laudatis viris</p>
    <p>Laudari pulchrum, gloriosumque est; ita à</p>
    <p>Malis culpari, aut illudi, pulchrum arbitror.</p>
    <p>Facessat ergo iniquorum calumnia,</p>
    <p>≤line=25≥ Quae nunquam gliscit, ac furit impotentius,</p>
    <p>Quàm cum se frustra niti intelligit: putes</p>
    <p>≤page=3≥</p>
    <p>Cicadam alis correptam. Sed quò nos rapit</p>
    <p>Animi calor, dum maleuolos vlciscimur?</p>
    <p>Audite nunc quam illi carpant comoediam,</p>
    <p>≤line=30≥ E sacris non profanis sumptam literis.</p>
    <p>Non hîc amore demens adolescentulus,</p>
    <p>Pudenda coram jactitabit crimina.</p>
    <p>Nec fabulosus quispiam deus, viri</p>
    <p>Mentitus formam, amantem fallet coniugem.</p>
    <p>≤line=35≥ Nec miles aduersa ostentabit vulnera.</p>
    <p>Nec seruus argento emunget senem. Nihil</p>
    <p><note>
      <p><hi rendition="simple:italic">In margine</hi> Dimet.</p>
    </note>Tale hic spectabitis, nihil</p>
    <p>Obscoenum, aut ludicrum, verùm sacram,</p>
    <p>Piamque vobis exhibebimus historiam.</p>
    <p>≤line=40≥ Quapropter vt frequentes, &amp; alacres modo</p>
    <p>Huc confluxistis, ita fauete silentio:</p>
    <p>Ne quid tumultus inter vos ortum, gregem</p>
    <p>Hunc nostrum scenicum interturbet. Hic puer</p>
    <p>Quem conspicamini exire in proscenium,</p>
    <p>≤line=45≥ Vobis periocham recitabit comoediae.</p>
  </div>
  <div type="level2" xml:id="comoediae-periocha.">
    <head>3. COMOEDIAE PERIOCHA.</head>
    <p>Tobaeus operam humandis nauans mortuis,</p>
    <p>Deique sacro mancipatus cultui,</p>
    <p>Visu spoliatur infelix. Mox inopia</p>
    <p>Periclitans, gnatum ad Gabelum in Mediam</p>
    <p>≤line=5≥ Ablegat, repetitum pecuniam penes</p>
    <p>Hunc quondam depositam. Qui in itinere comitis</p>
    <p>Raphaelis opera, ducit Saram sui</p>
    <p>Auunculi gnatam vnicam vxorem. Dein’</p>
    <p>Domum reuersus, ab eodem edoctus, patri</p>
    <p>≤line=10≥ Amissum restituit visum. aedes gaudio</p>
    <p>Praeter spem obiecto vndiquaque perstrepunt.</p>
    <p>≤page=4≥</p>
  </div>
  <div type="level2" xml:id="actvs-i.-scena-i.">
    <head>4. ACTVS I. SCENA I.</head>
    <p>TOBAEVS, MYDA.</p>
    <p>Trimetri.</p>
    <p>Quis te Deus caeli, terraeque conditor.</p>
    <p>Mortaliumque plastes, dignis efferat</p>
    <p>Laudibus? &amp; ad inuictam tuam potentiam</p>
    <p>Caecutienti non stupescat pectore?</p>
    <p>≤line=5≥ Qui omni prior tempore, ac aeuo vetustior,</p>
    <p>Cum nihil in rerum natura iam existeret,</p>
    <p>Caelum, terraeque machinam meditullio</p>
    <p>Aeris inhaerentem, suoque pondere</p>
    <p>Libratam, olim ex nullo creasti semine,</p>
    <p>≤line=10≥ Creataque inscrutabili prudentia</p>
    <p>Porrò tutaris, conseruas atque vegetas.</p>
    <p>Nae ego statim primis ab incunabulis</p>
    <p>Te jure feci maximi: tibique me</p>
    <p>Per omnia Pater obsequentem praebui: &amp;</p>
    <p>≤line=15≥ Spretis calumniantium conuitiis,</p>
    <p>Tuo me totum mancipaui cultui.</p>
    <p>Ad te sacram veluti ad anchoram, Deus,</p>
    <p>Humana destitutus ope me confero.</p>
    <p>Meorum tu laborum requies, tu vnicum</p>
    <p>≤line=20≥ In rebus desperatis praesidium mihi.</p>
    <p>Profectò inhumanus sim, ac caute durior</p>
    <p>Adamantina, hominisque indignus cognomine.</p>
    <p>Salutiferis tuis praeceptis si velim</p>
    <p>Praefractus aduersarier. Nihil mihi</p>
    <p>≤line=25≥ Dulce sine te: sed austera, insuauia,</p>
    <p>Aspera, tetrica, amaraque videntur omnia.</p>
    <p>Ni tu nostri misertus, aegritudines,</p>
    <p>≤page=5≥</p>
    <p>Crebrasque anxietates melle tuo condias.</p>
    <p>Quare vt longo ceruus anhelus cursu ac siti</p>
    <p>≤line=30≥ Enectus siccis inhiat vndam faucibus,</p>
    <p>Ita ad tuam Deus tutelam confugit</p>
    <p>Graui perculsa mens sollicitudine: nec hinc</p>
    <p>Vnquàm nisi refocillata reuertitur.</p>
    <p><note>
      <p><hi rendition="simple:italic">In margine</hi> Scaz.</p>
    </note>Quid obsecro, vita haec habet voluptatis?</p>
    <p>≤line=35≥ Quid non potius laboris, ac molestiae!</p>
    <p>Quae non pericula generi mortalium</p>
    <p>Impendent, vrgent, obruunt? Et quod magis</p>
    <p>Dolendum, cum omnis securi infortunij,</p>
    <p>Extra periculum nos positos maxime</p>
    <p>≤line=40≥ Putamus, saepe ab inopinato turbine</p>
    <p>Prosternimur: risusque in fletum, gaudium</p>
    <p>In luctum, &amp; in gemitum jocus conuertitur.</p>
    <p>Nec est quod externa hîc exempla recenseam:</p>
    <p>Abunde nobis talium superest domi.</p>
    <p>≤line=45≥ Atque adeo varios ipsi perpessi sumus</p>
    <p>Casus frequenter: tum, inquam, quando carceri</p>
    <p>Inclusus, arctisque colligatus vinculis,</p>
    <p>Infanda patiebar miser. Animum tamen</p>
    <p><note>
      <p><hi rendition="simple:italic">In margine</hi> Scaz.</p>
    </note>Quamuis indignis tractatus modis nunquam</p>
    <p>≤line=50≥ Despondi: sed tuam Deus implorans opem,</p>
    <p>Ne vnquam quidem frustratus sum: adeo vt qui mihi</p>
    <p>Praesens exitium molirentur, hi suis</p>
    <p>Ipsorum pedicis irretiti, protinus</p>
    <p><note>
      <p><hi rendition="simple:italic">In margine</hi> Scaz.</p>
    </note>Tibi poenas dederint. Atque huius rei exemplum</p>
    <p>≤line=55≥ <note>
      <p><hi rendition="simple:italic">In margine</hi> Sept.</p>
    </note>Nobis exhibitum est in Senacheribo, qui mihi</p>
    <p>Infensus, quòd inhumata aliquot cadauera</p>
    <p>Immanibus turpiter objecta bestijs,</p>
    <p>Misertus sub terra defoderam, statim</p>
    <p>≤page=6≥</p>
    <p>Et me meamque coniugem, &amp; charum mihi</p>
    <p>≤line=60≥ <note>
      <p><hi rendition="simple:italic">In margine</hi> Scaz.</p>
    </note>Filiolum jußit comprehendier. Qua re</p>
    <p>Comperta, sine mora solum vertens, manus</p>
    <p>Furentis effugio: ille mea amens diripit,</p>
    <p>Aedesque nostras occupat. At vide obsecro</p>
    <p>Quam infeliciter haec illi res successerit,</p>
    <p>≤line=65≥ Et quem exitum eius sortita sit immanitas.</p>
    <p>Nefando demereri sibi dum crimine</p>
    <p>Deum parat, agitatus infernalibus</p>
    <p>Furijs, nati jam destinati victima,</p>
    <p>Patrem trucidant impium: atque ita scelerum</p>
    <p>≤line=70≥ Vindex Deus commissum vlciscitur nefas.</p>
    <p><note>
      <p><hi rendition="simple:italic">In margine</hi> Dimet.</p>
    </note>Ergo saluti qui suae</p>
    <p>Velit consultum, omni Deum reuerentia</p>
    <p>Supplex colat, praeceptisque illius obsequi</p>
    <p>Indesinenter studeat: sic illi nihil</p>
    <p>≤line=75≥ Vnquam nocebit fraus calumniantium:</p>
    <p>At impetentium mendacia facile</p>
    <p>Eludet, diuina adiutus ope. Sed iam ad id</p>
    <p>Tempus est reuerti, cuius vnius gratia</p>
    <p>In publicum hodie prodij, quin filio</p>
    <p>≤line=80≥ Potiùs dedam id negotij. Puer hem, protinus</p>
    <p>Accerse huc ad me filium. Myd. Curabitur.</p>
    <p>Sed vbinam eum nunc esse existimas here?</p>
    <p>Tobae. Apud matrem in triclinio. ehodum propera. Myd. Eo.</p>
    <p>Tob. Iam iam aderit opinor, vbi se huc intellexerit</p>
    <p>≤line=85≥ Ad me vocarier: Adeo per omnia</p>
    <p>Patri obsequentem sese praebuit hactenus. Oh.</p>
    <p>Quemquamne hominem posse in animo instituere, vel</p>
    <p>Parare, quod sit charius, quàm ipse est sibi?</p>
    <p>≤page=7≥</p>
    <p><note>
      <p><hi rendition="simple:italic">In margine</hi> Sept. 2.</p>
    </note>Atqui ego certè hoc modo me erga illum affectum sentio.</p>
    <p>≤line=90≥ Sed ostium à nobis crepuit, atque ipse exit foras.</p>
  </div>
  <div type="level2" xml:id="actvs-i.-scena-ii.">
    <head>5. ACTVS I. SCENA II.</head>
    <p>TOBIAS TOBAEVS.</p>
    <p>Eiusdem generis.</p>
    <p>Qvid, hiccine patrem astare dicebas Myda?</p>
    <p>Sed eccum: adibo. Mi Pater, adsum. numquid est</p>
    <p>Per me curatum quod velis? Tobae. Probè facis</p>
    <p>Fili, quod accersitus protinus aduolas.</p>
    <p>≤line=95≥ Accede propius, habeo quod mandem. Tob. Impera</p>
    <p>Quod vis, quicquid praeceperis effectum dabo.</p>
    <p>Tobae. Achiorem, Nabathum, atque Aegionem illum senem</p>
    <p><note>
      <p><hi rendition="simple:italic">In margine</hi> Sept.</p>
    </note>Consanguineos nostros absque mora conueni: quibus</p>
    <p>Cum pauperie, sat scio, res est domi: dicesque me</p>
    <p>≤line=100≥ Cupere, vt conuiuae hodie esse dignentur mihi:</p>
    <p>Nihilque cunctentur, sed protinus simul</p>
    <p>Omnes vt adsint curent. Tobi. Hem, fiet pater.</p>
    <p>Tobae. Gaudeo me iam inde ab adolescentia semper</p>
    <p>Eo fuisse animo, vt nihil minus putem</p>
    <p>≤line=105≥ Perire, quàm quod in egenos confertur. At</p>
    <p>Haec vxori mecum non conueniunt, venit.</p>
    <p>Saepe ad me clamitans, quid agis Tobaee? cur</p>
    <p>Rem omnem profundis? cur quod nos comparcimus,</p>
    <p><note>
      <p><hi rendition="simple:italic">In margine</hi> Sept.</p>
    </note>Nostrum defraudantes genium, tu crebrioribus</p>
    <p>≤line=110≥ Conuiuiis insumis? haud existimans</p>
    <p>Quanto labore partum. Et longe errat, mea</p>
    <p>Quidem sententia, quae quod famelico</p>
    <p>Tenuiorum ventri saturando impenditur,</p>
    <p>Arbitretur perire. Mea sic est ratio,</p>
    <p>≤line=115≥ Et sic animum induco meum: qui egestati,</p>
    <p>≤page=8≥</p>
    <p>Fame, aut siti periclitantium suis</p>
    <p>Facultatibus opitulatur, Deum sibi,</p>
    <p>Non hominem demeretur. Sed cesso domum.</p>
    <p>Reuerti, vt quod opus sit futurum apparem.</p>
  </div>
  <div type="level2" xml:id="actvs-i.-scena-iii.">
    <head>6. ACTVS I. SCENA III.</head>
    <p>ACHIOR, AEGIO, NABATHVS, TOBAEVS.</p>
    <p>Trochaici catalectici, partim septenarij, partim octonarij,</p>
    <p>≤line=120≥ BEne profecto habet, quod hodie me famelicum</p>
    <p>Ad suum Tobaeus prandium inuitauerit.</p>
    <p>Nam domi mihi culina frigida languet foco:</p>
    <p>Vacuus, crepitat inedia venter, dentesque pruriunt:</p>
    <p>Stomachus latrat: vix quemquam puto fame magis</p>
    <p>≤line=125≥ Effractum. Sed nosterne hic est Aegio, procul</p>
    <p>Huc quem aduentare video? est is ipsus: alloquar</p>
    <p>Hominem, vt quo properet intelligam. Salue Aegio.</p>
    <p><note>
      <p><hi rendition="simple:italic">In margine</hi> Sen. 2.</p>
    </note>Aeg. Et tu tantundem Achior. Ach. Quid ita curris? aut</p>
    <p>Quonam tam praecipiti festinas gradu?</p>
    <p>≤line=130≥ <note>
      <p><hi rendition="simple:italic">In margine</hi> Iamb.</p>
    </note>Aeg. Rectà ad Tobaeum, qui me per filium modo apud forum</p>
    <p>Iußit venire ad prandium. Ach. Quid audio? huc</p>
    <p><note>
      <p><hi rendition="simple:italic">In margine</hi> Senar.</p>
    </note>Et nos jeiunis properamus faucibus.</p>
    <p>Aeg. Optime hercule factum. oh, nunc demum solida videtur
    mihi</p>
    <p>Haec voluptas, cum &amp; te participem eiusdem fore audio.</p>
    <p>≤line=135≥ Sed quis iste? num Nabathus? aut ille est, aut
    parum</p>
    <p>Prospiciunt oculi. Ach. Vide vt properet. heus respice</p>
    <p><note>
      <p><hi rendition="simple:italic">In margine</hi> Iamb.</p>
    </note>Ad me Nabathe, est quod tibi dicam, paululum huc</p>
    <p>Digredere. Nab. Non audio. Aeg. Res seria est. Nab. ah,
    desine</p>
    <p>Meum iter impedire, quando ad rem vehementer seriam</p>
    <p>≤page=9≥</p>
    <p>≤line=140≥ Accurro, nempe ad conuiuium; &amp; inanitate</p>
    <p><note>
      <p><hi rendition="simple:italic">In margine</hi> Acatal.</p>
    </note>Intestina mihi iamdudum murmurant, valete.</p>
    <p>Ach. Obtundis, resiste, nos eodem tendimus. Na.</p>
    <p>Alias res agitis. Aeg. Certè, resiste inquam. Na. Quò ergo
    mihi</p>
    <p>Esse iter creditis? Aeg. Ad Tobaeum. Na. Profectò rem</p>
    <p>≤line=145≥ Tetigisti acu. huccine sed &amp; vos inuitatos
    dicitis? Ac.</p>
    <p>Sumus ô bone. Na. Quid hic cunctamini igitur tam diu?</p>
    <p>Aut cur non rectà proceditis? maturemus, mihi</p>
    <p>Etenim venter inedia ferè exhaustus est. Ag. Probè mones:</p>
    <p>Nam meus quoque iampridem animus in patinis est. Na. Commodè</p>
    <p>≤line=150≥ Ecce domo egreditur Tobaeus. Salue plurimum</p>
    <p>Vir colende. Tob. Amici saluete. hoc est gratior</p>
    <p>Vester aduentus mihi, quòd maturius simul</p>
    <p>Omnes aduenistis. Sed accumbamus: Hem puer,</p>
    <p>Cape guttum, ac manibus cedo aquam. Agite, prandium</p>
    <p>≤line=155≥ Interim dum de loco altercamini, corrumpitur.</p>
    <p>Tu mihi dexter accumbe Aegio: tu sinister Achior</p>
    <p>Tu Nabathe ex aduerso sedebis commode.</p>
  </div>
  <div type="level2" xml:id="actvs-i.-scena-iv.">
    <head>7. ACTVS I. SCENA IV.</head>
    <p>TOBAEVS, AEGIO, NABATHVS.</p>
    <p>Trochaici, catalectici, senarij, septenarij, &amp; pauci
    octonarij.</p>
    <p>ANtequam amici hisce dapibus corpusculum</p>
    <p>Reficiamus, primum diuinae in nos munificentiae</p>
    <p>≤line=160≥ Gratias agamus: ne dum temporario</p>
    <p>Pascitur corpus cibo. mens dignior.</p>
    <p>Et potior nostri pars contabescat, à Deo</p>
    <p>≤page=10≥</p>
    <p>Destituta. Aeg. Sapienter, pieque mones Tobaee: nam</p>
    <p>A precatione conuenit conuiuium</p>
    <p>≤line=165≥ Auspicari. Tob. Exordiar igitur. Pater</p>
    <p>Caelestis qui pane quondam ex aethere</p>
    <p><note>
      <p><hi rendition="simple:italic">In margine</hi> Acatal.</p>
    </note>Demisso maiores nostros inedia periclitantes</p>
    <p>Affatim, largeque omnes saturasti: oramus vt cibum</p>
    <p>Quem tuo beneficio sumpturi sumus,</p>
    <p>≤line=170≥ Nobis esse salutarem velis, quò corpore</p>
    <p><note>
      <p><hi rendition="simple:italic">In margine</hi> Iamb.</p>
    </note>Simul &amp; animo ita refocillemur, vt post hanc breuem</p>
    <p>Et fragilem vitam, tuo coelesti nectare</p>
    <p>Tecum perpetuo contingat epularier.</p>
    <p>CONVI. Amen. Tob. Agite cognati charißimi, satis</p>
    <p>≤line=175≥ Iam morarum est: quisque arripiat quod palato
    maximè</p>
    <p>Sapiat. hunc quid armum ouillum dissecare veremini?</p>
    <p>Quisque sibi persuadeat domi se esse suae. Nab. Sedulo</p>
    <p>Operam nauamus Tobaee: apud mensam etenim neminem</p>
    <p>Conuenit verecundari: namque in hoc apponitur</p>
    <p>≤line=180≥ <note>
      <p><hi rendition="simple:italic">In margine</hi> Iamb. 2.</p>
    </note>Quicquid infertur, non vt oculos pascat, sed vt</p>
    <p>Esurientem placet stomachum. Tob. Est vt dicis. At interim</p>
    <p>Tuus quid cessat cantharus?</p>
    <p>Nab. Aegio, hunc tibi praebibo cyathum. Aeg. Vt saluti sit
    precor.</p>
    <p>Mi Nabathe. Tob. Ecquid tibi hoc villi sapit?</p>
    <p>≤line=185≥ Nab. Nunquam, ita me Deus amet, gustaui meracius.</p>
    <p>Tob. Hem, quidnam sibi vult hic praeceps filij</p>
    <p>Interuentus? quàm vereor ne quid mali adferat.</p>
    <p>Et animus mihi praesagit nescio quid infortunij.</p>
    <p>≤page=11≥</p>
  </div>
  <div type="level2" xml:id="actvs-i.-scena-v.">
    <head>8. ACTVS I. SCENA V.</head>
    <p>TOBIAS, TOBAEVS, ACHIOR.</p>
    <p>Eiusdem generis.</p>
    <p><note>
      <p><hi rendition="simple:italic">In margine</hi> Iamb.</p>
    </note>EHeu pater, non ita procul</p>
    <p>≤line=190≥ Hinc, reperi quendam ex consanguineis nostris
    crudeliter</p>
    <p>Interfectum. Tob. Hem fili, quid ais? occidi.</p>
    <p>Facile diuinabam fore, vt huius prandioli breue</p>
    <p><note>
      <p><hi rendition="simple:italic">In margine</hi> Iamb.</p>
    </note>Gaudium, aegritudo, aliqua interturbaret: adeò nihil</p>
    <p><note>
      <p><hi rendition="simple:italic">In margine</hi> Iamb.</p>
    </note>In rerum natura reperias prosperum,</p>
    <p>≤line=195≥ Ac beatum omni ex parte. Experior verißimam</p>
    <p>Tandem esse Amosi vatis sententiam</p>
    <p>Illam, qua monet, ne rebus elati prosperis,</p>
    <p>Genio indulgeamus: namque hoc insolentiae</p>
    <p>≤line=200≥ Crimine Deum iritatum, mutaturum breui</p>
    <p>Conditionem rerum, proque laetis tristia</p>
    <p>Suppeditaturum, Sed ne nos debiti</p>
    <p>Obsequij obliuiscamur, praestiterit, surgere,</p>
    <p>Vt amici cadauer à ferarum morsibus</p>
    <p>≤line=205≥ Vindicem, ac sepeliam. Ach. Non hercle facies,</p>
    <p>Si sapis Tobaee. nisi te praesens in periculum</p>
    <p>Conijcere malis, quam edicto principis</p>
    <p>Obsequi. Tob. Facessant regis crudelißimi</p>
    <p>Imbelles minae: magis stimulant coelestia</p>
    <p>≤line=210≥ Me Dei praecepta: quibus praestiterit obsequi,</p>
    <p>Quam impijs tyranni constitutionibus. at</p>
    <p>Vos nihilominus, dum ego absum, pergite</p>
    <p>Interim apposito non parcere cibo. Mox simul</p>
    <p>Ac consanguinei perempti corpus publica</p>
    <p>≤line=215≥ E via clam sustulero, huc recurram protinus.</p>
    <p>≤page=12≥</p>
  </div>
  <div type="level2" xml:id="actvs-i.-scena-vi.">
    <head>9. ACTVS I. SCENA VI.</head>
    <p>NABATVS, ACHIOR, AEGIO.</p>
    <p>Eiusdem generis.</p>
    <p>Qvam vereor miser, ne sibi perniciem exitiumque adferat.</p>
    <p>Hic homo, dum affectibus nimium indulget suis.</p>
    <p>Quoties ipsum clam admonui, quoties sibi</p>
    <p>Vt caueret obtestatus sum: at nihil</p>
    <p>≤line=220≥ Exorabam vnquam. Ach. Ego quoque eadem sedulò</p>
    <p>Quanquam saepe inculcabam. semper tamen</p>
    <p><note>
      <p><hi rendition="simple:italic">In margine</hi> Iamb.</p>
    </note>Surdo occinebam fabulam, Ach. Mirum est hominem, adeo</p>
    <p>Suae sententiae esse tenacem, vt ne optima quidem</p>
    <p>Consulentibus, dignetur acquiescere.</p>
    <p>≤line=225≥ Quid quaeso cum huiusmodi agas hominibus, sua</p>
    <p>Excaecatis pertinacia? Deum</p>
    <p>Oremus, vt temerariam eius confidentiam</p>
    <p>In meliorem vertat, quàm nos remur, exitum.</p>
  </div>
  <div type="level2" xml:id="actvs-i.-scena-vii.">
    <head>10. ACTVS I. SCENA VII.</head>
    <p>TOBAEVS, ANNA.</p>
    <p>σκάζονreς.</p>
    <p>CVm mecum sceleratos mortalium mores</p>
    <p>≤line=230≥ Perpendo, non possum quin defleam nostrae</p>
    <p>Adeo deploratum aetatis statum. Quid non</p>
    <p>Audent homines peruersi? quod scelus, quamuis</p>
    <p>Abominandum, perpetrare cunctantur?</p>
    <p>Dura quidem nos Israelitides semper</p>
    <p>≤line=235≥ Hos inter Niniuitas paßi sumus: nunquam</p>
    <p>Tamen atrox efferata incanduit gentis,</p>
    <p>≤page=13≥</p>
    <p>Crudelitas in nos immaniùs, quam nunc.</p>
    <p>Profecto non parcunt nobis magis quam si</p>
    <p>Illis res esset, cum pecudibus, aut brutis.</p>
    <p>≤line=240≥ Id esse verum haud diffitebitur, quisquis</p>
    <p>Huius trucidati vndiquaque differtum</p>
    <p>Vulneribus corpus intueatur. Heu, quisquam</p>
    <p>Tam diras non execretur manus, tale</p>
    <p>Quae non erubuerint facinus? Videte oro</p>
    <p>≤line=245≥ Quam foede, ac turpiter cadauer hoc omni</p>
    <p>Ex parte sit laniatum, quàm nihil toto</p>
    <p>Illaesum corpore relictum: à truci credas</p>
    <p>Vrso discerptum. Tam infandum Deus cernis,</p>
    <p>Et impunitum relinquis scelus? An. Quisnam hîc</p>
    <p>≤line=250≥ Stomachatur? hem, marite mi, quid est sodes,</p>
    <p>Quod tantopere iratus incusas? satin’ saluae</p>
    <p>Res? quid taces; To. Quid incusem rogas? ecce</p>
    <p>Quam immaniter hic noster amicus trucidatus</p>
    <p>Sit. An. Me miseram, interij. Quis ausus est hoc tam</p>
    <p>≤line=255≥ Horrendum facinus? To. Quis? nisi quispiam ex
    hisce</p>
    <p>Niniuitis: quorum acerbitas inardescit</p>
    <p>Iampridem in nos amarulentius. An. Nae iste</p>
    <p>Quauis tigri fuit crudelior. verùm</p>
    <p>Quis ipsum huc deuoluit? nam modo foras forte</p>
    <p>≤line=260≥ Dum prodeo, conspiciebam nihil. To. Credo.</p>
    <p><note>
      <p><hi rendition="simple:italic">In margine</hi> Octo.</p>
    </note>An. Eho, quin respondes? To. Iam audies rem omnem.</p>
    <p>Modo prandio vix dum incepto, venit ad me filius clamans</p>
    <p>Quendam ex consanguineis non ita procul nostris</p>
    <p>Ab aedibus miserè iacere confectum.</p>
    <p>≤line=265≥ Hic ego relicta mensa, protinus rectà</p>
    <p>Eò me confero. Ac primum quidem caedem</p>
    <p>≤page=14≥</p>
    <p>Contemplatus omnium immanißimam, multùm</p>
    <p>Diuque fleui: mox sublatum in humeros, huc</p>
    <p>Ad nos deportaui cadauer. An. In quem vsum?</p>
    <p>≤line=270≥ Cedo. Tob. Quò sub nocte clam sepeliam. An. Ah,
    demens.</p>
    <p>Sepelias? To. Quidni? timida. An. Vide quid inceptes.</p>
    <p>Non te latet, quantopere interminatus sit</p>
    <p>Assyriae rex, ne quis nostratium tentet</p>
    <p>Israelitarum cadauera vsquam clam</p>
    <p>≤line=275≥ <note>
      <p><hi rendition="simple:italic">In margine</hi> Sept.</p>
    </note>Defodere: idcirco, si sapis, caue, ne &amp; nos</p>
    <p>Simul omnes tecum perdas. Tob. Nihil agis, nunquam</p>
    <p>Vita defunctos hoc obsequio genere desistam</p>
    <p>Prosequi: etiamsi mille tyrannus intentet</p>
    <p>Cruces. Quamuis mortem minitetur, in morte</p>
    <p>≤line=280≥ Nihil est, quod magnopere metuam, mali. An. Mi vir</p>
    <p>Si tibi consultum vis, sententiam muta. Ah</p>
    <p>Quam vereor ne hoc quantum nunc tibi sedet cordi,</p>
    <p>Tantum nobis propediem incommodet. Tob. Pergin’</p>
    <p>Mulier esse? vllámne vnquam ego volui rem, in qua</p>
    <p>≤line=285≥ Tu mihi non fueris aduersata? Quòd si nunc</p>
    <p>Quaeram, quid sit quod peccem, nescias, in qua</p>
    <p>Re tam confidenter restas mihi. An. Eheu, quid,</p>
    <p>Egon’ isthuc nesciam? iam saepius frustra</p>
    <p>Quid me sollicitet, exposui tibi. Tob. Mitte</p>
    <p>≤line=290≥ Malè ominarier: satis mihi quae in rem</p>
    <p>Sunt ipse perspicio. Quasi antea nunquam.</p>
    <p>Idem impune à nobis sit factitatum? An. Non</p>
    <p>Nego, verum hodie minus expedit. Tob. Abi stulta,</p>
    <p>Nihil dicis: praestat Deo obsecundare</p>
    <p>≤line=295≥ Quàm homini: huic enim nostrum hoc gratum esse
    confido</p>
    <p>Beneficiolum. At satis superque cessasse</p>
    <p>Hîc videor, nequis rem forte subodoratus,</p>
    <p>≤page=15≥</p>
    <p>Maiestatis laesae nos deferat. Corpus</p>
    <p>Interea hoc auferam mecum domum: vt noctu</p>
    <p>≤line=300≥ Semotis arbitris clam sepeliam: nam quod</p>
    <p>Cauere potes, stultum est admittere. hinc ad relictos</p>
    <p>Me conferam amicos, quos vereor ne mea mora offendat.</p>
    <p>An. I sanè. Perij, iam mihi videre videor cladem</p>
    <p>Ex huius temeritate breui profecturam.</p>
    <p>≤line=305≥ Deum immortalem! adeon’ pertinacem esse</p>
    <p>Hominem, adeoque inexorabilem, ac durum,</p>
    <p>Vt neque lachrymis, neque precibus licet blandis</p>
    <p>Magis moueatur quàm saxum! ò grauis luctus!</p>
  </div>
  <div type="level2" xml:id="actvs-ii.-scena-i.">
    <head>11. ACTVS II. SCENA I.</head>
    <p>SARA.</p>
    <p>Senarij, &amp; octonarij iambici.</p>
    <p>NAE ego omnium puellarum meritò sum infelicißima.</p>
    <p>≤line=310≥ Superis inuisa pariter, ac mortalibus.</p>
    <p>Vtinam dehiscat terra, meque absorbeat</p>
    <p>Suo hiatu: vsque adeo huius vitae vndiquaque calamitatibus</p>
    <p>Referta pertaesum est. Eheu me infelicem, nihil magis</p>
    <p>Optem, quàm his miseriis, in deterius semper gliscentibus</p>
    <p>≤line=315≥ Quam ocyßimè defungier. Mors si concedatur, mihi</p>
    <p><note>
      <p><hi rendition="simple:italic">In margine</hi> Quin.</p>
    </note>Quouis beneficio esset gratior.</p>
    <p>Nam quid tandem est, quod in hac vita diutius</p>
    <p>Esse velim, aut cur non malim extemplo abolerier?</p>
    <p>Quoquouorsum foras prospicio, paßim irrideor</p>
    <p>≤line=320≥ Misera ac conspuor ab omnibus. Imo quod est longe
    crudelius,</p>
    <p>Cuncti me vt portentum execrantur, horrent vt veneficam.</p>
    <p>Quin &amp; diris vt parricidam deuouent:</p>
    <p>≤page=16≥</p>
    <p>Vtpote quae septem mihi coniugij foedere</p>
    <p>Coniunctos adolescentes, primae nocte omnes immaniter</p>
    <p>≤line=325≥ Trucidasse existimer. At tu Deus, cui vel intimi</p>
    <p>Humani pectoris patent recessus, scis me ab hoc scelere</p>
    <p>Esse alienißimam, meosque mores omni crimine</p>
    <p>Impietatis vacare: ac me vitam nullis obnoxiam</p>
    <p>Facinoribus hactenus exegisse. Nunquam enim</p>
    <p>≤line=330≥ <note>
      <p><hi rendition="simple:italic">In margine</hi> Sept.</p>
    </note>Quicquam in me admisi turpius: nec me juuenculis</p>
    <p>Lasciuioribus sodalem praebui.</p>
    <p>Sed impudicarum, Deus, commercium</p>
    <p>Cane peius &amp; angue semper vitaui, totos dies domi</p>
    <p>Me apud parentes continens, dumque illa choraeas ductitant,</p>
    <p>≤line=335≥ Viris commistae, dum voluptatibus, ac foedis
    lusibus,</p>
    <p><note>
      <p><hi rendition="simple:italic">In margine</hi> Sept.</p>
    </note>Genioque indulgent, ego parentum admonitionibus</p>
    <p>Morem gerens, tuam in nos beneficentiam</p>
    <p>Conclaue ingressa interius, supplex laudibus</p>
    <p>Consueui praedicare. Quòd autem septies</p>
    <p>≤line=340≥ Coniugium auctoritate paterna repetij,</p>
    <p>Non tam explendae libidinis, voluptatisve gratia,</p>
    <p>Quàm sobolis procreandae studio tentatum est: in me enim</p>
    <p><note>
      <p><hi rendition="simple:italic">In margine</hi> Sept. 2.</p>
    </note>Omnis posteritatis nostrae spes incumbit, nihil</p>
    <p>Parentibus meis praeter me liberorum suppetit</p>
    <p>≤line=345≥ Amplius. Ast adolescentes septem, me quibus</p>
    <p><note>
      <p><hi rendition="simple:italic">In margine</hi> Dimet.</p>
    </note>Nuptum locauerat pater,</p>
    <p>Non à me, vtî probè nosti Deus, sed à cacodaemone.</p>
    <p><note>
      <p><hi rendition="simple:italic">In margine</hi> Troch.</p>
    </note>Nescio quo, necati sunt: quòd hi fortasse me,</p>
    <p>Aut illis ego fuerim indigna: aut quod alteri</p>
    <p>≤line=350≥ Me illibatam forsan reseruet coniugi.</p>
    <p>Haec vtcunque Deus coniecturis assequor:</p>
    <p>Nam arcana tui sensus consilia ingenioli</p>
    <p>≤page=17≥</p>
    <p><note>
      <p><hi rendition="simple:italic">In margine</hi> Sept.</p>
    </note>Nostri captum longe excedunt: adeo vt si quis tuam</p>
    <p>Curiosè scrutari velit sapientiam,</p>
    <p>≤line=355≥ <note>
      <p><hi rendition="simple:italic">In margine</hi> Troch.</p>
    </note>Vel talpa protinus reddatur caecior.</p>
    <p>Quapropter mi Deus, si vnquam tibi placuit, quod sedulò</p>
    <p>Egi hactenus: si nondum nos omnino auersaris, precor</p>
    <p>Vt me vel illico è medio tollas, &amp; ab his conuitijs,</p>
    <p>Quibus infelix iam vbique lacessor, vindices:</p>
    <p>≤line=360≥ Vel si tua pater digna videor clementia,</p>
    <p>Facilem quaeso meis tandem querelis aurem praebeas,</p>
    <p>Meisque os obtures obtrectatoribus: quò desinant</p>
    <p>suis me posthac immerentem traducero mendaciis.</p>
  </div>
  <div type="level2" xml:id="actvs-ii.-scena-ii.">
    <head>12. ACTVS II. SCENA II.</head>
    <p>RAGVEL, SARA.</p>
    <p>Eiusdem generis.</p>
    <p>QVam hîc audio eiulantem, &amp; calamitatem deflentem suam?</p>
    <p>≤line=365≥ Mirum ni filia est: certè ipsa est. facile
    diuinaueram.</p>
    <p>Sed abitum parat, accedam propius, ac compellabo. Quid est</p>
    <p>Filiola mea quod te ita sollicitat, vt omnia questubus</p>
    <p><note>
      <p><hi rendition="simple:italic">In margine</hi> Sept.</p>
    </note>Suspirijsque compleas? Sa. Pater, ah, rogitas? quasi mihi</p>
    <p>Querendi iusta desit causa. Ra. Nata mea, non me latet,</p>
    <p>≤line=370≥ Quam indigna sis passa; at quid vanis proderit</p>
    <p>Excarnificasse animum querimonijs? parum ex sententia</p>
    <p>Cùm res succedunt, mentem consolari conuenit</p>
    <p>Spe fortunae secundioris. Nam velut</p>
    <p><note>
      <p><hi rendition="simple:italic">In margine</hi> Sept.</p>
    </note>Summam rerum prosperitatem frequenter infelicitas</p>
    <p>≤line=375≥ <note>
      <p><hi rendition="simple:italic">In margine</hi> Scaz.</p>
    </note>Excipit, ita extremi infortunij casum</p>
    <p>Non rarò insperatum consequitur gaudium.</p>
    <p>Sa. Quod mihi quaeso commemoras gaudium pater?</p>
    <p>≤page=18≥</p>
    <p>Iam pridem de me actum est. Quare nihil malim,</p>
    <p>Quam ex hisce quamprimum subduci calamitatibus.</p>
    <p>≤line=380≥ Rag. Ah, mitte desperare: nam quod nobis
    difficillimam</p>
    <p>Videtur, à Deo solo nutu praestari potest.</p>
    <p>In hunc omnem tuam fiduciam tantum fac conferas,</p>
    <p>Cui quid nobis, tuaeque saluti maxime</p>
    <p>Expediat, exploratum est: nec quemquam solet</p>
    <p>≤line=385≥ <note>
      <p><hi rendition="simple:italic">In margine</hi> Sept.</p>
    </note>Affligere temere: non enim nostrae studet</p>
    <p>Perniciei aut exitio sed saluti potius. &amp;</p>
    <p>Licet ea quae nobis in hac vita obtingunt, dura asperaque</p>
    <p>Frequenter videantur, minime tamen incusandus est Deus:</p>
    <p>Vtpote qui norit optime, quid hominibus potißimum</p>
    <p>≤line=390≥ Conducat. Atque ideo quemadmodum probus</p>
    <p>Medicus, non dulcia semper animo aegroto, at amara saepius</p>
    <p>Miscet pharmaca. Sa. Equidem nil refragor pater.</p>
    <p>Scio Deo sic visum esse: quae tot simul</p>
    <p>Suffecerit aerumnis &amp; contumelijs?</p>
    <p>≤line=395≥ Vtcumque crebra tolerandum esset orbitatis
    taedium,</p>
    <p>Tristisque peremptorum jactura coniugum,</p>
    <p>Si non meos sponsos malis ipsa occidisse dicerer</p>
    <p>Artibus. Eheu, quae non paßim conuitia</p>
    <p>Et scommata in me conijciunt homines vanißimi? quibus</p>
    <p>≤line=400≥ Non traducunt dicterijs? Quin nomen commutant
    mihi.</p>
    <p>Pro Sara appellantes Zaram: videlicet parricidij</p>
    <p>Facinus exprobrantes. hoc est quod mentis aegritudinem</p>
    <p>Exasperat, nec sortis obliuisci me sinit meae.</p>
    <p><note>
      <p><hi rendition="simple:italic">In margine</hi> Sept.</p>
    </note>Ra. Durum quidem anime mi, fateor, sed leuius fit
    patientia</p>
    <p>≤line=405≥ Quicquid nefas est corrigere. Nec nobis in manu
    est.</p>
    <p>Quid dicant homines: sed ne id jure obiecerint</p>
    <p>≤page=19≥</p>
    <p>Summa adhibenda est cautio. Quapropter oro patienter feras,</p>
    <p>Non frustra culpes, quod nequit mutarier:</p>
    <p>Latura patientiae aliquando abunde magnum praemium.</p>
    <p>≤line=410≥ Sa. Ago pater. dabimus operam: at numquid aliud est
    quod me velis?</p>
    <p>Rag. Sequere me intrò. iam dudum enim te mater expectat domi.</p>
  </div>
  <div type="level2" xml:id="actvs-ii.-scena-iii.">
    <head>13. ACTVS II. SCENA III.</head>
    <p>TOBAEVS, ANNA.</p>
    <p>Eiusdem generis versus.</p>
    <p>DEum immortalem, quidnam hoc obsecro mali est!</p>
    <p>Quae haec est calamitas? oculi prospiciunt nihil:</p>
    <p>Visus planè perijt. quò me vertam miser?</p>
    <p>≤line=415≥ O dolor, ecquis me viuit infelicior?</p>
    <p>Perij, peßime hodie hic dies mihi illuxit.</p>
    <p><note>
      <p><hi rendition="simple:italic">In margine</hi> Scaz.</p>
    </note>An. Quis hic vociferatur pro foribus? mi vir, hic</p>
    <p>Quid insolens sibi vult quaestus? quid deest</p>
    <p>Tibi? satin’ sanus? hei mihi, quisnam tuum</p>
    <p>≤line=420≥ Fimo foedauit vultum? quid coniuent oculi? To. ah
    occidi</p>
    <p>Miser, lumen, quo nihil est homini charius,</p>
    <p>Mihi infelici penitus ereptum est. An. Quid ais? hem,</p>
    <p>Numnam perijmus? quid terram prospectas? erigito caput</p>
    <p>Obsecro, cur obuertis mihi occipitium? an te tui pudet?</p>
    <p>≤line=425≥ To. Quid faciam infelix? vix sum apud me, ita haec
    mihi</p>
    <p>Mentem penitus eripuit inexpectata calamitas. An. Deum</p>
    <p>Immortalem, quid hoc monstri est! homo planè excaecatus est.</p>
    <p>Sed vnde quaeso mi vir hos tibi profectum est infortunium?</p>
    <p>≤page=20≥</p>
    <p>To. Aliquantulum permitte ad me vt redeam, audies</p>
    <p>≤line=430≥ Rem omnem. An. O miseriam! To. Totam hanc noctem
    propemodum</p>
    <p>Duxi insomnem, dum consanguinei nostri corpus sepelio.</p>
    <p>Post multam tandem noctem ad somnum me compono: cumque iam</p>
    <p>Paucas quieuissem horas, expergiscor denuo: ac statim</p>
    <p>Apertis illabitur oculis auicularum, quae forte clam</p>
    <p>≤line=435≥ <note>
      <p><hi rendition="simple:italic">In margine</hi> Scaz.</p>
    </note>Me parieti ceruicali meo contiguo adhaerebant,</p>
    <p>Stercus calidum. hic ego simul &amp; inopinato casu, &amp;
    graui</p>
    <p>Dolore exanimatus, è lecto prouolo, meos</p>
    <p>Identidem oculos suffricans: at quò magis</p>
    <p>Illapsum eluere fimum enitor, hoc video minus.</p>
    <p>≤line=440≥ Quid hoc, an non prodigij simile? An. Me miseram!
    occidi</p>
    <p>An quicquam mentiebar tunc, cum quiddam nobis tristius</p>
    <p>Impendere augurarer? ô miserum vespillonem! vide</p>
    <p>Quaeso, quàm magnificum tibi pro tot, tantisque officijs tuis</p>
    <p>Referatur praemium? nunc auimaduertis arbitror</p>
    <p>≤line=445≥ <note>
      <p><hi rendition="simple:italic">In margine</hi> Scaz.</p>
    </note>Deo displicuisse, quod abs te actum est hactenus. To. Mitte
    obsecro.</p>
    <p>Conuiciarier, satis me cruciat infortunium</p>
    <p>Meum, etiamsi tu exprobrando non refrices. An. I nunc &amp;
    Deo</p>
    <p>Tuum hoc beneficium iacta gratißimum</p>
    <p>Fuisse. Viden’ quam ridicula tibi persuaseris miser?</p>
    <p>≤line=450≥ Piscator post hac ictus sapies. Tob. Vah, nihil</p>
    <p>Vnquam cuiquam tam accidit infeliciter,</p>
    <p>Vt desint, qui malum suis exasperent conuitijs.</p>
    <p><note>
      <p><hi rendition="simple:italic">In margine</hi> Scaz.</p>
    </note>Verùm id demum dolet impotentius, si quam</p>
    <p>≤page=21≥</p>
    <p><note>
      <p><hi rendition="simple:italic">In margine</hi> Troch.</p>
    </note>Aequum est consolari, ea aegritudinem conduplicet.</p>
    <p>≤line=455≥ An. O ingentem confidentiam! num cogitat</p>
    <p>Quid dicat? num facti piget? Quod si meis</p>
    <p>Aliquando consilijs mos esset gestus, ah,</p>
    <p>Facile hoc declinassemus infortunium.</p>
    <p>Nunc pro tuo peccato ego supplicium quoque</p>
    <p>≤line=460≥ <note>
      <p><hi rendition="simple:italic">In margine</hi> Troch.</p>
    </note>Suffero, cui omnia mala tecum toleranda sunt.</p>
    <p>Tob. Parùm est, vt audio, esse infelicem, nisi</p>
    <p>Culpa insuper infortunium istud commeruisse existimer.</p>
    <p>Quasi quotidiana non abunde doceat experientia,</p>
    <p><note>
      <p><hi rendition="simple:italic">In margine</hi> Sept.</p>
    </note>Non illos à Deo prae reliquis diligi quibus</p>
    <p>≤line=465≥ Hic omnia cedunt ex animi sententia:</p>
    <p>Sed eos potius, quos ipse temporarijs malis,</p>
    <p>Doloribusque emendatos, se dignos efficit.</p>
    <p>Ad immortalitatem non nisi per aerumnas patet aditus.</p>
    <p><note>
      <p><hi rendition="simple:italic">In margine</hi> Scaz.</p>
    </note>An. Enimuero probè facis, qui te paras ipse</p>
    <p>≤line=470≥ Consolari: nam omnes noti atque amici deserunt</p>
    <p>Te: nec cuiquam jam Tobaei in mentem venit.</p>
    <p>Perge tua profundere in homines ingratißimos:</p>
    <p>Cùm alijs prosis, ipse tibi paupertatem accersere. Nunc vide</p>
    <p>Quo pacto huc aduolent, tuis vicißim calamitatibus</p>
    <p>≤line=475≥ Auxiliaturi: audin’? pulsando nostras effringunt
    fores.</p>
    <p>Quod si nunc suppetat, istis quod quondam insumptum est
    palponibus,</p>
    <p>Minus deploranda esset haec tua caecitas.</p>
    <p>Iam nihil opis reliquum est: cum oculis, &amp; rem simul</p>
    <p>Amîsti. Cuius nunc auxilium imploraturus es miser?</p>
    <p>≤line=480≥ Plane ad restim tibi res redijt: aut jejunandum
    erit</p>
    <p>Posthac fortiter, aut mendicandum: vtrum mauis elige. Tob.
    Tace</p>
    <p>≤page=22≥</p>
    <p>Temeraria, nil tua me mouet procacitas.</p>
    <p>Idem animus in paupertate erit, olim qui in diuitijs fuit.</p>
    <p>Deus etiamnum viuit. cuius in me munificentiam</p>
    <p>≤line=485≥ Nondum sensi claudier: huic fido, tu modo</p>
    <p>Desine tua hac vti linguae petulantia.</p>
    <p>An. Hem, desino, tu vide quo pacto efugias inediam, tibi</p>
    <p>Quam jam imminere denuncio: ego mihi facile prospexero.</p>
  </div>
  <div type="level2" xml:id="actvs-ii.-scena-iv.">
    <head>14. ACTVS II. SCENA IV.</head>
    <p>ANNA, TOBIAS.</p>
    <p>Senarii, septenarii, &amp; iambici.</p>
    <p>EHeu omnibus modis misera sum, nec quid agam scio.</p>
    <p>≤line=490≥ Nam eo nobis jam res redijt, vt si sua</p>
    <p>Consilia conferant omnes, atque huic malo</p>
    <p>Salutem quaerant, auxilij nihil adferant.</p>
    <p>Tot res nos circumuallant, vnde emergi non potest:</p>
    <p>Fames, egestas, contemptus, solitudo, infamia.</p>
    <p>≤line=495≥ Ah, quam ego nunc tota displiceo mihi, quam pudet.</p>
    <p>Sed filius exit, tristis est. idem hoc resciuit malum.</p>
    <p>Tob. Ita me Deus amet, vt nunc patris me miseret mei</p>
    <p>Tantum subito ad ipsum deuenisse infortunium.</p>
    <p>An. Ehodum fili, huc ad me concede. Tob. Hem mater, hiccine</p>
    <p>≤line=500≥ Astabas? Non praeuideram te. An. Quod patri</p>
    <p>Euenturum frequenter praedixi, vt sibi</p>
    <p>Magnum aliquod adferret malum, id nunc accidit.</p>
    <p>Vae miserae mihi. Tob. Ne crucia te obsecro mea</p>
    <p><note>
      <p><hi rendition="simple:italic">In margine</hi> Octo.</p>
    </note>Mater, néue istud quicquid est incommodi,</p>
    <p>≤line=505≥ Tam iniquo patiare animo: neque praeterquam quas ipsa
    miseria</p>
    <p>Habet molestias, addas: &amp; illas quas habet</p>
    <p>≤page=23≥ [&gt;27]</p>
    <p>Moderatè, &amp; vt reliquis tuis factis dignum est, feras.</p>
    <p>An. Quid consolare me fili? an quaequam vsquam gentium</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Mulier aequè misera est? To. Bono animo esto, misera</p>
    <p>≤line=510≥ Non est, nisi quam sua culpa miseram facit.</p>
    <p>An. Eheu, nulli ego plura acerbior esse arbitror</p>
    <p>Ex coniugio feminae vnquam oblata, quàm mihi.</p>
    <p>To. Mater, lachrymas mitte, &amp; quoniam id fieri quod vis non
    potest,</p>
    <p>Velis id quod poßit. An. Non possum aedepol. To. Ah, potes:</p>
    <p>≤line=515≥ In Deo omnis spes sit nobis. An. Rectè tu quidem,</p>
    <p>Si modo qui nos respiciat, quisquam Deus est vspiam.</p>
    <p>To. Ah, non te cohibes mater? tene istud loqui,</p>
    <p><note>
      <p><hi rendition="simple:italic">In margine</hi> Octo.</p>
    </note>Nonne graue crimem atque summa impietas est? An. Nisi</p>
    <p>Deo inuisi essemus, non nos ad hunc afflictaret modum.</p>
    <p>≤line=520≥ <note>
      <p><hi rendition="simple:italic">In margine</hi> Octo.</p>
    </note>To. Atqui hinc ego nos illi curae esse auguror.</p>
    <p>An. Eandem quoque tuus pater mihi saepe cantiunculam</p>
    <p>Occinit: at pol quidem non adeo stulta sum,</p>
    <p>Vt facile patiar id mihi persuaderier.</p>
    <p><note>
      <p><hi rendition="simple:italic">In margine</hi> Octo. 2.</p>
    </note>To. Tamen hoc mater verum est, &amp; ipsa re experiêre
    propediem.</p>
    <p>≤line=525≥ An. Ridiculum. Quid mihi nunc adfers, cur expectem,
    aut sperem hoc malum.</p>
    <p>Aliquando in melius posse commutarier?</p>
    <p>To. Non id quidem certum nobis polliceri audeam:</p>
    <p>Verum spes est. An. Credo nos esurituros satis.</p>
    <p><note>
      <p><hi rendition="simple:italic">In margine</hi> Octo. 2.</p>
    </note>Neque ego non tam mea causa discrucior, quam tua: tibi</p>
    <p>≤line=530≥ Timeo fili, tui me miseret, tu me solicitam facis.</p>
    <p>Nam tu ni esses, certè ego mihi providerem, ac protinus</p>
    <p>Hinc me conijcerem in pedes. To. Hem, quid ais? deseras?</p>
    <p>An. Quidni. To. Neque facies mater, neque te satis piè</p>
    <p>≤page=24≥</p>
    <p>Posse arbitror. An. An hoc illo indignum fuerit, qui si quid
    bene</p>
    <p>≤line=535≥ <note>
      <p><hi rendition="simple:italic">In margine</hi> Octo. 2.</p>
    </note>Praecipias, non obtemperat? qui me, atque familiam</p>
    <p>Totam dedecorat, nobisque omnibus luctum parat?</p>
    <p>Tob. Istud illius culpa non accidit. Parùm</p>
    <p><note>
      <p><hi rendition="simple:italic">In margine</hi> Troch. 2/</p>
    </note>Succeßit quod egit hactenus. atqui fecit sedulo.</p>
    <p>An. Ad hoc malum accedit etiam, quòd re crebris</p>
    <p>≤line=540≥ Conuiuiis largitionibusque perdita,</p>
    <p>Vix quicquam quo viuamus, nobis sit reliquum. To. Deum</p>
    <p>Non deseret suos. confide mater. An. Isthaec verba sunt.</p>
    <p><note>
      <p><hi rendition="simple:italic">In margine</hi> Octo.</p>
    </note>To. Bene ominare, atque bono animo fac vt sis obsecro.</p>
    <p>Sed quid quod te rogem mater. An. Quid? To. Nunquid est</p>
    <p>≤line=545≥ Quod hic tibi mea opera opus sit amplius? An.
    Nihil.</p>
    <p>To. Intro igitur eamus. An. Vt lubet. hac me consequere. To.
    Sequor.</p>
  </div>
  <div type="level2" xml:id="actvs-ii.-scena-v.">
    <head>15. ACTVS II. SCENA V.</head>
    <p>TOBAEVS.</p>
    <p>Septenarij.</p>
    <p>SVmme Deus, vt tua ope declinaui pericula</p>
    <p>Frequenter maxima, euasique per sequentium</p>
    <p>Dolos: ita nunc tuo Pater permissu, denuo</p>
    <p>≤line=550≥ In triste hoc caecitatis illapsus sum incommodum.</p>
    <p>Absit tamen vt te incusem, vel tuis obmurmurem</p>
    <p>Rationibus, cum nihil in rerum naturae aequius</p>
    <p>Aut justius te existat: cumque tua mortalibus</p>
    <p>Plane inscrutabilia sint consilia. Nec diffiteor</p>
    <p>≤line=555≥ Peiora me commeruisse: ast &amp; hic tuam Deus</p>
    <p>Facilitatem &amp; clementiam agnosco. Heu quoties tum ego.</p>
    <p>Tum maiores mei praecepta tua negleximus!</p>
    <p>≤page=25≥</p>
    <p>Quoties tuis aduersantes admonitionibus,</p>
    <p>Diuinas post tergum leges reiecimus! adeò vt</p>
    <p>≤line=560≥ Nos caeterarum nationum contumelijs,</p>
    <p>Dicteriis, probris ac fabulis subieceris.</p>
    <p>Quod si tuum tu persecutus jus, poenam vitijs</p>
    <p>Nostris dignam inflixisses, jampridem cuncti simul</p>
    <p><note>
      <p><hi rendition="simple:italic">In margine</hi> Troch.</p>
    </note>Cum impio sceleratae Sodomae populo in Tartarum</p>
    <p>≤line=565≥ Essemus praecipitati. Quare insigniter improbus</p>
    <p>Sim, si meritus longè peiora, tam leuem Patris</p>
    <p>Correptionem infracto animo recusem perpeti.</p>
    <p>Tibi me totum dedo Deus optime, tuaeque me</p>
    <p>Tutelae committo: tu quicquid expedire meae</p>
    <p>≤line=570≥ Saluti cognoueris, imponito: vt potero feram.</p>
    <p>Hoc tantum vnum, vt verum fatear, animum haud mediocriter</p>
    <p>Angit, quod hanc oculorum jacturam mihi mea</p>
    <p>Dicatur conciliasse superstitio: quòd ab omnibus</p>
    <p>Non jam dico maleuolis, sed ab amicißimis quoque,</p>
    <p>≤line=575≥ Imò ab ipsa vxore, salibus ac ludibriis miser</p>
    <p>Incessor insuper. Vbi nunc est, inquiunt, Deus</p>
    <p><note>
      <p><hi rendition="simple:italic">In margine</hi> Troch.</p>
    </note>Tuus, cuius fauorem ac beneuolentiam tam ridiculo</p>
    <p>Gratificandi genere conatus es eblandirier.</p>
    <p>Vide miser, quàm praeclarum atque magnificum tuis</p>
    <p>≤line=580≥ Periculosis ac clandestinis laboribus</p>
    <p>Sis consecutus praemium. Huiusmodi</p>
    <p><note>
      <p><hi rendition="simple:italic">In margine</hi> Sen. 2.</p>
    </note>Quis obsecro non moueatur conuitijs, Deus?</p>
    <p>Quis tam manifestam non execretur blasphemiam?</p>
    <p>Haeccine mihi audienda erunt posthac saepius? vtinam</p>
    <p>≤line=585≥ Ita diuinae tuae voluntati visum sit, vt</p>
    <p>Ex his quam primum me subducas contumelijs:</p>
    <p>Iam pridem enim vitae satietas me cepit meae.</p>
    <p>≤page=26≥</p>
  </div>
  <div type="level2" xml:id="actvs-ii.-scena-vi.">
    <head>16. ACTVS II. SCENA VI.</head>
    <p>TOBIAS, TOBAEVS, RAPHAEL.</p>
    <p>Senarij &amp; septenarij Iambici.</p>
    <p>AVdire mihi visus sum vocem patris: adqui eccum mi pater</p>
    <p><note>
      <p><hi rendition="simple:italic">In margine</hi> Dimet.</p>
    </note>Salue. Tobae. Salue fili, aduenis</p>
    <p>≤line=590≥ Opportunè: iam enim te iußissem accersi. Tobi.
    Bene</p>
    <p>Igitur habet, quod non vocatus vltrò accesserim.</p>
    <p>Sed quidnam est istud quod me vis pater? lubens</p>
    <p>Quicquid praeceperis exequar. Tobae. Nihil, nisi</p>
    <p>Vt mihi paulisper aurem accommodes, modo</p>
    <p>≤line=595≥ Tibi quod ex vsu sit futurum instillauero.</p>
    <p>To. Pater hic sum, vbi voles. To. Attentius igitur</p>
    <p>Ausculta, &amp; quicquid dicturus sum, fac tuo</p>
    <p>Penitus infigas pectori, ne vnquam excidat.</p>
    <p>Mi fili, quae mea sit aetas vides: mors aut iam aderit,</p>
    <p>≤line=600≥ <note>
      <p><hi rendition="simple:italic">In margine</hi> Octo.</p>
    </note>Aut certè longius abesse haud potest. Quapropter cùm Deus</p>
    <p>Me ex hoc molesto sustulerit corporis ergastulo,</p>
    <p>Vide vt paterna erga te munificentiae memor,</p>
    <p>Me honorificè sepelias: &amp; matri tuae</p>
    <p>Reuerenter te per omnia obsequentem praebeas:</p>
    <p>≤line=605≥ Eamque caue a te segreges, aut deseras,</p>
    <p>Dum viuet vnquam: sed senectutem illius</p>
    <p>Tua fouebis, sustentabisque adolescentia.</p>
    <p>Praeterea nate mi annitere pro viribus,</p>
    <p>Ne quando dicto, vel facto offendas Deum:</p>
    <p>≤line=610≥ Sed vitam dege, nulli vitio obnoxiam.</p>
    <p>Sic omnia tibi cedent ex animi sententia.</p>
    <p>Quod autem suppeditatur à Deo, caue</p>
    <p>Inutiliter profundas, aut attentiùs.</p>
    <p>≤page=27≥</p>
    <p>Domi accumules: verùm quòd superest, liberaliter</p>
    <p>≤line=615≥ Tenuioris fortunae amiculis imperties.</p>
    <p>Nam quicquid horum datur egestati, in Deum</p>
    <p>Ipsum erogatur. Haec in pauperes benignitas</p>
    <p>Hominem ab interitu vindicat, &amp; superstitem</p>
    <p>A morte, immortalemque penitus efficit.</p>
    <p>≤line=620≥ Porrò quod ad connubium attinet, eliges</p>
    <p>Tibi vxorem de genere tuo, ac prosapia</p>
    <p>Israëlitica: non exteram, vel à domo</p>
    <p>Nostra alienam. nam nos, vti nosti probe,</p>
    <p>Vatum sumus progenies. Memoria repete</p>
    <p>≤line=625≥ Fili, quomodo maiores nostri repudiauerint</p>
    <p>Extraneorum affinitatem, vxoribus</p>
    <p><note>
      <p><hi rendition="simple:italic">In margine</hi> Scaz.</p>
    </note>De gente sua domum ductis &amp; hinc est quòd</p>
    <p><note>
      <p><hi rendition="simple:italic">In margine</hi> Octo.</p>
    </note>In propagandis liberis fuere felicißimi.</p>
    <p>Quos si morum probitate, &amp; vitae sanctimonia</p>
    <p>≤line=630≥ <note>
      <p><hi rendition="simple:italic">In margine</hi> Scaz.</p>
    </note>Tibi imitandos proposueris, eadem, mihi crede.</p>
    <p>Prosperitate vtêris, sobolemque te, &amp; maioribus</p>
    <p>Tuis dignam suppeditabit Dei benignitas.</p>
    <p><note>
      <p><hi rendition="simple:italic">In margine</hi> Octo.</p>
    </note>Ex alijs facito periculum, tibi quod ex vsu siet.</p>
    <p>Quod tibi fieri non vis, ne feceris alteri.</p>
    <p>≤line=635≥ Nam nihil impunitum relinquetur: licet</p>
    <p>Error videatur leuis &amp; venialis: sua</p>
    <p>Tamen fili aliquando poena expiabitur:</p>
    <p>Et eo genere prognatus es, vt oporteat.</p>
    <p>Te ab omni vitiorum labe alienißimum</p>
    <p>≤line=640≥ <note>
      <p><hi rendition="simple:italic">In margine</hi> Octo.</p>
    </note>Esse. Omnibus amicum, facilem comemque fac te praebeas:</p>
    <p>Nullius aduersans ingenio, cedens cuilibet.</p>
    <p>Sic tibi sine inuidia laudem, &amp; amicos facile</p>
    <p>Conciliabis quàm plurimos. Ebrietatem haud secus</p>
    <p>Ac pestem deuita teterrimam: nec luxui</p>
    <p>≤page=28≥</p>
    <p>≤line=645≥ Indulgebis: sed grata tibi sit parsimonia,</p>
    <p>Quae non abs re magnum vectigal dicitur.</p>
    <p>Cuilibet salubria admonenti, protinus</p>
    <p>Pareto reuerenter, ac age gratias. Deum</p>
    <p><note>
      <p><hi rendition="simple:italic">In margine</hi> Octo.</p>
    </note>Inprimis obsecra, vt omnia tua consilia</p>
    <p>≤line=650≥ Omnesque conatus tuos sua secundet gratia.</p>
    <p>Horum fili quoad vixeris fac memineris.</p>
    <p><note>
      <p><hi rendition="simple:italic">In margine</hi> Octo.</p>
    </note>Tob. Dabitur opera pater mi. Tobae. Sed audi quid praeterea
    te velim.</p>
    <p>Tob. Perge, ausculto. Tobae. Iam annus agitur vicesimus</p>
    <p>Quòd in Ragensi prouincia apud Gabelum mihi</p>
    <p>≤line=655≥ Cognatione proximum, argenti decem</p>
    <p>Talenta deposuerim. Nunc quandoquidem eò</p>
    <p>Nobis res redijt, vt pecunia sit opus,</p>
    <p>Vtî isthuc proficiscaris, atque argentum illud ab eo</p>
    <p>Velim repetas, suo ipsi reddito chirographo.</p>
    <p>≤line=660≥ Tob. Lubens itineri accingar pater: at nescio</p>
    <p>Qua istud ratione efficiam: nam neque illum quem vocas</p>
    <p>Gabelum noui, neque viam, qua in Mediam</p>
    <p>Itur. Tobae. Quaere fidum alicunde tibi comitem,</p>
    <p>Totiusque itineris peritum: atque ad me deducito.</p>
    <p>≤line=665≥ Numerabitur pretium quantum poposcerit.</p>
    <p>Porro ad Gabelum vbi perueneris, dic modo</p>
    <p>Tobaei filium esse te, marsupio</p>
    <p>Hoc, syngraphaque illi oblata, pecunia,</p>
    <p>Sat scio, numerabitur continuò: nam vir est</p>
    <p>≤line=670≥ Probus admodum, ac fide plenus: cum videris,</p>
    <p>Dices hominem quantiuis pretij. Tob. Age pater, ad</p>
    <p>Forum hinc, sed quem video huc aduentare adolescentulum</p>
    <p>≤page=29≥</p>
    <p>Ad iter accinctum? Tobae. Quò tendat roga. Tob. Vbi propius
    accesserit.</p>
    <p>Raph. Dei supremi nuncius ego sum Raphael,</p>
    <p>≤line=675≥ (Ne quis per ignorantiam me esse hominem
    existimet)</p>
    <p>Ex alto missus aethere, ad hunc virum pium</p>
    <p>Tobaeum, quem cum filio stantem hic ante ostium</p>
    <p>Videtis. Quae verò illi per me praestabit Deus,</p>
    <p>Multis verbis hic commemorare, neque locus, neque</p>
    <p>≤line=680≥ Tempus patitur: palam post fient omnia. Fallam
    eos.</p>
    <p>Ad tempus, &amp; pro Raphaele Azaria</p>
    <p><note>
      <p><hi rendition="simple:italic">In margine</hi> Dimet.</p>
    </note>Mihi nomen esse dixero.</p>
  </div>
  <div type="level2" xml:id="actvs-ii.-scena-vii.">
    <head>17. ACTVS II. SCENA VII.</head>
    <p>TOBIAS, TOBAEVS, RAPHAEL.</p>
    <p>Σκάξοντeς.</p>
    <p>SAlue hospes honorande. To. Quid, adéstne mi fili?</p>
    <p>Tobi. Adest. Tobae. Salue adolescens amande. Raph. Diuine</p>
    <p>≤line=685≥ Vir salue plurimum. Tobae. Frustra mihi salutem</p>
    <p>Precaris, ô bone, cum omnia mihi succedant</p>
    <p>Parùm feliciter, oculisque orbatus sim miser. Ra. Fac sis</p>
    <p>Animo bono, breui tempus aderit, lumen</p>
    <p>Tui oculis quo restituet Deus. Tobae. Faxit</p>
    <p>≤line=690≥ Ita pater coelestis. Sed quò tibi iter est nunc?</p>
    <p>Raph. In Mediam recta. Tobae. Eho, in Mediam? Raph. Isthuc me</p>
    <p>Vocant negotiala quaedam. Tobae. Iocóne istud</p>
    <p>An serio inquis mi hospes? Raph. Quid mihi lucri</p>
    <p>Sit, si mentiar? id quod res est loquor. Tobi. Nunquam</p>
    <p>≤line=695≥ Ego vidi commodiorem hominis aduentum.</p>
    <p>Tobae. Filius hic meus eodem iter parat. Quid si</p>
    <p>≤page=30≥</p>
    <p>Hunc imperitiorem tibi viae adiungas</p>
    <p>Comitem? vbi redieris, quicquid pretij à me</p>
    <p>Optaris, id optatum feres. Rap. Nihil vile</p>
    <p>≤line=700≥ Moror lucellum de mercede agemus tunc.</p>
    <p>Cùm filium redisse videris saluum.</p>
    <p>To. Istud quidem fiet nunquam. Ra. Caue quicquam</p>
    <p><note>
      <p><hi rendition="simple:italic">In margine</hi> Sept.</p>
    </note>Diffidas. Pulchrè calleo vias, easque omnes</p>
    <p>Regiones peragraui frrequentius: nulli</p>
    <p>≤line=705≥ Eum commiseris tutiùs: Tob. Amabo hospes</p>
    <p>Cuias es? aut quibus parentibus quaeso</p>
    <p>Prognatus? Ra. Quorsum id percontare? nil refert</p>
    <p>Ad id quod agimus nunc. Tob. Cupio tuum scire</p>
    <p>Nomen, terramque natalem, parentesque</p>
    <p>≤line=710≥ Tuos, priusquam committam tibi gnatum,</p>
    <p>Cuius salus mihi mea ipsius vita</p>
    <p><note>
      <p><hi rendition="simple:italic">In margine</hi> Sept.</p>
    </note>Potior est. Ra. Age, dicam, cùm te id velle video,
    nostin’</p>
    <p>Hannaälem, senem illum dico, de stirpe</p>
    <p>Solomithi maioris? To. Quidni, meum tanquam</p>
    <p>≤line=715≥ Hunc filium: quandoquidem mihi cum eo magna</p>
    <p>Iam inde vsque à pueritia fuit semper</p>
    <p>Familiaritas. Rap. Illius sum filius Azarias.</p>
    <p>Tob. Hem quid ais? igitur sanguine mihi coniunctus</p>
    <p>Es. Rap. Est vt dicis. To. Sed ne id mihi, precor, frater</p>
    <p>≤line=720≥ Succenseas, quòd curiosius stirpem</p>
    <p>Tuam expiscari non erubuerim. Scis quam</p>
    <p>Non sit tutum cuiquam hoc rerum statu quicquam</p>
    <p>Committere ignoto: &amp; curae est mihi gnatus.</p>
    <p>Rap. Patris probi fungeris officio. To. Ego drachmam</p>
    <p>≤line=725≥ In singulos tibi pendam dies. Rap. Mitte</p>
    <p>Inquam pretium. To. Quin beneficium hoc tibi faxo</p>
    <p>Vt dicas pulchrè foeneratum, vbi natum</p>
    <p>≤page=31≥</p>
    <p><note>
      <p><hi rendition="simple:italic">In margine</hi> Rect.</p>
    </note>Reduxeris incolumem. Scio te mea nunquam</p>
    <p>Antehac vsum neceßitudine, memorem</p>
    <p>≤line=730≥ Me dices, ac gratum. Rap. Facile de eo inter nos</p>
    <p>Conuenerit, vbi fuerimus reuersi. Nunc</p>
    <p>Vt se gnatus paret tantum iube. Tobae. Hem fili,</p>
    <p>Intro, ac protinus ad iter para te: ne</p>
    <p>Quid huius commodum tua remoretur cunctatio. To. Fiet.</p>
  </div>
  <div type="level2" xml:id="actvs-ii.-scena-viii.">
    <head>18. ACTVS II. SCENA VIII.</head>
    <p>TOBAEVS, RAPHAEL. TOBIAS,</p>
    <p>Trochaici, catalectici, senarij, septenarij.</p>
    <p>≤line=735≥ QVam saepe accidunt mi adolescens quae non audeas</p>
    <p>Sperare! oh, vix verbis possum consequi</p>
    <p>Quantum hic inopinatus aduentus tuus mihi</p>
    <p>Gaudij attulerit! Ra. Credo, sed istud quicquid commodi est</p>
    <p>Mi senex, vni Deo acceptum referri conuenit.</p>
    <p>≤line=740≥ Tobae. Nunc demum mihi lubet viuere, postquam mea</p>
    <p>Ex progenie talem te cognouero</p>
    <p>Prognatum. Fac eo semper sis animo, &amp; omnia</p>
    <p>Quaecunque optaris, tibi optata adferet Deus.</p>
    <p>Tobi. Hem, Adsum pater, haud malè, vt opinor, ad viam</p>
    <p>≤line=745≥ Instructus. Tobae. Bene factum fili. Tobi, Iamdudum
    meae</p>
    <p>Matri, dum viaticum numerat, vale</p>
    <p>Dixi. Tobae. Faxit Deus optimus, vt incolumes breui</p>
    <p>Redeatis vterque. Tobi. Vale mi pater. To. Fili bene</p>
    <p>Vale adolescens, tibi committo filium meum.</p>
    <p>≤line=750≥ Tu fac eius curam agas. Rap. Quietus esto, ego</p>
    <p><note>
      <p><hi rendition="simple:italic">In margine</hi> Octo.</p>
    </note>Huc illum tibi propediem saluum reduxero.</p>
    <p>Tobae. Vtinam. Raph. Fiet, tu modo fac vtramque in aurem
    dormias,</p>
    <p>Tobae. Quàm id mihi difficile erit absente filio!</p>
    <p>Hem puer, concede huc, meque intro reducito.</p>
    <p>≤page=31≥</p>
  </div>
  <div type="level2" xml:id="actvs-iii.-scena-i.">
    <head>19. ACTVS III. SCENA I.</head>
    <p>TOBIAS, RAPHAEL.</p>
    <p>Eiusdem rationis versus.</p>
    <p>≤line=755≥ APpetit vespera frater, longumque me</p>
    <p>Lassum iter reddidit. Rap. Ad Tigrim venimus,</p>
    <p>Commorandi hic commodus dabitur locus.</p>
    <p><note>
      <p><hi rendition="simple:italic">In margine</hi> Iamb.</p>
    </note>To. Tu me deduc ignotum. Ra. Hospitem probum dabo. ad</p>
    <p>Proximas has aedes, si videbitur,</p>
    <p>≤line=760≥ Diuortamur, quarum hospitio semper feliciter</p>
    <p>Vsus sum. To. Vbi voles, nihil in me erit morae.</p>
    <p>Sed priùs ad flumen concedamus rogo, vt pedes</p>
    <p>Sudore ac puluere turpatos abluam. Ra.</p>
    <p><note>
      <p><hi rendition="simple:italic">In margine</hi> Troch.</p>
    </note>Vt lubet, sequar quocunque vocaueris. Tob. Amnis hic</p>
    <p>≤line=765≥ Non fastidiendum praebebit refrigerium mihi.</p>
  </div>
  <div type="level2" xml:id="actvs-iii.-scena.-ii.">
    <head>20. ACTVS III. SCENA. II.</head>
    <p>ANNA.</p>
    <p>Octonarij, Iambici.</p>
    <p>NVnquam mihi senectus visa est onus aequè miserum, ac modo.</p>
    <p>Ad aetatis postquam ingrauescentis non pauca incommoda,</p>
    <p>Multo praeterea asperiores super salute filij,</p>
    <p>Accedunt sollicitudines. Nunc demum sentio misera</p>
    <p>≤line=770≥ Quantus sit erga liberos parentum amor! vix vnquam
    animus</p>
    <p>Quiescere sustinet. Adeo mihi videtur durum ac graue,</p>
    <p>Dulci ipsius praesentia frui non posse. Imò haud parum</p>
    <p>Anxia sum, ne alicubi algeat circumuentus. Multae simul</p>
    <p>Concurrunt suspiciones, quae meum animum diuersum trahunt:</p>
    <p>≤line=775≥ Viae crepidines periculosae, adolescentis parùm</p>
    <p>Circumspecti imperitia: tum hospes, cuius fidei creditus est</p>
    <p>≤page=33≥</p>
    <p><note>
      <p><hi rendition="simple:italic">In margine</hi> Scaz.</p>
    </note>Ignotus. Sed quid ego nunc dicam de marito, qui</p>
    <p>Isthuc eum pene inuitum protrusit? Ab. tantamne rem</p>
    <p>Tam negligenter agere? saltem spectatae fidei viro</p>
    <p>≤line=780≥ Commisisset, cum ipsi salute filij pecunia</p>
    <p><note>
      <p><hi rendition="simple:italic">In margine</hi> Sen. 3.</p>
    </note>Prior esset. O insaturabilem habendi sitim!</p>
    <p>Quasi non multo satius fuisset paululum</p>
    <p>Perdere pecuniae, quàm filium, vnicam</p>
    <p>Nostrae senectutis requiem, vitae subire periculum.</p>
    <p>≤line=785≥ Cui si quid, quod Deus, prohibeat, aduersi in via
    accidat,</p>
    <p><note>
      <p><hi rendition="simple:italic">In margine</hi> Sept. 3.</p>
    </note>Actum est, mori malim, quàm tantam miseriam pati:</p>
    <p>Adeo nihil sine eo mihi in hac vita aut amabile,</p>
    <p>Aut dulce, aut iucundum videtur. Hei mihi, nullam arbitror</p>
    <p><note>
      <p><hi rendition="simple:italic">In margine</hi> Scaz.</p>
    </note>Mulierum me infeliciorem viuere.</p>
  </div>
  <div type="level2" xml:id="actvs-iii.-scena-iii.">
    <head>21. ACTVS III. SCENA III.</head>
    <p>TOBIAS.</p>
    <p>Trimetri partim recti, partim σκάζονrες.</p>
    <p>≤line=790≥ QVid quisque vitet nunquam homini satis cautum
    est.</p>
    <p>Me miserum, totus horreo postquam mihi</p>
    <p>Triste illud succurrit periculum. Deum</p>
    <p>Immortalem, plane perieram, ni Azarias</p>
    <p>Meus mihi succurrisset. Modò in Tigri</p>
    <p>≤line=795≥ Dum me lauo, piscis quidam immanis, ex imo</p>
    <p>Prosiliens gurgite, me omnis infortunij,</p>
    <p>Malique securum, inopinato hiantibus</p>
    <p>Inuadit faucibus. Hic ego formidine</p>
    <p>Exanimatus, truculentam belluam brachijs</p>
    <p>≤line=800≥ Corripio, Azariae inclamans opem: cuius</p>
    <p>Auxilio superior euadens, prostratum humi</p>
    <p>Conficio, confectumque exentero quantum</p>
    <p>Possum, cor &amp; fel palpitanti detrahens:</p>
    <p>≤page=34≥</p>
    <p>Quae vsum, suum in medicina, vt is asserebat, sunt</p>
    <p>≤line=805≥ Habitura: atque hac de re in itinere plura mihi
    mox</p>
    <p>Se narraturum promisit. Sed eccum, ipsus</p>
    <p>Foras egreditur. ---</p>
  </div>
  <div type="level2" xml:id="actvs-iii.-scena-iv.">
    <head>22. ACTVS III. SCENA IV.</head>
    <p>RAPHAEL, TOBIAS.</p>
    <p>Trimetri.</p>
    <p>--- HEM, Tobia rursus ad iter</p>
    <p>Paremus nos, rectaque pergamus Ragem,</p>
    <p>Nusquam cunctantes. To. Adsum domine, consequor</p>
    <p>≤line=810≥ Quocunque vocaueris. Sed hoc mihi expedi</p>
    <p>Amabò, quodnam tandem facies pharmacum</p>
    <p>Ex hoc execto piscis corde, ac felle? vix</p>
    <p>Credas, quantopere id narrari mihi cupiam</p>
    <p>Rap. Nil te celabo mi frater: namque hinc tibi</p>
    <p>≤line=815≥ Non vulgare ariolor oriturum gaudium.</p>
    <p>To. Vtinam augur sis verus. Ra. Cor praesentaneum</p>
    <p>Habet remedium ad exigendos impios</p>
    <p>E corporibus mortalium cacodaemones.</p>
    <p>Fel autem medicatur oculis albugine</p>
    <p>≤line=820≥ Obductis. To. Hem, quid ais? in patre periculum</p>
    <p>Faciam, domum reuersus. Ra. Admiraberis.</p>
    <p>Vbi videris rem. Verùm jam peruenimus</p>
    <p>Ecbatana, neque procul ab aedibus tui</p>
    <p>Cognati Raguelis absumus: igitur</p>
    <p>≤line=825≥ Huc recta concedamus. To. placet. Ra. Accommoda</p>
    <p>Aurem, teque attentum praebe, quod audies</p>
    <p>Iam ex vsu tibi futurum est maxime. To. Arrexi</p>
    <p>Vtramque tu vbi voles, exordire. Ra. Hic tuus</p>
    <p>Consanguineus Raguel vnicam habet filiam,</p>
    <p>≤line=830≥ Nomine Saram, egregia forma juuenculam,</p>
    <p>≤page=35≥</p>
    <p>Bonam, bonis prognatam, &amp; dotatam probè.</p>
    <p>To. Parentum virtus, castitasque maxima</p>
    <p>Puellae dos est. Rap. Moribus insuper adeo</p>
    <p>Modestis, ac venustis, vt nihil suprà.</p>
    <p>≤line=835≥ To. Audio. Rap. Sedulò agam cum eo, vt in
    matrimonium</p>
    <p>Hanc tibi det: tu te idem velle fac intelligat.</p>
    <p><note>
      <p><hi rendition="simple:italic">In margine</hi> Troch.</p>
    </note>Non denegabit, sat scio: nec si velit</p>
    <p>Maxime, jure poterit: nam praeter jus tuum</p>
    <p>Nil postulas; tibi enim debetur: vtpote</p>
    <p>≤line=840≥ Qui ei cognatione, ac genere proximus</p>
    <p>Es. Nec eam contra praeceptum Mosaicum</p>
    <p>Alienigenae nuptum locabit coniugi,</p>
    <p>Nisi crimen capitale velit incurrere.</p>
    <p>Tob. Nil malim frater, quàm hanc vxorem ducere:</p>
    <p>≤line=845≥ <note>
      <p><hi rendition="simple:italic">In margine</hi> Troch.</p>
    </note>Sed est scrupulus, qui animum malè habet meum.</p>
    <p>Ra. Facessant scrupuli, quid timeas scio. To. Ferunt</p>
    <p>Illam jam olim septem viris nupsisse, qui</p>
    <p>Ab Asmodaeo principe cacodaemonum</p>
    <p>Priusquam in complexum venissent: protinus</p>
    <p>≤line=850≥ <note>
      <p><hi rendition="simple:italic">In margine</hi> Sept.</p>
    </note>Crudeliter omnes sunt interfecti: periculum</p>
    <p>Ex alijs faciam, mihi quod ex vsu siet,</p>
    <p><note>
      <p><hi rendition="simple:italic">In margine</hi> Sept.</p>
    </note>Ra. Nihil est Tobia quod vereare, omnem tibi metum</p>
    <p>Ademero, meis tantum, fac pareas</p>
    <p>Praeceptis. Audi in quos jus habeas daemonis</p>
    <p>≤line=855≥ Immanitas. Quicunque matrimonium</p>
    <p>Brutorum animantium ritu, libidinis</p>
    <p>Non prolis procreandae gratia ambiunt,</p>
    <p>Diuini numinis immemores, hos impetit</p>
    <p><note>
      <p><hi rendition="simple:italic">In margine</hi> Octo.</p>
    </note>Immundus ille spiritus. Tu modo Deum</p>
    <p>≤line=860≥ Veritus, non tibi, sed soboli complexum quaere: &amp;
    patris tui</p>
    <p>In memoriam reuoca praceptum, qui tibi</p>
    <p>≤page=36≥</p>
    <p>Interminatus est, ne coniugem à tua</p>
    <p>Stirpe alienam vnquam duceres. Haec si tuo</p>
    <p>Infixeris animo, nihil est quod daemonis</p>
    <p>≤line=865≥ Exhorrescas insultum: continuo fugam</p>
    <p>Dabit, vbi te his armis instructum senserit.</p>
    <p>Quare cubiculum ingressus (nam certo scio</p>
    <p>Hodie te illam vxorem ducturum) tres dies</p>
    <p>Ab vsu connubiali fac temperes,</p>
    <p>≤line=870≥ Orationibus interea cum ea vacans.</p>
    <p>Secunda nocte in sanctorum patrum statim</p>
    <p>Admitteris consortium. Nox tertia</p>
    <p>Propagandae demum soboli dicabitur.</p>
    <p>Huc vbi vos liberorum procreatio, aut</p>
    <p>≤line=875≥ Humanae carnis illexerit infirmitas,</p>
    <p>Stratum primùm relinquitote, Deumque humi</p>
    <p>Prolapsi supplices adorate, vt sua</p>
    <p>Vos tueatur clementia, impiumque procul</p>
    <p>Pellat cacodaemonem. Simulque sumito</p>
    <p>≤line=880≥ Cor piscis, &amp; hinc suffitum facito: quem vbi</p>
    <p>Nidorem olfecerit Satan, perterritus</p>
    <p>Cubiculo cedet, fugietque puellam illicò,</p>
    <p>Nec relictam repetet vnquam. Tob. Deus bone,</p>
    <p>Animus tremore simul ac gaudio mihi</p>
    <p>≤line=885≥ Inhorrescit, dum tam prodigiosa audio</p>
    <p><note>
      <p><hi rendition="simple:italic">In margine</hi> Sept.</p>
    </note>Te narrantem. Faxit Deus vt experiar propediem,</p>
    <p><note>
      <p><hi rendition="simple:italic">In margine</hi> Octo. 2.</p>
    </note>Haec nunc vere à te dicier. At quis ille senex quem
    conspicor</p>
    <p>Ex aedibus istis prodeuntem, promissa barba, ac senio</p>
    <p>Venerabilem? Rap. Eho, hic ipsus est Raguel, patris</p>
    <p>≤line=890≥ Tui cognatus. Tob. Quid audio? feliciter</p>
    <p>Sanè succedunt omnia, cùm ille qui alioqui</p>
    <p>Esset quaerendus, vltrò nobis venit obuiam.</p>
    <p>≤page=37≥</p>
    <p><note>
      <p><hi rendition="simple:italic">In margine</hi> Sept.</p>
    </note>Ra. Sic est. Sed subsistamus hic paulisper, ne parum</p>
    <p><note>
      <p><hi rendition="simple:italic">In margine</hi> Octo.</p>
    </note>In tempore illum aggrediamur. Tob. Dicis probè.</p>
    <p>≤line=895≥ Nam tristior mihi videtur. Ra. Tace, quid ei doleat
    scio.</p>
  </div>
  <div type="level2" xml:id="actvs-iii.-scena-v.">
    <head>23. ACTVS III. SCENA V.</head>
    <p>RAGVEL, EDNA.</p>
    <p>Septenarij &amp; octonarij Iambici.</p>
    <p>QVotidianae querelae, &amp; lamentationes filiae,</p>
    <p>Perpetuaque orbitatis deploratio, me eò</p>
    <p>Redigunt infelicem, vt quid agam, aut vbi siem nesciam.</p>
    <p>Nunquam tam mane cubiculum eius ingredior, neque</p>
    <p>≤line=900≥ Iam vesperi reuertor vnquam, quin conspicer eam</p>
    <p>Singultientem, ac calamitatem deflentem suam.</p>
    <p>Si quando lachrymantem consolari, &amp; animi aegritudinem</p>
    <p>Oratione pares lenire, nihilo plus agas,</p>
    <p>Quam si aduersus stimulum calces, aut laterem laues.</p>
    <p>≤line=905≥ Nec vnquam tam blande dicere possum, se vt
    respiciat,</p>
    <p>Pectusque inutili moerore excarnificare desinat.</p>
    <p>Altius animo inhaeret dolor, quam vt euelli queat.</p>
    <p>Me miserum! adeon’ rem redijsse, vt vnde alij non mediocrem</p>
    <p>Voluptatem percipiunt, hinc mihi grauis exundet dolor!</p>
    <p>≤line=910≥ Iam olim cum mihi coniux peperisset filiolam, Deum</p>
    <p>Immortalem quantopere mihi plaudebam; atque adeò gaudium ex</p>
    <p>Ea mihi pollicebar perpetuum, ac bene stabile.</p>
    <p>Quae simulas grandiuscula esset facta, ita vt illius</p>
    <p><note>
      <p><hi rendition="simple:italic">In margine</hi> Catal.</p>
    </note>Ingenium jam nosci posset, tum omnes omnia bona dicere
    &amp;</p>
    <p>≤line=915≥ Laudare fortunas meas, qui gnatam haberem</p>
    <p>Ingenio tali praeditam. Verùm ex ea miser</p>
    <p>Quem nunc capis dolorem? facile hic plus mali est, quàm illic
    boni.</p>
    <p>≤page=38≥</p>
    <p>O caelibatum quouis potiorem connubio!</p>
    <p>Sed video vxorem, quid dictura sit nescio. Ed. Marite mi</p>
    <p>≤line=920≥ Opportunè te hic stantem reperio. Est quod tecum
    agam.</p>
    <p>Rag. Quid isthuc? Sed quosnam huc adolescentes aduentare
    conspicor?</p>
    <p>Ad nos, nisi quid me fallunt oculi, iter instituunt; mane.</p>
    <p>AGTVS III. SCENA VI.</p>
    <p>RAPHAEL, TOBIAS, RAGVEL, EDNA.</p>
    <p>Eiusdem generis versus.</p>
    <p>EGo de hac re hunc adoriar, tu orationi vtî subseruias</p>
    <p>Vide. To. Laudabis. Rap. Age. To. Si impetras, quid aliud</p>
    <p>≤line=925≥ <note>
      <p><hi rendition="simple:italic">In margine</hi> Scaz.</p>
    </note>Malim, quàm hodie has fieri nuptias. Rap. Non est dubium id
    quidem:</p>
    <p>Nam pulchrè hominis sensum calleo. quin commodè quoque</p>
    <p>Eius adest vxor. Salue vir honoratißime. To. Precor</p>
    <p>Tibi salutem matrona optima. Rag. Idem cum foenore</p>
    <p>Vobis reprecamur adolescentes humanißimi.</p>
    <p>≤line=930≥ Quàm belle hic juuenis Tobaeum fratrem nostrum
    refert.</p>
    <p>Toto corporis habitu: eundem esse putes, aetas si congruat.</p>
    <p>Ed. Per omnia, ità me Deus amet, ei simillimus est.</p>
    <p>Rag. Cuiates estis fratres, aut quibus nati parentibus?</p>
    <p>To. Ex captiuis Niniuae agentibus, &amp; familia</p>
    <p>≤line=935≥ <note>
      <p><hi rendition="simple:italic">In margine</hi> Sena.</p>
    </note>Nepthaliensi. Rag. Nullane vobis est familiaritas</p>
    <p>Cum Tobaeo fratre meo? aut nostisne senem quempiam</p>
    <p>Eo appellatum nomine? Rap. Nouimus probè. Ra. Quid audio?</p>
    <p>Valetne? To. Valet quidem sed oculis orbatus est miser.</p>
    <p>Ed. O miseriam! Rag. Eheu, dignus hercle est fortuna meliore.
    nae</p>
    <p>≤page=39≥</p>
    <p>≤line=940≥ Istiusmodi hominum iam nobis ingens penuria est.</p>
    <p>Vir est antiqua virtute, ac fide. Oh, nunquam mihi,</p>
    <p>Quoad vixero, eius ex animo elabetur memoria,</p>
    <p>Rap. Tobaeus is, quem vos fratrem appellatis, huius est
    pater:</p>
    <p>Ed. Quid ais? Rag. Nil me fefellerunt oculi, dum illum per
    omnia</p>
    <p>≤line=945≥ Tobaeo similem praedicarem. bone Deus! Prae gaudio</p>
    <p>Vix sum apud me. Teneóne te cognate mi? Oh, lacrymas</p>
    <p>Ex oculis excutit inopinata haec felicitas!</p>
    <p>Ed. O faustum ac felicem hunc diem! Ra. Quis non miretur hoc
    mihi</p>
    <p>Tantum, ac tam insperatum bonum? Deum tibi mi fili precor</p>
    <p>≤line=950≥ Secundum, ac propitium: quandoquidem ex integra vitae
    viro</p>
    <p>Prognatus es. Hem vxor, quàm primùm intrò subducito</p>
    <p>Te, ac mactato ariete bene saginato, conuiuium appara:</p>
    <p>Mox simul omnes sequemur, ac hilarem sumemus hunc diem.</p>
  </div>
  <div type="level2" xml:id="actvs-iii.-scena-vii.">
    <head>24. ACTVS III. SCENA VII.</head>
    <p>TOBIAS, RAPHAEL, RAGVEL.</p>
    <p>Trochaici, catalectici, septenarii &amp; octonarii.</p>
    <p>NVnc est tempus Azaria, vt de matrimonio</p>
    <p>≤line=955≥ Sermonem inijcias, dum occasio fert, ac soli
    sumus:</p>
    <p>Rap. Tace, idipsum in pectore agebam dudum. Rag. Nihil tam diu
    mihi</p>
    <p>Quod magis vellem euenire, euenit. ô Deus</p>
    <p>Serua obsecro nobis haec bona. Hem, intrò, si placet,</p>
    <p>Commessatum concedamus. Rap. Paulisper mane, vt tibi</p>
    <p>≤line=960≥ Commemorem, qua gratia buc ad te diuortimus:</p>
    <p>≤page=40≥</p>
    <p>Nam haudquaquam de nihilo est, quod tam longum iter
    suscepimus</p>
    <p>Ra. Atqui id à conuiuio narrabitis opportunius.</p>
    <p>Nunc tantùm vos praebete hilares, antequam hocce gaudium</p>
    <p>Aegritudo aliqua contaminet. Rap. Voluptatem, mihi</p>
    <p>≤line=965≥ Crede, geminabis, si facilem &amp; exorabilem</p>
    <p>Te praebueris. Ra. Absit nostrum vt remorer commodum.</p>
    <p>Agedum, ausculto. Rap. Hic orat vt nuptum sibi tuam loces</p>
    <p>Filiam. Quid extimuisti, aut quid taces</p>
    <p><note>
      <p><hi rendition="simple:italic">In margine</hi> Senar.</p>
    </note>Mi senex? quod metuis, facile propulsabitur:</p>
    <p>≤line=970≥ Nam quid te sollicitet scio. Age, desine</p>
    <p>Tergiuersarier. huic debetur iuxta Mosaica</p>
    <p>Legis edictum, vt pote genere proximo, &amp; pijs</p>
    <p>Prognato parentibus, quapropter desponde: vt simul</p>
    <p><note>
      <p><hi rendition="simple:italic">In margine</hi> Iamb.</p>
    </note>Laeti omnes agitemus conuiuium. Rag. Non dubito quin
    Deus,</p>
    <p>≤line=975≥ Cuius inscrutabili consilio omnia geruntur, huc</p>
    <p>Vos lachrymis tandem nostris commotus miserit.</p>
    <p>Quapropter ne videar θεομαχεῖν, lubens tibi</p>
    <p>Tobia hanc in coniugem tradidero: nam gener placet,</p>
    <p>Vt qui maxime: sed est quod me deterreat. To. Quid precor?</p>
    <p>≤line=980≥ Rag. Non opus est prolato. Ra. Rem omnem nouimus</p>
    <p>Nihil erit periculi. Rag. Vt nunquam desunt inuidi,</p>
    <p>Qui talia libenter nunciant. Verùm id licet</p>
    <p>Vos audiuisse ex alijs credam, tamen,</p>
    <p><note>
      <p><hi rendition="simple:italic">In margine</hi> Iamb. 4.</p>
    </note>Ne te Tobia circumuenisse videar,</p>
    <p>≤line=985≥ Idem ipse proferam denuò. Eam ego non ita</p>
    <p>Pridem diuersis temporibus septem viris</p>
    <p>In vxorem locaui: qui prima statim</p>
    <p>Nocte omnes, antequam ea essent potiti, à daemone</p>
    <p>Nescio quo sunt interfecti. quamobrem si tua</p>
    <p>≤page=41≥</p>
    <p>≤line=990≥ Tibi curae est salus, mittes hanc rem, &amp;
    affinitatem</p>
    <p><note>
      <p><hi rendition="simple:italic">In margine</hi> Acatal.</p>
    </note>Tibi aliam potiorem, ac commodiorem quaerito: nam sapit</p>
    <p>Is, mea sententia, feliciter, periculo</p>
    <p>Qui sapit alieno. T. ah, nihil omnino me cacodaemonis</p>
    <p>Terret affultus: Deo hanc meam committo vitam, apud</p>
    <p>≤line=995≥ Hunc tutum patet innocentiae asylum. Quapropter
    sine</p>
    <p>Te exorem, alioqui nunquam hodie tam blande dices mihi,</p>
    <p>Vt cibum tecum capiam. Rag. Ah, ne me obsecra: quasi</p>
    <p>Hoc te orando à me impetrare oporteat. Scio tibi</p>
    <p>Vni deberi, &amp; nulli locauerim lubentiùs:</p>
    <p>≤line=1000≥ Sed vereor vt in rem tuam sit. Ra. Erit, tantum
    Deo</p>
    <p>Fac confidas, desponde. Rag. Age, nil detrecto, despondeo.</p>
    <p>Ra. Bene facis. To. Habeo gratiam. Accersi iube.</p>
    <p><note>
      <p><hi rendition="simple:italic">In margine</hi> Iamb.</p>
    </note>Rap. Intus id commodiùs transigetur. Rag. Vt lubet.</p>
    <p>Quis me fortunatior, si hoc coniugium feliciter</p>
    <p>≤line=1005≥ Cesserit? Rap. Quam mox intramus? Rag. Hem, praecedo,
    vos</p>
    <p>Me consequimini. Tob. Deus vertat bene.</p>
  </div>
  <div type="level2" xml:id="actvs-iv.-scena-i.">
    <head>25. ACTVS IV. SCENA I.</head>
    <p>PHAEDRA, MYRRIINA.</p>
    <p>Trochaici, catalectici, senarii, septenarii.</p>
    <p>QVid ais Myrrhina, datúrne illa hodie hospiti</p>
    <p>Isti nuptum? Myr. Ita est. Phae. Quî scis? Myr. Hera mihi forte
    dum</p>
    <p>Modò sit obuiam, narrauit. Phae. O senem</p>
    <p>≤line=1010≥ Audacem! ò infortunatum adolescentulum!</p>
    <p>Cui si exitium moliaris, quò nisi</p>
    <p>Huc instiges infelicem? Myr. Forsitan</p>
    <p>Nunc quam quondam succedet feliciùs.</p>
    <p>Phae. Scis quam feliciter? eodem praemio</p>
    <p>≤page=42≥</p>
    <p>≤line=1015≥ Quo septem alij munerabitur miser.</p>
    <p>My. Quî scis; nisi periculum sit factum? Ph. At in</p>
    <p>Adolescente tam generoso id experirier,</p>
    <p>An non extremae cuiusdam insaniae est?</p>
    <p>Non pol se dignum facit herus, qui tam amabilem</p>
    <p>≤line=1020≥ Iuuenem ineluctabili periculo obijcit.</p>
    <p>Ecce quam iniqui sunt homines prae studio, dum id quod
    expetunt</p>
    <p>Efficiant. My. Hem Phaedra, satin’ sana es, quae hero</p>
    <p>Maledicas? vide ne linguae incontinentia</p>
    <p>Tibi malum aliquod pariat. Ph. Quid agam misera? non queo</p>
    <p>≤line=1025≥ Quin lachrymem, cùm mihi tam audax facinus venit</p>
    <p>In mentem. Quid tibi nunc eius formam praedicem?</p>
    <p>Cùm tute ipsa eum conspexeris modò.</p>
    <p>My. Perliberalis visus est, Deum precor</p>
    <p>Vt superstes fit. Ph. Ne comparandus hic quidem</p>
    <p>≤line=1030≥ Est ad illos, quibus ante nuptum data est.</p>
    <p>Verum vt sit superstes, in nobis situm est</p>
    <p>Myrrhina. My. Cedo, quî sic? nam illi benefaxim lubens.</p>
    <p>Ph. Rem omnem ipsi clam narremus: sententiam</p>
    <p>Mutabit, vbi quod alijs factum est cognouerit.</p>
    <p>≤line=1035≥ My. Hau, hau, sanáne es mea Phaedra? an hoc tibi</p>
    <p>Proferendum vsquam videtur? hem, vide</p>
    <p>Quam rem agas. Ph. Adolescentem ex morte reuocauero</p>
    <p>ad vitam. My. Pol si sapis, quod scis, fac nescias:</p>
    <p>Ne tibi officiosa ista tua incommodet.</p>
    <p>≤line=1040≥ Curiositas. Ph. Sanè mihi curae est, quo hoc siet</p>
    <p>Euenturum, My. Et mihi quidem. Verùm quid hîc</p>
    <p>Otiosae diutiùs moramur, cum omnia</p>
    <p>Intus perstrepant vndique tumultibus? hinc</p>
    <p>≤page=43≥</p>
    <p>Ocyus nos amoliamur: nolo me hîc hera</p>
    <p>≤line=1045≥ Tecum garrientem conspiciat. Ph. I prae, sequor.</p>
  </div>
  <div type="level2" xml:id="actvs-iv.-scena-ii.">
    <head>26. ACTVS IV. SCENA II.</head>
    <p>TOBIAS, SARA.</p>
    <p>Senarij iambici, septenarij, &amp; octonarij.</p>
    <p>BOno animo esto anime mi, Deus dignabitur</p>
    <p>Sua nos misericordia, si nostris diffisi meritis,</p>
    <p>Ad eius supplices confugiamus clementiam.</p>
    <p>Sa. Ita spero. To. Procumbamus igitur vterque in genua, &amp;
    opem</p>
    <p>≤line=1050≥ Imploremus diuinam, aduersus quàm nihil valet</p>
    <p>Imbellis furiosi cacodaemonis ferocia.</p>
    <p>Humani generis conditor, ac propagator Deus,</p>
    <p>Qui primus sacratum connubij foedus</p>
    <p><note>
      <p><hi rendition="simple:italic">In margine</hi> Scaz.</p>
    </note>Inter Adamum &amp; Euam generis nostri principes</p>
    <p>≤line=1055≥ Sanxisti, quaesumus vt hanc nostri matrimonij</p>
    <p>Societatem, quàm iuxta diuinum tuum</p>
    <p>Decretum inter nos hodie pepigimus, ratam</p>
    <p>Ac felicem esse velis impiumque procul hinc arceas</p>
    <p>Hostem Asmodaeum, septem interfectorem adolescentium:</p>
    <p>≤line=1060≥ Ne in nos sua eadem immanitate vtatur. Scis Deus,</p>
    <p>(Nihil enim te fugit) Me hanc non libidinis,</p>
    <p>Sed sobolis propagandae gratia duxisse coniugem,</p>
    <p>Idque ex Mosaicae, atque Israeliticae</p>
    <p>Legis praecepto, sanguine ac cognatione proxima</p>
    <p>≤line=1065≥ In vxorem ascita. Quare nostri precor,</p>
    <p>Misertus, ab hostili me dignare impetu tuerier:</p>
    <p>Vt me iam meditans adoriri, vires desideret suas.</p>
    <p>Exterritusque fugiat, cùm se inermem senserit.</p>
    <p>≤page=44≥</p>
    <p>Sar. Amen. Tob. Eamus nunc in conclaue, soror dilectißima.</p>
    <p>≤line=1070≥ <note>
      <p><hi rendition="simple:italic">In margine</hi> Catal.</p>
    </note>Vt iuxta Azariae praeceptum ex corde piscis,</p>
    <p>Penes me in hunc vsum conseruato hactenus.</p>
    <p>Suffitum intus faciam: Atque ita Satanae dolos,</p>
    <p>In me intentatos eludam. Sa. Vbi voles, sequor.</p>
    <p>Deus nostris fauore dignetur conatibus.</p>
  </div>
  <div type="level2" xml:id="actvs-iv.-scena-iii.">
    <head>27. ACTVS IV. SCENA III.</head>
    <p>RAGVEL.</p>
    <p>Trochaici, catalectici, senarij, septenarii, &amp; octonarij.</p>
    <p>≤line=1075≥ CVm iampridem mens aduersus aerumnas, indies</p>
    <p>In deterius gliscentes, occalluerit; nunquam tamen</p>
    <p>Aeque me afflixit sollicitudo, ac modo;</p>
    <p>Adeo vt somnum hac nocte oculis non viderim meis.</p>
    <p>Quoquò me verto, anxietas, dolor, metus</p>
    <p>≤line=1080≥ Vndique circumuallant infelicem. Quam velim</p>
    <p>Has nunquam coijsse nuptias: non quòd gener,</p>
    <p>Aut affinitas displiceat (nunquam enim magis</p>
    <p>Aptum, ac filiae magis firmum inuenero virum)</p>
    <p>Sed quòd adolescentulum mihi sanguine,</p>
    <p>≤line=1085≥ Ac cognatione proximum, insuper mea ipsius</p>
    <p>Filia haud minus charum, tam formidabili,</p>
    <p>Tamque horrendo obiecerim periculo.</p>
    <p>Eius me miseret, ei nunc timeo, is me nunc solicitum habet.</p>
    <p>Quod vtinam nunquam suadere Azariae</p>
    <p>≤line=1090≥ In mentem venisset, neu cupidum me eò</p>
    <p>Impulisset, quod mihi principium est mali. Ah, Deum mihi</p>
    <p>Iratum arbitror, qui huic auscultauerim:</p>
    <p>Qui tantus suis consilijs confecit mihi</p>
    <p>≤page=45≥</p>
    <p>Sollicitudines: cui si constanter restitissem.</p>
    <p>≤line=1095≥ <note>
      <p><hi rendition="simple:italic">In margine</hi> Acatal.</p>
    </note>Nihil omnino nunc mihi metuendum esset mali.</p>
    <p>Quin &amp; ipse Tobias orare haud destitit,</p>
    <p>Donec quod petebat impetraret. Quid tum? num illicò</p>
    <p>Morem gestum oportuit? Fuisset tum quidem</p>
    <p>Illi aegrè, si denegassem: at bidui, aut</p>
    <p>≤line=1100≥ Tridui haec tantum fuisset sollicitatio.</p>
    <p>Post rem secum recta reputasset via.</p>
    <p>Nunc nullus locus excusationi est relictus: omnia</p>
    <p>Perturbaui, perdidi nepotem, fratrem filio</p>
    <p>Vnico fraudaui. Hem canitiem! me quem prudentia.</p>
    <p>≤line=1105≥ Et longo rerum vsu solertem, ac vafrum</p>
    <p>Esse conueniebat, nihilo plus sapuisse, quàm</p>
    <p>Vix egressum ephebia, ac aetate imperitum, denique</p>
    <p>In amore occupatum adolescentem? modo</p>
    <p>Aderit vereor, qui ipsum ab Asmodaeo daemone</p>
    <p>≤line=1110≥ Nunciet trucidatum: atque ideo negotium dedi</p>
    <p>Cuidam ex famulis, vt sepulchrum noctu clanculum</p>
    <p>Effodiat: quo ante exortum solis, si forte (quod Deus</p>
    <p>Auertat) perimatur, sepeliam; ne fabula</p>
    <p>Fiamus vulgi, magisque traducamur, ac probris</p>
    <p>≤line=1115≥ Incessamur asperioribus. Sed crepuere fores,</p>
    <p>Vxor exit, quàm metuo, ne ex haec quod doleat audiam.</p>
  </div>
  <div type="level2" xml:id="actvs-iv.-scena-iv">
    <head>28. ACTVS IV. SCENA IV</head>
    <p>EDNA, MYRRHINA, RAGVEL.</p>
    <p>Eiusdem generis.</p>
    <p>HVc me sequere Myrrhina, est quod mandem. Myr. Hem, impera,</p>
    <p><note>
      <p><hi rendition="simple:italic">In margine</hi> Acatal.</p>
    </note>Ac puta factum. Edn. Quamprimum vise quomodo in filiae</p>
    <p>Se res habeat cubiculo: num vterque, viuat.</p>
    <p>≤page=46≥</p>
    <p>≤line=1120≥ Nam nimis solicita sum misera, ac timeo omnia.</p>
    <p>My. Credo hera. Nihilne amplius est, per me quod curatum
    velis?</p>
    <p>Ed. Nihil, hem, matura reditum. My. Iam iam adero. Ed. Ego
    interim</p>
    <p>Hîc tantisper dum redis expectabo foris.</p>
    <p>Nunquam ita vt nunc animus spe, metu atque gaudio fuit</p>
    <p>≤line=1125≥ Perturbatus. Rag. Hem vxor, quo pacto se res
    habent</p>
    <p>Intus? num parum ex sententia? Ed. Ah marite. Rag. Quid
    taces?</p>
    <p>Occidi miser. Ed. Equidam ignoro mi vir: eoque Myrrhina</p>
    <p>Nostrae vt visat praecepi, vtî tu mandasti mihi.</p>
    <p>Illam hic opperior dum redeat. Atque eccam bonum,</p>
    <p>≤line=1130≥ <note>
      <p><hi rendition="simple:italic">In margine</hi> Iamb.</p>
    </note>Nisi quid me fallit mens, apportat nuncium.</p>
    <p>Contemplare vt gestiat. Rag. Mirum ni gaudio:</p>
    <p>Procedamus ei obuiam. My. Vbi ego illam inueniam cogito?</p>
    <p>Vt metum, in quo nunc misera est, adimam, atque animum
    expleam</p>
    <p>Gaudio. Rag. Huc huc Myrrhina. My. Hem mi here, commodè</p>
    <p>≤line=1135≥ Pol hic te quoque stantem inuenio. nuntium</p>
    <p>Adfero, cuius vos participes fieri maximè</p>
    <p>Optatis scio. Rag. Hem, viuitne? My. Viuit. Ed. Quid, viuit? My.
    Valet.</p>
    <p>Inquam, ac viuit incolumis. Rag. Quid obsecro,</p>
    <p>Num ludis tu nunc nos? My. Egone vos? quaemobrem? Rag.
    Nescio.</p>
    <p>≤line=1140≥ Nisi quia quo impensius hoc esse cupio verum, eò
    vereor magis.</p>
    <p>Quis nobis felicior, siquidem tu haec vera praedicas,</p>
    <p>Ed. Oh, vide sodes, vt nobis certa nuncies:</p>
    <p>Ne nos in falsum, idque breue conijcias</p>
    <p>≤page=47≥</p>
    <p>Gaudium. My. Egon’ quicquam falsi dicam aut mentiar</p>
    <p>≤line=1145≥ Misera? verißima comperies quae adfero.</p>
    <p>Dum ingredior gynaeceum. Crepitum prohibeo cardinum,</p>
    <p>Foriumque sonitum: hinc ad lectum placidè suspenso gradu</p>
    <p>Ire perrexi, acceßi, astiti: suauiter</p>
    <p>Inuenio vtrumque cubantem. Quid hoc? Numnam vobis parum</p>
    <p>≤line=1150≥ Etiam exploratum videtur quod narro? Ra. Hem,
    satis.</p>
    <p>Certa omnia mea Myrrhina, haesitare dudum desit.</p>
    <p>Sed quid ego tibi pro nuncio hoc donem? My. Nihil</p>
    <p>Equidem: extra officium feci nihil. Ra. Ego te sinam</p>
    <p>Sine munere abire, ex orco quae mortuum</p>
    <p>≤line=1155≥ Me reducem in lucem feceris? Ed. O festiuißimum
    diem!</p>
    <p>Rag. Verum Azariam eccum video stare ante ostium: in sinum</p>
    <p>Huius hoc quod nactus sum effundam boni.</p>
    <p>Ed. At nos intro rectà concedamus Myrrhina, vt</p>
    <p>Totam familiam delibutam reddamus gaudio.</p>
    <p>≤line=1160≥ My. Age, Nae ego ex hoc nuncia maximum aliquod capiam
    bonum.</p>
  </div>
  <div type="level2" xml:id="actvs-iv.-scena-v.">
    <head>29. ACTVS IV. SCENA V.</head>
    <p>RAPHAEL, RAGVEL, LYCHAS.</p>
    <p>Senarii iambici, admistis paucis septenaris, &amp;
    Octonariis.</p>
    <p>AD extremos vsque Aegypti sinus hinc impium</p>
    <p>Obtorto collo protraxi cacodaemonem:</p>
    <p>Atque ibidem frustra conantem eluctarier,</p>
    <p>Tam arctis colligaui compedibus, vt huc ei</p>
    <p>≤line=1165≥ Vnquam reuerti non sit integrum. Sed Raguel</p>
    <p>≤page=48≥</p>
    <p>Adest: vox comprimenda est, tale ne quid audiat.</p>
    <p>Rag. Deus sum, si nulla aegritudo huic gaudio</p>
    <p>Vnquam intercesserit. Rap. Quis hîc se venditat</p>
    <p>Beatum? Rag. Ah, Azaria, mearum omnium</p>
    <p>≤line=1170≥ Voluptatum inuentor, scis in quibus sim gaudiis?</p>
    <p>Scis Tobiam viuere saluum? Rap. Quasi nesciam</p>
    <p><note>
      <p><hi rendition="simple:italic">In margine</hi> Scaz.</p>
    </note>Aßimulabo. Rag. Asmodaeo procul hinc in malam</p>
    <p>Abacto rem? Ra. Hem, bene, ita me Deus amet, factum.</p>
    <p>Rag. Res nulla potest mihi tanta interuenire iam,</p>
    <p>≤line=1175≥ Vt aegritudinem conciliet. Nescio</p>
    <p>Quid commemorem primum, aut quem laudem maximè:</p>
    <p>Te, qui mihi dedisti consilium vt facerem: an me, qui sim ausus
    id</p>
    <p>Incipere. Rap. Neutrum ô bone: Deo vni acceptum id ferri
    conuenit.</p>
    <p>Rag. Scio mi frater. Neque hoc eò dictum volo.</p>
    <p>≤line=1180≥ Quasi citra illius opem quicquam nostra valeat</p>
    <p>Industria. Da veniam, homo sum, humani nihil</p>
    <p>A me alienum: delirat lingua gaudio.</p>
    <p>Rap. Quin moderare affectibus: etenim vt virum decet</p>
    <p>Fortem, res aduersas infracto perpeti</p>
    <p>≤line=1185≥ Animo: ita nihil intolerabilius, ac Deo</p>
    <p>Magis inuisum, quàm dulci fortuna ebrium</p>
    <p>Immoderate insolescere. Quapropter dum ego</p>
    <p>Intus quod restat perago, tu supplex Deum</p>
    <p>Interea comprecare, vt hoc tibi gaudium</p>
    <p>≤line=1190≥ Velit esse perpetuum, ac stabile. Rag. Mones
    probè:</p>
    <p>Proin’ &amp; hic, &amp; alibi tibi lubens obtemperauero.</p>
    <p>Deum immortalem, quanto mihi nunc plus sapit</p>
    <p>Hic adolescens, quàm egomet mihi! quàm prudenter consuluit!</p>
    <p>≤page=49≥</p>
    <p>Quàm comiter simul, ac salubriter increpat!</p>
    <p>≤line=1195≥ Quam perspicit omnia! in occipiti oculos quoque</p>
    <p>Habere hunc verè dixeris. Vah, me mea</p>
    <p>Pudet canitiei, cum iuuenem impuberem</p>
    <p>Etiamnum, longè plus sapere conspicio, quam</p>
    <p>Me senem. cuius prudentia adolescentum</p>
    <p>≤line=1200≥ Moderari conueniebat insipientiam.</p>
    <p>Sed commodè venit in mentem. Heus Lycha, ocyus</p>
    <p>Ad Sosiam propera. Ly. Quid vis dicam? Rag. Vt statim</p>
    <p>Sepulchrum quod modo effodi praeceperam,</p>
    <p>Iniecta terra obducat denuo, ac solum</p>
    <p>≤line=1205≥ Scitè exaequet, ne vllum extet vestigium. Ly.
    Abeo.</p>
    <p>Rag. Nunc, vt diei tempus est, conuiuium</p>
    <p><note>
      <p><hi rendition="simple:italic">In margine</hi> Troch.</p>
    </note>Splendido instructum apparatu adornari iubebo,</p>
    <p>Ad quod amicos omnes volo vocarier:</p>
    <p>Vt solidum hoc, numerisque omnibus fit absolutum gaudium.</p>
  </div>
  <div type="level2" xml:id="actvs-iv.-scena-vi.">
    <head>30. ACTVS IV. SCENA VI.</head>
    <p>TOBIAS. RAPHAEL.</p>
    <p>Octonarii.</p>
    <p>≤line=1210≥ ABS quîuis homine cùm opus est, beneficium accipere
    gaudeas:</p>
    <p>Verum id demum iuuat, si de quo nunquam meruisti bene, is</p>
    <p>Facit. O Azaria mi, ô mi frater, quid ego nunc praedicem</p>
    <p>Tuam erga me munificentiam? certe nunquam tibi tua</p>
    <p>Satis dignum virtute praemium referre queam, licet</p>
    <p>≤line=1215≥ In perpetuum seruitium me totum addicam tibi. Rap.
    Tace</p>
    <p><note>
      <p><hi rendition="simple:italic">In margine</hi> Scaz.</p>
    </note>Obsecro, bene collocatum arbitror beneficium, in amicum
    quod</p>
    <p>≤page=50≥</p>
    <p>Confertur. Si qua in re praeterea opera mea egeas, impera,</p>
    <p>Ac factum arbitrare. To. Deus me oderit, ni te magis quàm
    oculos</p>
    <p>Amo meos: si frater esses, qui magis morem geras?</p>
    <p>≤line=1220≥ Vtinam sit in quo tibi contrà gratificari queam. Sed
    ad</p>
    <p>Rem. Haud te latet opinor, quo pacto mè Sacramento Raguel</p>
    <p>Obstrinxerit, dederimque fidem, ante decimum quartum diem</p>
    <p>Me ex eius non discessurum aedibus iamque parentes mei</p>
    <p>Reditum nostrum solicitè opperientes sat scis, numerant dies.</p>
    <p>≤line=1225≥ Quòd si ad dictum tempus nondum reuersos nos
    conspexerint,</p>
    <p>Immanè quantum sollicitudinis illis nostra pepererit</p>
    <p><note>
      <p><hi rendition="simple:italic">In margine</hi> Sena.</p>
    </note>Mora. Quare ne aequo cunctemur diutiùs, velim</p>
    <p>Vt assumptis duobus hinc camelis, seruisque quatuor;</p>
    <p>Ragem ad Gabelum cognatum recta proficiscaris via: &amp;</p>
    <p>≤line=1230≥ Argentum, cuius gratia iter hoc susceptum est,
    repetas. dein’</p>
    <p>Ad nuptias meas tecum vt reuerti dignetur, roges,</p>
    <p><note>
      <p><hi rendition="simple:italic">In margine</hi> Sen. 4.</p>
    </note>Tantisper nunquam te morabitur scio,</p>
    <p>Quin habeas illud, quo die isthuc veneris:</p>
    <p>Si modo suo illi reddito marsupio,</p>
    <p>≤line=1235≥ <note>
      <p><hi rendition="simple:italic">In margine</hi> Sept.</p>
    </note>Quid sit quod me hic detineat, commemoraueris.</p>
    <p>Rap. Neque hic, neque alibi vsquam erit in me mora: nullum
    defugiam</p>
    <p>Laborem, dum prosim tibi. At nihílne praeterea? T. Nihil,</p>
    <p>Nisi vt nobis, si forte difficiliorem se prabeat,</p>
    <p>Blanditijs huc illum pellicias senem. Ra. Agedum, dabitur
    opera.</p>
    <p>≤line=1240≥ To. Faxit Deus, vt tibi eunti ac redeunti salus ipsa
    sit comes.</p>
    <p>≤page=51≥</p>
  </div>
  <div type="level2" xml:id="actvs-iv.-scena-vii.">
    <head>31. ACTVS IV. SCENA VII.</head>
    <p>SOSIA, MYRRHINA.</p>
    <p>Trochaici senarii, &amp; septenarii partim catalectici, partim
    acatalectici.</p>
    <p>TOtum hunc propemodum cursando ac ambulando,</p>
    <p>Contriui diem: perreptaui vsque omnem oppidum.</p>
    <p>Ad forum, ad macellum, &amp; quò non? dum qua opus sunt</p>
    <p>≤line=1245≥ Ad nuptias paro. vix arbitror decem</p>
    <p>Famulos tot suffecturos negotijs: nec</p>
    <p>Quicquam nunc magis metuo, quam ne hinc denuò aliquò miser</p>
    <p>Extrudas, quod si sit, actum est, perij. Postulem</p>
    <p>Nunc me defessum refocillari si liceret. at</p>
    <p>≤line=1250≥ Opportune eccum Myrrhinam duobus cantharis</p>
    <p>Onustam, huc accedentem conspicor. Alloquar.</p>
    <p>Hem mea Myrrhina, quid sit, quid agitur? Myr. Rogas</p>
    <p>Quid fiat? tota domus perstrepit rumoribus:</p>
    <p>Omnes nostrarum rerum satagimus: interim</p>
    <p>≤line=1255≥ Tu, quasi nihil sit quod intus agas, ante ostium</p>
    <p>Hic otiosus restitas? Sos. Quinam malum</p>
    <p>Otiosus, qui me hodie sursum cursitando</p>
    <p>Ac deorsum, adeo defatigauerim, vt</p>
    <p>In cursu ferè conciderim miser: atque illud hic</p>
    <p>≤line=1260≥ Dum tu accedis, stomachor mecum. My. Vin’ tibi</p>
    <p>Gratum faciam Sosia. Sos. Nihil malim, si quidem</p>
    <p>Posses. My. Possem maxime, si lubeat. Quid tibi</p>
    <p>Hoc vini placet? So. Haud malum herculè: quid tum postea?</p>
    <p>My. Hinc haustam tibi plenis propino faucibus.</p>
    <p>≤page=52≥</p>
    <p>≤line=1265≥ So. Oh, bearis, si hanc mihi praestes beneficentiam.
    Cedo</p>
    <p>Cantharum sodes gratum me, sat scio,</p>
    <p>Dices, ac memorem. Myr. Quid ais? equidem iocabar</p>
    <p>Stulte. Sos. Garris? Si viuo, mox referam gratiam.</p>
    <p>My. Agedum inepte, resiste, quo fugis? sed parciùs</p>
    <p>≤line=1270≥ Mi Sosia, ne sentiat herus: nam scis quàm sit ad</p>
    <p>Has res perspicax: &amp; noui ego ingluuiem tuam.</p>
    <p>Hem, perij, dimidium exhausisti vinose: mox</p>
    <p>Vapulabo misera. Sos. Abi stulta, nescis fallere</p>
    <p>Homines: quod factum est dispendij, vide</p>
    <p>≤line=1275≥ Sarcias. My. Quo pacto? So. Vah, nescis? infusa
    aqua.</p>
    <p>My. Dixti pulchrè, si verbera mihi velim</p>
    <p>Lucrifacere. Sed ostium concrepuit, protinus</p>
    <p>Intro fugiamus, ne quis forte hic nos opprimat</p>
    <p>Otiose garrientes: sequere me. Sos. Sequor.</p>
  </div>
  <div type="level2" xml:id="actvs-iv.-scena-viii.">
    <head>32. ACTVS IV. SCENA VIII.</head>
    <p>GABELVS, RAPHAEL.</p>
    <p>Trimetri iambici.</p>
    <p>≤line=1280≥ INcredibilia sunt quae narrasti modo.</p>
    <p>Deum immortalem! nihil vnquam in vita mihi</p>
    <p>Renunciatum est gratius. Sed accipe, hem,</p>
    <p>Lectum est, conueniet numerus quantum debui.</p>
    <p>Rap. Merito te amo mi Gabele, &amp; habeo gratiam.</p>
    <p>≤line=1285≥ Gab. Praesertim vt nunc sunt mores, adeo res
    redijt,</p>
    <p>Si quis quid reddit, magna habenda est gratia,</p>
    <p>Rap. Verum dicis, perfidiarum plena omnia.</p>
    <p>Sed quid gestis? quidve es alacris? vulgus hominum</p>
    <p>Si quando numerandum est pauxillulum, frontem</p>
    <p>≤line=1290≥ Auersus contrahit illico, supercilia</p>
    <p>Adducit, ambages quaerit: quin aufugit</p>
    <p>≤page=53≥</p>
    <p>Non rarò creditorem illudens. Caeterum</p>
    <p>Vbi fides est si roges, nihil pudet.</p>
    <p><note>
      <p><hi rendition="simple:italic">In margine</hi> Sept.</p>
    </note>Si instes, ibi dum impudentißima eorum est oratio.</p>
    <p>≤line=1295≥ Quis tu es? quid tibi rei mecum est? adeò vt tibi</p>
    <p>Amicum inimicum beneficio efficias tuo.</p>
    <p>Atqui hoc genus hominum non sibi solùm male</p>
    <p>Consulit; at reliquis etiam, qui nihil male</p>
    <p>Vnquam meruerunt, perfidia sua fidem</p>
    <p>≤line=1300≥ Plane abrogat: cum ex illorum impudentia</p>
    <p>Horum quoque ingenium metimur. Te simul</p>
    <p>Ac depositi commonefacerem, tuo tibi</p>
    <p>Oblato syngrapho, quàm nihil omnino sis</p>
    <p>Commotus, tua fuit indicio oratio.</p>
    <p>≤line=1305≥ Adeoque admonitus nihil offensus es, vt mihi</p>
    <p>Nunc multò videaris quàm dudum hilarior.</p>
    <p>Gab. Ita decet ô bone. Cum deponeretur, mihi persuaseram</p>
    <p>Ea conditione esse creditum, vt statim,</p>
    <p><note>
      <p><hi rendition="simple:italic">In margine</hi> Scaz.</p>
    </note>Vbi ipse reposceret, esset restituendum. Et quanquam</p>
    <p>≤line=1310≥ Non admodum lauta mihi domi res est, tamen</p>
    <p>Vnum hoc curaui adhuc, vt mihi esset fides.</p>
    <p>Rap. Felix qui eo es animo. At insuper aliud est,</p>
    <p>Quod multò mihi praecepit accuratiùs:</p>
    <p>Ga. Quidnam obsecro? Ra. Vt ad suas illuc te nuptias</p>
    <p>≤line=1315≥ Adducerem. Ga. Luberet, nisi iter longius</p>
    <p>Esset: &amp; aetate infirmum hoc est corpusculum.</p>
    <p>Ra. Nihil opus est viribus, veheris commode:</p>
    <p>Tum fabulis itineris educabimus</p>
    <p><note>
      <p><hi rendition="simple:italic">In margine</hi> Octo.</p>
    </note>Molestiam. Ga. Suadere noli. Ra. Quidni suadeam?</p>
    <p>≤line=1320≥ Imo haud omittam, ni exorem. Ga. Age, fiat. Rap. Nunc
    te dignum facis.</p>
    <p>≤page=54≥</p>
    <p>Gab. Tantisper opperire, intus dum me paro. Rap. Propera.</p>
  </div>
  <div type="level2" xml:id="actvs-v.-scena-i.">
    <head>33. ACTVS V. SCENA I.</head>
    <p>RAGVEL.</p>
    <p>Senarij, septenarij, &amp; octonarij Iambici.</p>
    <p>QVidnam in rebus mortalium tam succedit feliciter,</p>
    <p>Quod non suam habeat admistam aegritudinem?</p>
    <p>Ita profecto natura comparatum est, vt dolor</p>
    <p>≤line=1325≥ Voluptatem perpetuo consequatur. Plus mihi</p>
    <p>Praeter spem, omnemque praeter opinionem obiectum est gaudij,</p>
    <p>Quam vnquam fuissem ausus sperare. At nunc vide obsecro</p>
    <p>Quantum mea haec felicitas mihi solicitudinis adferat.</p>
    <p>Cum filiam meam Nepoti nuptum do, jubeo fidem</p>
    <p>≤line=1330≥ Mihi det, se intra dies quatuordecim domum ad</p>
    <p>Parentes non reuersurum: sperans diutino</p>
    <p>Conuicta, ac familiaritate illum ita deuinctum fore,</p>
    <p>Vt aut nunquam de patria repetenda cogitaret, aut</p>
    <p>Saltem se propediem reuersurum promitteret.</p>
    <p>≤line=1335≥ Nunc neutrum impetro miser. Venit hodie ad me, mi
    pater,</p>
    <p>Inquit, decimus quartus iam agitur dies, qui me à fide tibi</p>
    <p>Data liberat: animus est iampridem domi</p>
    <p>Apud parentes, quos mea non mediocriter,</p>
    <p>Sat scio, solicitat cunctatio, quare precor</p>
    <p>≤line=1340≥ Vt mihi iam illuc pace tua vna cum coniuge</p>
    <p>Reuerti liceat. Nam nisi ad diem dictum</p>
    <p>Praesto adfuerimus, aut nos in itinere dolis</p>
    <p>Grassatorum circumuentos, trucidatosque vel</p>
    <p>≤page=55≥</p>
    <p><note>
      <p><hi rendition="simple:italic">In margine</hi> Troch.</p>
    </note>In morbum illapsos, aut aliud aduersi quippiam</p>
    <p>≤line=1345≥ Incurrisse suspicabuntur. Ad haec quid me censen’
    vllum</p>
    <p>Potuisse verbum proloqui? penitus obmutui</p>
    <p>Primum: dein’ mihi redditus: nihil inquam, nate mi</p>
    <p>Aequè malim, quàm te hic apud me, quoad vixero cum filia</p>
    <p>Aetatem agere: sed jamdudum te hîc inuitum haerere video:</p>
    <p>≤line=1350≥ Quare tuis si pergam affectibus aduersari, nihil
    agam,</p>
    <p>Hoc tantum vnum abs te vt obtineam permittito,</p>
    <p>Vt post annum tuos apud parentes exactum, huc iterum</p>
    <p>Commigretis sat habeo, si istud impetro</p>
    <p>Cum gratia. Nihil respondes? age non omittam, neque</p>
    <p>≤line=1355≥ Desistam, prius quam hoc te exorauerim. Hîc cum
    illius</p>
    <p>Orata reminiscor, nequeo quin lachrymem miser:</p>
    <p>Mi pater, inquit, singultiens, qua fronte ego parentes meos</p>
    <p>Quorum senectuti vnicum sum praesidium, audeam</p>
    <p><note>
      <p><hi rendition="simple:italic">In margine</hi> Troch.</p>
    </note>Deserere? Mori herculè</p>
    <p>≤line=1360≥ Malim, quàm eos per me ad tantam calamitatem
    adigi.</p>
    <p>Quid multis? his lachrymis ad nisericordiam</p>
    <p>Reductus, facio illi aegrè demigrandi copiam.</p>
    <p>Omnemque rem familarem, capras, bouos,</p>
    <p>Asinos, oues, seruos, ancillas, reliquamque suppellectilem</p>
    <p>≤line=1365≥ Substantiamque tam auream, quam argenteam,</p>
    <p>Ex aequo cum ipso diuido, lachrymans identidem.</p>
    <p>Tandem cùm perpeti non possem amplius, huc effugi foras.</p>
    <p><note>
      <p><hi rendition="simple:italic">In margine</hi> Troch.</p>
    </note>Nunc ille abitum parat. At at, quid hoc? perij miser:</p>
    <p>Omnes ex nostris aedibus simul exeunt.</p>
    <p>≤page=56≥</p>
    <p>≤line=1370≥ Totus tremo, horreoque postquam horum mihi in</p>
    <p>Mentem venit discessus: ô dolor grauis!</p>
  </div>
  <div type="level2" xml:id="actvs-v.-scena-ii.">
    <head>34. ACTVS V. SCENA II.</head>
    <p>TOBIAS, RAPHAEL, RAGVEL, SARA.</p>
    <p>Trochaici, catalectici, senarij, &amp; septenarii, admistis
    paucis octonarijs.</p>
    <p>SVperis meritò maximas ago gratias.</p>
    <p>Cùm euenêre haec nobis frater prosperè. At</p>
    <p>Quid remoratur coniugem. Rap. Aegrè auellitur</p>
    <p>≤line=1375≥ <note>
      <p><hi rendition="simple:italic">In margine</hi> Acatal.</p>
    </note>Maternis complexibus: jam jam sequetur,</p>
    <p>Atque eccam. Tob. Et socer nescio quò clanculum</p>
    <p>Se subducat modo. Rap. Humani istud ingenij</p>
    <p>Est argumentum. Amor parentum in liberos</p>
    <p>Quantum valeat, equidem haud ignoras Tobia.</p>
    <p>≤line=1380≥ Non animaduertis gnata abitu hunc miserè
    solicitarier?</p>
    <p>Atque ea hinc clam disceßisse gratia,</p>
    <p>Ne quod animo aegrè est conspiciat? Rag. Occidi miser,</p>
    <p>Quae posthac futura est vita, cùm in mentem venit</p>
    <p>Solitudo? sed aliò deflectunt viam:</p>
    <p>≤line=1385≥ Quid si reuocem? Heus heus, resistite. Rap.
    Tobia.</p>
    <p>Socer est, qui reuocat. Tob. Profecto is est ipsus. Rag. Quid
    est</p>
    <p>Mi fili quòd ita properas? iam iam redissem, paululum</p>
    <p>Si cessasses. Tob. Mirabar quónam abieras pater.</p>
    <p>Rag. Non procul. Sed quid tibi placet filia</p>
    <p>≤line=1390≥ Dos? Tob. Regalis mihi visa est opulentia.</p>
    <p>Quamquam dotata est satis, quae morata est bene.</p>
    <p>Rag. Oh, patris simillimus es, Hem filia</p>
    <p>Fac te tali dignam praebeas viro:</p>
    <p>Illique per omnia morem gerito. Sa. Dabo</p>
    <p>≤page=57≥</p>
    <p>≤line=1395≥ Operam mi pater. Rag. Tum socerum, &amp; socrum, qui
    tibi</p>
    <p>Iam in parentum succedunt locum, haud minus</p>
    <p>Quam me, matremque tuam reuerere. In domesticis</p>
    <p>Administrandis negotijs, quae propria</p>
    <p>Est matronae functio, vide sedulam</p>
    <p>≤line=1400≥ <note>
      <p><hi rendition="simple:italic">In margine</hi> Acatal.</p>
    </note>Naues operam: vt quemadmodum foris maritus,</p>
    <p>Ita tu rem domi augeas industria.</p>
    <p><note>
      <p><hi rendition="simple:italic">In margine</hi> Iamb.</p>
    </note>Sic faecundum Deus vestrum faciet connubium:</p>
    <p>Liberosque suppeditabit tales, qui tuis</p>
    <p>Coniugisque digni videantur maioribus.</p>
    <p>≤line=1405≥ Sat. Memorem dices te monuisse mi pater.</p>
    <p>Rag. Caeterùm tibi Tobia mi hanc in manum</p>
    <p>Do, &amp; tuae mando fidei: tu illi pater</p>
    <p>Posthac, tu maritus, tu patronus, tu. Tob. Ah, pater,</p>
    <p>Ne lachryma: magnificentiùs habebitur, quam si domi</p>
    <p>≤line=1410≥ Sit tuae. Sed est praeterea quippiam</p>
    <p>Quod nos vis pater. Rag. Nihil, nisi vt bene</p>
    <p>Et prospere omnes valeatis. Sar. Vale</p>
    <p>Mi pater. Rag. Vale, inquam gnata, postremum vale.</p>
    <p>Discrutior animo: hoccine tam subito mihi</p>
    <p>≤line=1415≥ In tristitiam commutatum gaudium?</p>
    <p>O mutabilem ac volucrem rerum omnium</p>
    <p>Conditionem! Sed quid inanibus me macero</p>
    <p>Questubus? ah, eijciunda herculè est</p>
    <p>Pectoris mollities: nimis indulgeo mihi.</p>
    <p>≤line=1420≥ Generum nactus sum ex animi sententia:</p>
    <p>Filia talem repperit virum, qualem ipsa ne</p>
    <p>Sperare vnquam auderet. Asmodaeus procul</p>
    <p>≤page=58≥</p>
    <p>Aedibus nostris eiectus, cruciatur bolum hunc sibi</p>
    <p>Ereptum esse è faucibus. Postremo, omnis res in vado est,</p>
    <p>≤line=1425≥ Quapropter videndum, ne animi sit parum</p>
    <p>Grati, nunc id incusare, quod votis frequenter vt</p>
    <p><note>
      <p><hi rendition="simple:italic">In margine</hi> Iamb.</p>
    </note>Eueniret, optaui ardentißimis.</p>
    <p>Multa ex quo fuerint commoda, eius aequum est ferre
    incommoda.</p>
  </div>
  <div type="level2" xml:id="actvs-v.-scena-iii.">
    <head>35. ACTVS V. SCENA III.</head>
    <p>TOBIAS, RAPHAEL.</p>
    <p>Septenarii, partim recti, partim Σκάζονrες.</p>
    <p>RE ipsa comperio mi frater, nullam rem tam arduam</p>
    <p>≤line=1430≥ Ac difficilem esse, quin leuis facilisque fiat,
    si</p>
    <p>Adsit alacritas, vel reditus hic, quam mihi non est</p>
    <p>Laboriosus, prae vt nuper erat discessus. Iam Charam,</p>
    <p>Vtî vides, deuenimus, &amp; adeò de via non sum</p>
    <p>Defatigatus, vt vel Niniuen citrà moram rectà</p>
    <p>≤line=1435≥ Hodie contendere luberet, ni coniuge, &amp; grege</p>
    <p>Seruorum, &amp; ancillarum jumenta nostra agentium</p>
    <p>Essemus impediti, quae relinqui haud expedit.</p>
    <p>Rap. Est istud quidem vt dicis Tobia: verum mihi</p>
    <p>Si hac in re, quemadmodum in alijs hactenus, auscultaueris,</p>
    <p>≤line=1440≥ Non hîc pernoctabimus: at quod superest viae,</p>
    <p>Incunctanter perficiendum arbitror. Non te latet,</p>
    <p>Diem quo nos domi futuros pollicebamur,</p>
    <p>Iampridem nuptiarum praeterijsse mora: patrem</p>
    <p>Matremque dolore simul atque metu contabescere:</p>
    <p>≤line=1445≥ Quemque diem illis annum videri. To. Nil quidem
    malim</p>
    <p>Azaria: sed quid coniunx, reliquaeque famulae,</p>
    <p>≤page=59≥</p>
    <p>Quas jam fessas longinqua reddidit profectio?</p>
    <p>His longius hodie si sit eundum, periculum est</p>
    <p>Ne in media anhelae deficiant via. Rap. Scio, sed eas</p>
    <p>≤line=1450≥ Committemus, apud quem modo prandebamus, hospiti.</p>
    <p>To. Satin’ tutò? Rap. Qui ni? probè ego hominem noui, vir est</p>
    <p>Fidei satis spectatae. Tob. Sed non nouerunt viam?</p>
    <p>Si solae consequantur post, necubi aberrent vereor.</p>
    <p>Rap. Eidem vt deducat dabimus negotium: insuper</p>
    <p>≤line=1455≥ Niniuen simulac peruenerimus, aliquot famulos
    viae</p>
    <p>Pulchrè gnaros, eis obuiam mittemus. To. Quid? tibi</p>
    <p>Si ex vsu istud fore videtur, age, lubens obtempero.</p>
  </div>
  <div type="level2" xml:id="actvs-v.-scena-iv.">
    <head>36. ACTVS V. SCENA IV.</head>
    <p>TOBAEVS, ANNA.</p>
    <p>Trimetri iambici.</p>
    <p>QVotidie magis augetur mihi de filio</p>
    <p>Solicitudo: &amp; quò abest diutiùs, hoc eum</p>
    <p>≤line=1460≥ Desidero impotentiùs. Me nullus est</p>
    <p>Opinor calamitosior, neque cui magis</p>
    <p>Bonae felicitates aduersae sient.</p>
    <p>Eheu, quot jam annos natali eiectus solo,</p>
    <p>Hîc seruitutem pertuli grauißimam!</p>
    <p>≤line=1465≥ Quot incommoda perpessus! denique quo nihil</p>
    <p>Tum accidere mihi posse arbitrabas tristius,</p>
    <p>Visu spolior miser. Tamen has vtcunque mens</p>
    <p>Tulit hactenus aegritudines. Nunc vt nihil</p>
    <p>Molestiarum desit, maior insuper</p>
    <p>≤line=1470≥ De filij salute mihi obijcitur metus.</p>
    <p>Ad haec accedit vxor rixosa, haud leue.</p>
    <p>Profecto malum: cuius querimonijs</p>
    <p>≤page=60≥</p>
    <p>Iampridem aures calent. At at, ostium crepat:</p>
    <p>Mirum ni illa est, tacebo, vt quis sit audiam.</p>
    <p>≤line=1475≥ An. Si res mihi secundae essent de filio,</p>
    <p>Iampridem venissent. Tob. Est ipsa. An. Ah, quos metus,</p>
    <p>Et quas anxietates meum mihi confecit silicernium!</p>
    <p>Tob. Ecce antiquum obtinet. An. Qui modo foras, sibi</p>
    <p>Dum verba parata sentit, nescio quò prorepserit.</p>
    <p>≤line=1480≥ Sed opportunè illum hic stantem reperio: adoriar,</p>
    <p>Vt in eum quod animo aegrè est, euomam, bone</p>
    <p>Vir, salue: ecquid remoratur filium? viden’</p>
    <p>Tuo consilio iam me miserè solicitarier?</p>
    <p>Infortunatior me mulier nec est,</p>
    <p>≤line=1485≥ Nec fuit vnquam, tali viro quae nupserim.</p>
    <p>Tob. Ah, pergin’ linguae vti petulantia? quasi</p>
    <p>Isthic minus mea res agatur quàm tua,</p>
    <p>Si quid nobis aduersi fortè euenerit,</p>
    <p>Mihi maior sustinenda est portio: atque ob id</p>
    <p>≤line=1490≥ Nequaquam ea res mihi neglectui fuit.</p>
    <p>An. Nisi fuisses incogitans, pecuniam</p>
    <p>Hanc perdere maluisses, quam periculis</p>
    <p>Tot, tantisque obiectare filium: neque</p>
    <p>Ignoto commisisses adolescentulum.</p>
    <p>≤line=1495≥ Tob. Muliere iniqua nihil quicquam iniustius,</p>
    <p>Quae, nisi quod ipsa facit, nihil rectum putat.</p>
    <p>Opinione melius res cedet arbitror.</p>
    <p>Non cogitas quàm longe hinc absit, &amp; nosti</p>
    <p>Mores hominum, ad numerandum quisque est tardior.</p>
    <p>≤line=1500≥ An. Tandem huc tua se recipit oratio? virum</p>
    <p>Nonne aiebas Gabelum esse optimae fidei,</p>
    <p>≤page=61≥</p>
    <p>Quicum vel in tenebris micare sit tutißimum?</p>
    <p>Si incolumis esset, iam hic adesset sat scio:</p>
    <p>Quando jam pridem dictus praeterijt dies.</p>
    <p>≤line=1505≥ Tob. Non cessabis dijudicare istud priùs,</p>
    <p>Quàm quid veri siet certò resciueris?</p>
    <p>An. ah, nescio quid mihi animus praesagit mali.</p>
    <p>Tob. Noli te macerare obsecro: quin pectore</p>
    <p>Quieto sis potius. Quid lucri erit, tibi</p>
    <p>≤line=1510≥ <note>
      <p><hi rendition="simple:italic">In margine</hi> Scaz.</p>
    </note>Si solicitudinem adferas, cùm idem sit vel</p>
    <p>Nolenti perferendum tamen? An. Eheu, mihi hîc</p>
    <p>Sola videor, ille quia abest hinc diutius:</p>
    <p>Et eius mihi curae est salus. Tob. Adeon’ putas</p>
    <p>Me omnem penitus exuisse humanitatem, vt hoc</p>
    <p>≤line=1515≥ <note>
      <p><hi rendition="simple:italic">In margine</hi> Dimet.</p>
    </note>Non mihi itidem, vt tibi doleat?</p>
    <p>Sed quid profuerit, si me pergam affligere?</p>
    <p>Quid aliud quam malum conduplicem mihi?</p>
    <p>Multum iuuerit animus in re mala bonus.</p>
    <p>An. At vereor, si modo viuit, ne miseram alicubi</p>
    <p>≤line=1520≥ <note>
      <p><hi rendition="simple:italic">In margine</hi> Sena.</p>
    </note>Vitam in sordibus, aerumnisque exigat. Tob. Pergin’</p>
    <p>Eandem nobis toties cantiunculam</p>
    <p>Occinere? interijt, perijt, quid sit nescio.</p>
    <p>Quin ipsum saluum tibi jam spero propediem</p>
    <p>Hic adfuturum. An. Spe niti miserrimum est.</p>
    <p>≤line=1525≥ At vtinam ita Deus faxit. Tob. Faciet, fac modo</p>
    <p>Diuinae non diffidas munificentiae.</p>
    <p><note>
      <p><hi rendition="simple:italic">In margine</hi> Sept.</p>
    </note>An. Mi vir, nescio quos procul huc aduentare conspicor:</p>
    <p><note>
      <p><hi rendition="simple:italic">In margine</hi> Scaz.</p>
    </note>Duo sunt, alter filio, alter haud multùm</p>
    <p><note>
      <p><hi rendition="simple:italic">In margine</hi> Sept.</p>
    </note>Dißimilis ei, cui est commissus, adolescentulo.</p>
    <p>≤line=1530≥ Tob. Faxit Deus vt sit filius. An. Ita spero
    quidem.</p>
    <p>≤page=62≥</p>
  </div>
  <div type="level2" xml:id="actvs-v.-scena-v.">
    <head>37. ACTVS V. SCENA V.</head>
    <p>TOBIAS, RAPHAEL, ANNA, TOBAEVS.</p>
    <p>Trochaici, Septenarii &amp; octonarii catalectici.</p>
    <p>QVam nos exoptatos arbitrare parentibus</p>
    <p>Venturos Azaria? Rap. Lachrymabunt prae gaudio</p>
    <p>Tobia, vbi saluos redijsse nos conspexerint.</p>
    <p>At vide ne nostrarum admonitionum nunc immemor</p>
    <p>≤line=1535≥ Sis: tenes quid dicam! de felle loquor, quo patri</p>
    <p>Amissum restituas visum. To. Hem, teneo. Quid putas</p>
    <p>Successurum si experiar? dic sodes? Rap. Non minus</p>
    <p>Iuuerit hîc fel, quàm cor in abigendo cacodaemone:</p>
    <p>Tantum diuino confisus numini, Deum</p>
    <p>≤line=1540≥ Ora, vt nostros conatus sua secundet gratia.</p>
    <p>An. Quò propiùs accedunt, &amp; quo oculos intendo acrius,</p>
    <p><note>
      <p><hi rendition="simple:italic">In margine</hi> Iamb. 2.</p>
    </note>Hoc illis mihi videntur similiores. Tob. Quid ais? ah,</p>
    <p>Nunc demum crucior nihil mihi prospicere oculos.</p>
    <p>Raph. Tobia, patrem &amp; matrem pro foribus stantes
    conspicor.</p>
    <p>≤line=1545≥ Tob. Sunt? hem, certè sunt: qua gratia hîc consistant
    nescio.</p>
    <p>Rap. Nostrum opperiuntur aduentum. An. Certè ipsus est</p>
    <p>Mi vir. Tobae. Hem, quid ais? An. Cum eadem quicum hinc est
    profectus</p>
    <p>Comite, procurram obuiam, atque in amplexum illi proruam.</p>
    <p><note>
      <p><hi rendition="simple:italic">In margine</hi> Acatal.</p>
    </note>Tobae. Rape me sodes tecum, quid me salum deseris?</p>
    <p>≤line=1550≥ An. O mi gnate, ô gnate mi, saluum te gaudeo</p>
    <p>≤page=63≥</p>
    <p>Aduenisse. Tob. Credo mater. An. Salua sum quae te valentem</p>
    <p>Atque incolumen redijsse intueor. Tob. Sed quid pater?</p>
    <p>Valuitne vsque? An. Eccum tibi pro foribus. Tob. Interij,
    miser,</p>
    <p>In terram, dum consequitur, procul ab aedibus.</p>
    <p>≤line=1555≥ Pronus illabitur, Ah, quàm vereor ne laeserit</p>
    <p>Se: properemus, vt tollamus. Mi pater,</p>
    <p>Quidnam hoc est mali? siccine te hîc esse humi</p>
    <p>Prolapsum? doletne quippiam? Tobae. Nihil</p>
    <p><note>
      <p><hi rendition="simple:italic">In margine</hi> Iamb.</p>
    </note>Omnino mi fili: &amp; si quid doleret, nunc velim mori</p>
    <p>≤line=1560≥ Mihi tuis dulcißimum foret complexibus.</p>
    <p>Tob. Frustra me saluum reuersum arbitrarer, nisi &amp;</p>
    <p>Te pater mi incolumem, ac saluum offenderem. Tobę. Deum</p>
    <p>Immortalem! prae gaudio quid agam, vel quid loquar</p>
    <p>Planè nescio. Nulla mihi res posthac potest</p>
    <p>≤line=1565≥ Tanta interuenire, vt aegritudinem adferat.</p>
    <p>An. Mi fili, Deus nouit quàm miseram exegerim</p>
    <p>Te absente hic vitam. Tobae. Hem Tobia, redistin’ solus?
    hospitem</p>
    <p>Nonne reducis tecum Azariam? Tob. Quidni pater?</p>
    <p>Tobae Vbi is est? Rap. Praesto sum Tobaee. Tobae. Cedo manum</p>
    <p>≤line=1570≥ Mi frater, quo te amplectar, &amp; exosculer.
    Tibi</p>
    <p>Benefaxim lubens, qui incolumem mihi restituis filium.</p>
    <p>Sed quid? qua vos gratia istuc miseram,</p>
    <p>Accepistis argentum à Gabelo? Tob. Ad assem mi pater</p>
    <p>Conspecto chirographo numerauit protinus.</p>
    <p>≤line=1575≥ Tobae. Bene profectò factum, gaudeo. Rap. Imò si
    scias</p>
    <p>≤page=64≥</p>
    <p>Quid boni adferamus praeterea, tum istud magis</p>
    <p>Dixeris Tobaee. Tobae. Quidnam amabo? Rap. Idque
    triumphaueris</p>
    <p>Seriò. Tob. Quin dic, quid est? Rap. Adducimus tibi nurum. Tobae.
    Hem</p>
    <p>Tobia, vxorem iniussu meo? Tob. Gaudebis, sat scio</p>
    <p>≤line=1580≥ Pater, vbi cognoueris cuius sit filia.</p>
    <p>Tobae. Cuius? Tobi. Raguelis cognati nostri. Tobae. Hem, bene</p>
    <p>Ita me Deus amet, factum. Audin’ vxor hic quid dicat? An. Oh,</p>
    <p><note>
      <p><hi rendition="simple:italic">In margine</hi> Senar.</p>
    </note>Quidni audiam? at vbi illa est. Tob. Charae eam
    reliquimus,</p>
    <p>Cum grege ancillarum, &amp; seruorum, boues, oues,</p>
    <p>≤line=1585≥ Asinos, &amp; camelos huc ad nos trahentium.</p>
    <p>Quam simul si adduxissem, multò huc venissem seriùs:</p>
    <p>Et sciebam quantopere vos nostra afflictaret mora.</p>
    <p>Tobae. Vnde tanta pecudum, &amp; mancipiorum copia?</p>
    <p>Tobi. Cuncta haec Raguel gnatae dedit doti. An. Oh, lachrymae
    mihi</p>
    <p>≤line=1590≥ Erumpunt prae gaudio. Rap. Tum tantam auri,
    argentique vim,</p>
    <p>Vt regalem vos videre credatis opulentiam.</p>
    <p>Tob. O ingentem numinis diuini munificentiam!</p>
    <p>I nunc vxor, ac Deum nos destituisse clamita.</p>
    <p>An. Mi vir, peccatum à me maximum est. Non oportuit</p>
    <p>≤line=1595≥ A vobis relictam. Tob. Quid si nos nostrum Syrum</p>
    <p>Illis obuiam mittamus? An. Certè si ille occurrerit,</p>
    <p>Multo propiùs ibunt, &amp; minor futura erratio est.</p>
    <p>≤page=65≥</p>
    <p><note>
      <p><hi rendition="simple:italic">In margine</hi> Iamb.</p>
    </note>Nam viae peritißimus est. Tob. Mater, consulis, probè.
    Iamb.</p>
    <p>An. Intro igitur concedam, vt hoc ipsi dem negotij.</p>
    <p>≤line=1600≥ Nisi quid dissentis mi vir. Tob. Iube properet
    quantùm potest.</p>
  </div>
  <div type="level2" xml:id="actvs-v.-scena-vi.">
    <head>38. ACTVS V. SCENA VI.</head>
    <p>TOBAEVS, TOBIAS, RAPHAEL.</p>
    <p>Versus eiusdem generis.</p>
    <p>NVnc experior illos nequaquam frustrari Azaria,</p>
    <p>Qui in Deo omnem spem fiduciamque collocant.</p>
    <p><note>
      <p><hi rendition="simple:italic">In margine</hi> Sen. 3.</p>
    </note>Hoc si &amp; tibi mi Tobia persuaseris,</p>
    <p>Ad eundem modum cuncta tibi succedent bene.</p>
    <p>≤line=1605≥ To. Adnitemur pro virili mi pater. Ra. Nunc Tobia</p>
    <p>Fel quod dixi profer, eoque patris, leniter</p>
    <p>Illinito oculos. Tob. Quam rem tu nunc occipis</p>
    <p><note>
      <p><hi rendition="simple:italic">In margine</hi> Iamb.</p>
    </note>Fili? Tobi. Sine pater profuturum confido. Tobae. Vide</p>
    <p>Sodes, ne malum pro remedio nobis exasperes.</p>
    <p>≤line=1610≥ Tobi. Nihil est quod metuas pater. Rap. Vin’ quod
    libenter audias</p>
    <p>Nunciem tibi Tobaee, hodie pristinum tuis</p>
    <p>Oculis visum restituet Deus. Tobae. Mi hospes, vtinam ratum</p>
    <p>Sit quod praedicas. Tobi. Caue eius pollicitationibus</p>
    <p><note>
      <p><hi rendition="simple:italic">In margine</hi> Acatal.</p>
    </note>Diffidas pater: nihil vnquam ex eius consilio à me</p>
    <p>≤line=1615≥ Susceptum est, quod non successerit feliciter:</p>
    <p>Dicas diuino oestro percitum: adeò nihil ipsum fugit.</p>
    <p>Huic mi hoc nostrum acceptum referri conuenit bonum:</p>
    <p>Vtpote cuius suasu atque impulsu sunt transacta omnia.</p>
    <p>Tobae. Scio fili, atque ob id magus sollicitus sum, quo
    munere</p>
    <p>≤page=66≥</p>
    <p>≤line=1620≥ Nunc tantam erga nos compensem beneficentiam.</p>
    <p>Ra. Si vobis quid feci, aut facio, mi senex, quod profuit,</p>
    <p>Istud haud mihi, sed diuinae debetur gratiae:</p>
    <p>Ac proinde, nihil à te pretij repeto. Tobae. Ah nimium me
    putas</p>
    <p>Ingratum. Certum est, nunc tibi contra referre gratiam,</p>
    <p>≤line=1625≥ Vt penes me esse positum pietatis praemium scias.</p>
    <p>Quodcunque a me donum optaris, optatum feres.</p>
    <p>Ra. Nil moror munera: abundè mihi magnum praemium</p>
    <p>Arbitror relatum, quando id quod feci, gratum esse vobis</p>
    <p>Perspicio. To. Tace sodes: non committam ingratitudinis,</p>
    <p>≤line=1630≥ Vt crimen, quo vix scio, an aliud detestandum
    magis</p>
    <p>Reperiatus flagitium, incurrisse videar: atque eo</p>
    <p>Genere prognati sumus, vt nos dedeceat admittere</p>
    <p>Quicquam, quod hominum vulgus meritò irrideat, at nescio</p>
    <p>Quid mihi solito acrius pungant, ac pruriant.</p>
    <p>≤line=1635≥ Oculi, vix manum abstineo. Ra. Frica quantum
    potes:</p>
    <p>Mox squammae, quae nunc impediunt visum, decident;</p>
    <p>Tobae. Oh, vide amabò, ne me frustra in laetitiam conieceris.</p>
    <p>Ra. Itáne paruam mihi apud te esse fidem? ah, absit
    dubitatio.</p>
    <p><note>
      <p><hi rendition="simple:italic">In margine</hi> Iamb. 3.</p>
    </note>Tobae. Nihil dubito quicquam: tu modò, quod facto est opus
    impera.</p>
    <p>≤line=1640≥ Ra. Nihil ad hanc rem necesse est amplius: vide</p>
    <p>Solum ne quod Deus indulget, tibi tua</p>
    <p>Intercipiat diffidentia. Sed intrò statim</p>
    <p>Hinc concedamus: volo vniuersam familiam tuam</p>
    <p>Admirandum illud spectare prodigium. To. Agedum si lubet;</p>
    <p>≤line=1645≥ Duc me. Ecquis me fortunatior futurus est,</p>
    <p>Si quidem te ô caelum iterum mihi detur contemplarier?</p>
    <p>≤page=67≥</p>
  </div>
  <div type="level2" xml:id="peroratio">
    <head>39. PERORATIO</head>
    <p>Trimetri.</p>
    <p>NOn est quod hîc moremini diutiùs,</p>
    <p>Hos nostros qui spectastis ludos scenicos.</p>
    <p>Intus si quid restat peragetur clanculum:</p>
    <p>≤line=1650≥ Ibi visus pio restituetur seni,</p>
    <p>Diuinumque exhibebitur spectaculum,</p>
    <p><note>
      <p><hi rendition="simple:italic">In margine</hi> Scaz.</p>
    </note>Ludis non exprimendum comicis. Sed quid</p>
    <p>Mihi spectatores occipitium obuertitis?</p>
    <p>Resistite paulisper, Priusquam hinc domum</p>
    <p>≤line=1655≥ Vos recipiatis, audite precor paucula.</p>
    <p>Quaecunque sacris continentur literis,</p>
    <p>Ad nostram sunt salutem prodita. Hic senex</p>
    <p>Tobaeus, inuictae exemplar patientiae,</p>
    <p>Tot vndique circumseptus calamitatibus,</p>
    <p>≤line=1660≥ Nec animum despondens tamen, quem non, licet</p>
    <p>Grauißimis intricatum infortunijs,</p>
    <p>Eò sua reducat tolerantia,</p>
    <p>Vt temperarij jactura commodi, aut</p>
    <p>Nihil quicquam moueatur, aut certè minus</p>
    <p>≤line=1665≥ Se pergat affligere: ratus quòd à Deo</p>
    <p>Immittitur, quamuis molestum, ac asperum</p>
    <p>Appareat, nihilominus tamen sibi</p>
    <p>Saluti fore: quin hunc suum luctum breui</p>
    <p>In gaudium commutatum iri: cum nihil</p>
    <p>≤line=1670≥ Adeo in rebus terrenis firmum, stabileque</p>
    <p>Esse intueatur, quod non aestuario</p>
    <p>Quodam cursu, modò huc, modò illuc fluctuet:</p>
    <p>Eant nunc mortales insipientißimi, ac</p>
    <p>Deo diffisi, ob res tam momentaneas</p>
    <p>≤page=68≥</p>
    <p>≤line=1675≥ Coelum mari commisceant: his perditis</p>
    <p>Sese interijsse clamitent. Cum tot Deus</p>
    <p>In hunc praeter spem olim contulerit commoda:</p>
    <p>Nec erit hodie ipsius manus contractior,</p>
    <p>Si nos hac dignos praebeamus gratia.</p>
    <p>≤line=1680≥ Sed quidnam Tobiae monet connubium?</p>
    <p>Et interempti septem Sarae coniuges?</p>
    <p>Adeste huc adolescentuli, ac audite quod</p>
    <p>In rem vestram futurum est maxime. Hi viri</p>
    <p>Septem, quos sacra caesos narrant Biblia,</p>
    <p>≤line=1685≥ Raram stupentes sponsa pulchritudinem,</p>
    <p><note>
      <p><hi rendition="simple:italic">In margine</hi> Sept.</p>
    </note>Turpique libidine accensi, vix dum ingreßi torum,</p>
    <p>Pereunt, &amp; in atrum protruduntur Tartarum.</p>
    <p>At Tobias Pudicitiae memor, ac Deo</p>
    <p>Suam precibus vitam commendans, dolos</p>
    <p>≤line=1690≥ Impuri euadit spiritus; &amp; fructibus</p>
    <p>Exoptati tutus potitur connubij.</p>
    <p><note>
      <p><hi rendition="simple:italic">In margine</hi> Sept.</p>
    </note>Atque haec ob id nunc repetimus verbosius,</p>
    <p>Vt &amp; illorum interitus, exitiumque miserabile,</p>
    <p>Et huius felicißimi in rebus omnibus</p>
    <p>≤line=1695≥ Successus, à lasciuia vos auocent:</p>
    <p>Ne ijsdem Asmodaei irretiti caßibus,</p>
    <p>Supremi vindictam incurratis numinis:</p>
    <p>Atque ita tandem simili plectamini modo.</p>
    <p>Valete, &amp; si placuit quod actum est, plaudite.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
</body>
</text>
</TEI>
