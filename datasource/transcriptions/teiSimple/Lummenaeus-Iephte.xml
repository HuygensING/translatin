<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>IEPHTE</p>
  <p>TRAGOEDIA SACRA.</p>
  <p>≤page=63≥</p>
  <p>AMPLISSIMO</p>
  <p>ET</p>
  <p>R.DO ADMODVM DOMINO</p>
  <p>D. IOANNI DE MEERE</p>
  <p>ABBATI AQVICINCTINO, &amp;c.</p>
  <p>DOMINO ET PATRONO MEO</p>
  <p>COLENDISSIMO. L. M. C. D.D. Q</p>
  <p>SAcrorum Antistes, quà sese Aquicinctia moles,</p>
  <p>Sublimi ad Superos vertice, tollit humo.</p>
  <p>Principis Hebraei fortunam, &amp; dira cruentae</p>
  <p>Sacra molae, &amp; caesae Iephtidis inferias,</p>
  <p>Spectabis crocëi depicta in margine pepli,</p>
  <p>Melpomené lacrymis quod rigat vsque suis.</p>
  <p>Melpomené Tragico suras vestita cothurno,</p>
  <p>Melpomené studijs officiosa meis.</p>
  <p>Forsan &amp; has lacrymas hilaro spectabis ocello,</p>
  <p>Et scena haec aliquid fortè decoris habet.</p>
  <p>O vtinam! &amp; tibi riderent haec tristia! (quanquam</p>
  <p>In conchâ Veneris tristia nulla sedent.)</p>
  <p>Riderent tamen! &amp; rideres tristibus illis,</p>
  <p>Quae fleuit patrijs porphyro nata iugis!</p>
  <p>Hoc equidem, hoc animo veri praesagia dicunt.</p>
  <p>Quod mihi post nimbum &amp; nubila, Phoebus eris.</p>
  <p>≤page=64≥</p>
  <p>D IACOBO CORNELIO</p>
  <p>LVMMENAEO A MARCA,</p>
  <p>SACERDOTI BENEDICTINO.</p>
  <p>COrollarium illud tuum, à te ex vtroque Par¬</p>
  <p>nassi vertice delibatum, &amp; ad me transmissum</p>
  <p>&amp; libenter accepi, &amp; legi attentius. Nec parabile</p>
  <p>existimo hoc scribendi genus, quin immò difficilli¬</p>
  <p>mum iudico, vt comparari possit. Hinc legi atten¬</p>
  <p>tius, nec equidem frustrà. Nam lucubrationes has</p>
  <p>tuas praeceptis pöetices egregiè imbutas agnoui, &amp;</p>
  <p>tuam ipsius eruditionem admirans, litteras poli¬</p>
  <p>tiores ab Ordine nostro non exulasse facilè perspe¬</p>
  <list type="ordered:lowerroman">
    <item n="11">
      <p>Quid, si ABSALOMVM videam? quid si sa¬</p>
    </item>
  </list>
  <p>crarum litterarum professorem, cothurnum So¬</p>
  <p>phoclaeum indutum, cernam abigere à Repub. Chri¬</p>
  <p>stianâ Comicorum turbam, in morum corruptelâ,</p>
  <p>inseruientem adolescentibus, &amp; pietatem vnà cum</p>
  <p>religione, à pectoribus nostris semouentem Faces¬</p>
  <p>sant Plauti, euanescant Terentij, sintque à nobis</p>
  <p>procul isti profani. Huc ergò conuolet Christianus,</p>
  <p>&amp; cum morum probitate, pietatem addiscat, reli¬</p>
  <p>gionem intueatur, aemuletur. Hoc mente concipio,</p>
  <p>concipio &amp; animo. Tibi interim alteri Maroni Moe¬</p>
  <p>cenates non defuturos, sat scio, qui, si dicatas vo¬</p>
  <p>lueris lucubrationes tuas, habebunt, agent, immò</p>
  <p>referent gratias, &amp;c. Vale, datum PARMAE,</p>
  <list type="ordered:arabic">
    <item n="4">
      <p>Calend. Quint. 1622.</p>
    </item>
  </list>
  <p>R.de Paternit. T. deditiß.</p>
  <p>D. ANGELVS GRYLLVS,</p>
  <p>Abbas &amp; Praeses Congreg. Casinen.</p>
  <p>≤page=65≥</p>
  <p>D. CORNELIO A MARCA</p>
  <p>RELIG. SACERDOTI.</p>
  <p>REVERENDE DOMINE,</p>
  <p>Litteras tuas libenter vidi, &amp; in eis ad¬</p>
  <p>fectum tuum ergà me. Nec verò ingratum fuit,</p>
  <p>vel à vero alienum, quod nunciauit frater tuus,</p>
  <p>adfici me tibi &amp; sacris tuis poematibus. Id ego</p>
  <p>ipse manu meâ iam testor: &amp; Deum laudo, fon¬</p>
  <p>tem omnis boni, qui te talem fecit esse in Ordine</p>
  <p>nostro, in quo, vt te pro eius splendore, &amp; sui no¬</p>
  <p>minis gloriâ conseruet, donáque sua in te augeat,</p>
  <p>supplex eum veneror. A me verò, expecta omne</p>
  <p>id, quod ab amico expectari debet, sciasque opuscu¬</p>
  <p>lis tuis pöeticis vehementer me recreari, &amp; iu¬</p>
  <p>uari: quia in ijs pietatem &amp; honestatem arti &amp;</p>
  <p>doctrinae iungis; abstinesque ab ijs, quae te virum</p>
  <p>religiosum scribere &amp; me legere non decet. Sic</p>
  <p>porrò perge, &amp; gratiam inibis omnium illorum, qui</p>
  <p>vanas illas &amp; impuras Musas fastidiunt: &amp;</p>
  <p>quod praecipuum est, meritum consequêris apud</p>
  <p>Deum: vt qui pijs &amp; honestis tuis versibus, obscoe¬</p>
  <p>na &amp; indecentia carmina è manibus philomuso¬</p>
  <p>rum excuties, &amp;c. LAETIIS, 12. Nouemb. 1614.</p>
  <p>R.ae V. Amantiss. &amp; Studiosiss.</p>
  <p>ANTONIVS DE WINGHE,</p>
  <p>Abbas Laetiensis.</p>
  <p>≤folio=K≥</p>
  <p>≤page=66≥</p>
  <p>IEPHTE, irruentibus Ammonitis, &amp; latè</p>
  <p>omnia vastantibus, producto contrà ho¬</p>
  <p>stem exercitu, in ipso procinctu voto se</p>
  <p>obstringit, si victricia signa reduceret, ho¬</p>
  <p>locausti victimâ immolaturum Deo, quic¬</p>
  <p>quid ex hostili campo reuertenti primùm</p>
  <p>occurrisset. Occurit filia cum puellis cym¬</p>
  <p>balistrijs, miserum Principem ex improuiso</p>
  <p>inuolat, &amp; porrò bimestri luctu intra scru¬</p>
  <p>pea montium, &amp; concaua vallium deplora¬</p>
  <p>ta, consumptis denique inducijs, Patrem</p>
  <p>voti reum, sanguine suo absoluit. Iudic. 11.</p>
</div>
<div type="level1" xml:id="main">
  <head>Main</head>
  <p>PERSONARVM NOMINA.</p>
  <p>IEPHTE. DYLITHA.</p>
  <p>TELETHVSA. CLEANTHE. PVELLAE.</p>
  <p>HYANTHE. IRIS.</p>
  <p>NVNCIVS. CHORVS.</p>
  <p>≤page=67≥</p>
  <div type="level2" xml:id="actvs-primvs">
    <head>1. ACTVS PRIMVS</head>
    <p>HYANTHE, IEPHTE.</p>
    <p>VIdeo parentem; pater, iò salue pater.</p>
    <p>IEPHT. Perij. HYANT. Quid est? quid audio? IEPHT. Perî! ah
    perî!</p>
    <p>HYANT. Heu me! perîsti Genitor? ô Genitor! quid est?</p>
    <p>IEPHT. Et ipsa mecum! HYANT. Quid stupes? eheu pater!</p>
    <p>≤line=5≥ IEPHT. Perij! HYANT. Quid isthoc rursus? IEPHT. O
    coelum! ô solum!</p>
    <p>Perij! HYANT. Quid hoc est? quid mihi &amp; tibi est Pater?</p>
    <p>IEPHT. Miseranda! HYANT. Quid sic? IEPHT. Quaeris?ô si
    nescias!</p>
    <p>HYANT. Nescire poena est. IEPHT. Quod tamen feriet magis</p>
    <p>Audire; perij! HYANT. Cur mihi peris pater?</p>
    <p>≤line=10≥ IEPHT. Quia tu perîsti. HYANT. Cur tibi perij
    pater?</p>
    <p>IEPHT. Hyantha! HYANT. Fare, supplicem exaudi tuam,</p>
    <p>Quid est, quod ipsa pereo, quod mecum peris?</p>
    <p>IEPHT. Miserandal HYANT. Quid me genibus extorques tuis?</p>
    <p>Placare Genitor. IEPHT. Desine parentis tui</p>
    <p>≤line=15≥ Agitare vulnus; quid meos stringis pedes?</p>
    <p>Miseranda! HYANT. Parce, parce, quid luctus meos</p>
    <p>Celare pergis? IEPHT. Quid tuos luctus iuuat</p>
    <p>Audire Virgo? luctibus coelum tuis,</p>
    <p>Et luctibus terram tuis! nec audeo,</p>
    <p>≤line=20≥ Nec valeo; coelum luctibus, terram tuis!</p>
    <p>Hyantha! HYANT. Coelum luctibus, teram meis?</p>
    <p>≤folio=K2≥</p>
    <p>≤page=68≥</p>
    <p>IEPHT. Opplebo HYANT. Parce Genitor! IEPH. O nata! ô Deùs!</p>
    <p>HYANT. O care Genitor! IEPHT. Rapite praecipites Noti,</p>
    <p>Et me hinc in auras ferte ne patiar scelus,</p>
    <p>≤line=25≥ Quod facio; ne, quod facio, patiatur scelus</p>
    <p>Immane! HYANT. Cur, quod patiar, admittas scelus</p>
    <p>Immane, cur, quod pateris, excipiam scelus?</p>
    <p>Exue furorem. IEPHT. Non potest flecti furor,</p>
    <p>Siue ille furor est, siue non fandus dolor,</p>
    <p>≤line=30≥ Qui me in medullis! nempe non fandus dolor.</p>
    <p>HYANT. Sed fare. IEPH. Totâ fulmen vt linguâ vibret,</p>
    <p>Et grande tonitru misceat verbis Deus,</p>
    <p>Non possum; Hyantha! penitus infandum est scelus,</p>
    <p>Quodcumque! HYANT. Grande, video, suspiras malum.</p>
    <p>≤line=35≥ Per has ego te lacrymas! pater! pater!</p>
    <p>Per si quam Hyanthae gratiam seruas tuae!</p>
    <p>IEPHT. Desine rogare. HYANT. fallor? anne hic est pater?</p>
    <p>Ipse est; rogare prohibet, anne hoc est patris?</p>
    <p>IEPHT. Ah nata! nata! HYANT. Quid meos turbas metus</p>
    <p>≤line=40≥ Verende genitor? IEPH. Vespere vt primo, dies</p>
    <p>Ambigua, ponto merget auratum caput,</p>
    <p>Hîc me reuise. HYANT. Pareo, tantùm modò</p>
    <p>Effare, quis tam subitùs, aut vnde est dolor?</p>
    <p>IEPHT. Non possum! Hyantha! ducite hanc intrò. HYANT: Pater!</p>
    <p>≤line=45≥ Eheu! quid egi? genitor! ô coelum! ô Deus!</p>
    <p><hi rendition="simple:bold">CHORVS.</hi></p>
    <p>Turbatur intrô; filiam accusat Pater,</p>
    <p>≤page=69≥</p>
    <p>Obnoxiam testatus, immunem tamen</p>
    <p>Culpae fatetur; nescio, partum est malum,</p>
    <p>Et noxa, praeter noxiam, innocuis venit.</p>
    <p>≤line=50≥ Dicite Superi, quae monstra latent,</p>
    <p>Aut quae illa noui criminis vmbra est,</p>
    <p>Quandò obsequijs noxa paratur?</p>
    <p>Heu! quid citharae meruêre leues,</p>
    <p>Et virginei tympana plausus?</p>
    <p>≤line=55≥ Aut quâ tandem sorte piandum est,</p>
    <p>Quod prima suum nata parentem</p>
    <p>Nimiùm cupidis vidit ocellis?</p>
    <p>Quod prima chori psaltria nostri,</p>
    <p>Turpem hostilis puluere campi,</p>
    <p>≤line=60≥ Vnâ lepidâ strinxit in vlnâ,</p>
    <p>Moestum, attonitum, durumque nimis,</p>
    <p>Et testantem sidera &amp; Orcum,</p>
    <p>Quod nulla magis spicula possent</p>
    <p>Imas penitus radere fibras,</p>
    <p>≤line=65≥ Et nulla magis figere vulnus,</p>
    <p>Quàm blanda suae basia natae?</p>
    <p>Flemus casus ô Virgo tuos,</p>
    <p>Non indociles lugere sumus,</p>
    <p>Ex quo nostros equitat campos</p>
    <p>≤line=70≥ Barbarus Ammon.</p>
    <p>Et quae tandem gaudia restant,</p>
    <p>Postquam nostros saeua triumphos</p>
    <p>Inuolat Até? flebimus iterum,</p>
    <p>≤folio=K3≥</p>
    <p>≤page=70≥</p>
    <p>Flebimus heu! heu! vna est miseris</p>
    <p>≤line=75≥ Flere voluptas.</p>
  </div>
  <div type="level2" xml:id="actvs-secvndvs">
    <head>3. ACTVS SECVNDVS</head>
    <p>HYANTE, TELETHVSA, IEPHTE.</p>
    <p>Miserere! quid frons ista, quid vultus truci</p>
    <p>Flammatus irâ? IEPHT. Pereo! TELETH. Quid me despicis?</p>
    <p>Miserere IEPH. Factum est! TELET. Fare, quid factum est? IEPH.
    Sat est,</p>
    <p>Factum est! TELETH. Quid autem? IEPHT. Sufficit, dixi tibi.</p>
    <p>≤line=80≥ HYANT. Abrumpe genitor. IEPH. Scilicet, scire id, tuum
    est.</p>
    <p>HYANT. Quid ergò dubitas? IEPH. Plus satis tandem scies.</p>
    <p>HYANT. Pereo, peribit mater &amp; mecum pater,</p>
    <p>Nec, cur perimus, indicas, fixus stupes,</p>
    <p>Attonitus haeres; fare, nunc fare, &amp; malis</p>
    <p>≤line=85≥ Hoc deme nostris; quid meos celas metus?</p>
    <p>Quae culpa noxam fecerit, rumpe ocyus.</p>
    <p>TELETH. Edißere, quid est? IEPH. Cupio, nec possum tamen,</p>
    <p>Et ne profundum pectus excutiam tibi,</p>
    <p>Affecta verba medius astringit. Dolor,</p>
    <p>≤line=90≥ Qui me in medullis! TELETH. Exprime, extorque,
    excute.</p>
    <p>IEPHT. Telethusa! TELETH. Iephté! quid iubes? HYANT. Pater!
    pater!</p>
    <p>IEPHT. O nata! nata! HYANT. Quid mihi pauidam feris</p>
    <p>Crudelis animam? IEPH. Quid meos stringis pedes?</p>
    <p>HYANT. Hîc morior, hîc in genibus expiro tuis!</p>
    <p>≤page=71≥</p>
    <p>≤line=95≥ IEPHT. Vtinam! TELETH. Quid optas? grande, quod celas,
    malum est.</p>
    <p>O care coniunx! HYANT. Care genitor! IEPH. O Deus!</p>
    <p>TELETH. O care coniunx! HYANT. Genitor! IEPH. O nata! ô Deus!</p>
    <p>HYANT. Verende genitor! pande, quid celas mihi?</p>
    <p>IEPHT. Discede Hiantha. HIANT. Quò iubes? Pater! pater!</p>
    <p>≤line=100≥ IEPHT. Frustrà laboras. TELETH. Cur tamen frustrà?
    refer.</p>
    <p>HYANT. Profare genitor. IEPH. Patrio quantum scelus</p>
    <p>Erumpet ore! facio &amp; horresco nefas.</p>
    <p>TELETH. Quod execratur, nemo committit scelus.</p>
    <p>IEPHT. Quod execror, quod horreo (infandum est nimis)</p>
    <p>≤line=105≥ Obstringit inuitum patrem. TELETH. Dic, exprime.</p>
    <p>IEPHT. Dicam, vel illud sanguine exscribam tuo</p>
    <p>Hyantha! HYANT. Natae sanguinem quaeris pater?</p>
    <p>Nodum explica, vel sanguine vt scribas meo.</p>
    <p>IEPHT An potero? nata! potero? coniunx? corruit</p>
    <p>≤line=110≥ Animus dolore, si satis potero, loquar.</p>
    <p>Cùm dirus Ammon, bellicâ quondam potens</p>
    <p>Virtute, latè feruidis circùm rotis</p>
    <p>Vastaret agros, armaque &amp; rueret viros,</p>
    <p>Fidem obligaui iureiurando meam,</p>
    <p>≤line=115≥ Horresco, trepido: mutus est ingens dolor:</p>
    <p>Fidem obligaui! TELETH. Perge, quid nectis moras?</p>
    <p>IEPHT. Fidem obligaui iureiurando meam,</p>
    <p>Si subiugassem barbaros. HYANT. Quid posteà?</p>
    <p>Perge anime, princeps quisquis exiret mihi</p>
    <p>≤line=120≥ A laribus istis, victimam abriperem focis,</p>
    <p>Facerem, litarem, te mihi primam expulit</p>
    <p>≤page=72≥</p>
    <p>Fortuna, tu me prima, tu princeps meos</p>
    <p>Ignara reditus, vna vidisti! sat est,</p>
    <p>Dixi. TELETH. quid illud audio? IEPH. Dixi semel.</p>
    <p>≤line=125≥ TELETH. O horror! horror! dixti, &amp; audiui
    satis?</p>
    <p>Natam cruentus genitor aris victimam?</p>
    <p>Aris cruentam victimam? aris victimam?</p>
    <p>IEPHT Ita est, ferendum est. TELETH. Siccine? aris victimam?</p>
    <p>IEPHT. Voui, coactus teneor, ita mandat fides.</p>
    <p>≤line=130≥ TELETH. Quis Sarmata haec, quis barbarae Gentis
    furor</p>
    <p>Commisit vnquam? vnam, vnicam, aris victimam?</p>
    <p>O scelus! &amp; ecce Virginem inuasit stupor,</p>
    <p>Diriguit, heu me! labitur! redijt sibi,</p>
    <p>Attollit oculos; quantum erat, iò quantulum</p>
    <p>≤line=135≥ Hyantha, quod spirabat aegro pectore,</p>
    <p>Quod te relictam tristibus seruat sacris!</p>
    <p>Accede, tracta pectus incensum, patrem</p>
    <p>Euince lacrymis, quêis vel hostis vincitur</p>
    <p>HYANT. Miserere genitor! IEPH. Non fero. TELET. Magis preme,</p>
    <p>≤line=140≥ Irrue. HYANT. Quid obstas? genitor! ô solum meae</p>
    <p>Lenimen animae! cur mihi obliquas truces</p>
    <p>Sic durus oculos? sidus isti olim meum,</p>
    <p>Nunc fulgor, omni fulminant vultu minas;</p>
    <p>Ille, ille vultus, flammeum incendens iubar!</p>
    <p>≤line=145≥ IEPHT. Hé misera! HYANT. Totum siderat pectus
    meum,</p>
    <p>Ille, ille vultus! IEPH. Ne mihi quicquam amplius.</p>
    <p>HYANT. Rogare liceat. IEPH. Verba proficient nihil;</p>
    <p>Vouimus hyanthé! reddere incumbit mihi,</p>
    <p>≤page=73≥</p>
    <p>Perferre tibi. HYANT. Tot passa crudeles minas,</p>
    <p>≤line=150≥ Tot passa curas, cogor etiamnum pati?</p>
    <p>IEPHT. Cogimur! eamus. TELETH. Nata! quò traheris? iò heu!</p>
    <p>HYANT. Succurre mater! TELETH. O Deus! ceßas adhuc?</p>
    <p>Iaculare fulmen. HYANT. Mater! TELET. An sola audio?</p>
    <p>Tonuêre nubes, specto, vibrauit manum.</p>
    <p>≤line=155≥ IEPHT Placare oportet. TELETH. Tune placabis Deum?</p>
    <p>IEPHT. Longas morarum plectit ambages Deus,</p>
    <p>Factum esse decuit. TELETH. Nonne tali victimâ?</p>
    <p>IEPHT. Accelero. HYANT. Mater! TELETH. Cassa praesidia legis.</p>
    <p>HYANT. Méne immolari? mater! ô genitor! Deus!</p>
    <p>≤line=160≥ IEPHT. Quid me magis succendis? TELETH. O durum
    patrem!</p>
    <p>IEPHT. Hic murus esto, filiam votis dare,</p>
    <p>Et immolare victimam. TELETH. Natam? pater?</p>
    <p>Tonate coeli. IEPH. Quid vetat? natam pater.</p>
    <p>TELETH. O Sancta pietas! odit hunc ritum Deus.</p>
    <p>≤line=165≥ Tu natam ad aras? sanguine humano litant</p>
    <p>Aliena sacra. IEPH. Sancuine humano litant</p>
    <p>Et nostra: sic mandauit Abramo Deus,</p>
    <p>Vt faceret aris vnico-vnigenâ suo.</p>
    <p>TELETH Nonne immolauit? IEPH. Nempe sic animus erat,</p>
    <p>≤line=170≥ Si non vepreto vinctus haesisset caper.</p>
    <p>TELETH. Dehisce tellus, pande nigranteis sinus,</p>
    <p>Dehisce &amp; imis conde depositum meum</p>
    <p>Visceribus; heu! iam viscera attrectat mea,</p>
    <p>Natam parens obtruncat! ah scelus! scelus!</p>
    <p>≤line=175≥ IEPHT. Abrumpe questus. TELET. Redde, quam debes
    mihi.</p>
    <p>≤folio=L≥</p>
    <p>≤page=74≥</p>
    <p>IEPHT. Tuus sibi ipsi non facit finem dolor,</p>
    <p>Iam facio, natam debeo, natam dabo.</p>
    <p>TELETH. O tygride saeuâ saeuior! natam dabis?</p>
    <p>Cur non &amp; aris coniugem mactas tuam?</p>
    <p>≤line=180≥ IEPHT. Quae vota voui, soluo, non gemino scelus.</p>
    <p>HYANT. Omitte mater. TELETH. Penitus in furias agor</p>
    <p>HYANT. Omitte mater ista; patri debeo</p>
    <p>Quaecumque vouit. TELETH. Quid? cui debes? patri</p>
    <p>Quaecumque vouit? HYANT. Debeo vitam focis.</p>
    <p>≤line=185≥ TELETH. Quo scelere debes? IEPH. Desine, in noxâ mora
    est,</p>
    <p>Non possum Hyantha; misera! nequicquam facis.</p>
    <p>O si liceret! vouimus! fixum est, sat est,</p>
    <p>Ocyus, eamus! HYANT. Vltimum hoc. IEPH. Quid me rogas?</p>
    <p>HYANT. Quod te per ista vota. IEPH. Non possum, quid est?</p>
    <p>≤line=190≥ HYANT Quod te per ista vota. IEPHT. Nequicquam
    facis.</p>
    <p>HYANT Quod te per ista vota. IEPHET. Iam dixi tibi,</p>
    <p>Frustrà laboras. HYANT. Ergò nec loqui licet?</p>
    <p>Per ista vota, &amp; sanguinem obtestor meum,</p>
    <p>Quò proripis te Genitor? hoc vnum premo,</p>
    <p>≤line=195≥ Vt donec aurêos luna bis tranet polos,</p>
    <p>Quà montium praerupta se coelo leuant,</p>
    <p>Aut hirta latera vallium obliquè iacent,</p>
    <p>Aut sola nemorum tesqua in abstruso latent,</p>
    <p>Ferarum hiulca lustra secretò silent,</p>
    <p>≤line=200≥ Lugubria inter tympana, &amp; tristes choros,</p>
    <p>Luctum integrare liceat &amp; Manes meos</p>
    <p>Deflere; tantùm hoc lacrymis dona meis.</p>
    <p>≤page=75≥</p>
    <p>IEPTH. Concedo, satis est. TELET. Quò fugis demens? mane</p>
    <p>Siccine? receßit? vindicem testor Deum.</p>
    <p>≤line=205≥ Excede pietas, filiam mactat pater!</p>
    <p>HYANTHE, CHORVS.</p>
    <p>Lacrymae! lacrymae! tristes lacrymae!</p>
    <p>Totis iterum currite venis</p>
    <p>Flebimus heu! heu! flebimus heu! heu!</p>
    <p>Vnà mecum flebitis omnes;</p>
    <p>≤line=210≥ Hîc, vbi riguae deuia siluae</p>
    <p>Matutini lambunt Zephyri,</p>
    <p>Hîc, in tenerâ flebimus herbâ.</p>
    <p>CLEANTHE PVELLA. Hîc, muscosi fontis ad antrum,</p>
    <p>Hîc, vbi scatebrâ riuus ab istâ,</p>
    <p>≤line=215≥ Leni streperus murmurat vndâ,</p>
    <p>Et iuncoso gurgite ludit.</p>
    <p>DYLITHA PVELLA Hîc, vbi stridens canna palustris</p>
    <p>Nostri referet carmina luctus,</p>
    <p>Omnia paribus formans numeris,</p>
    <p>≤line=220≥ Vt fortè Notus fecerit auram.</p>
    <p>HYANTH Hîc, vbi patulis incubat vmbris</p>
    <p>Atra cupressus, desuper vlulae</p>
    <p>Respondebunt omnia nobis.</p>
    <p>Hîc, vbi moestae pallent violae,</p>
    <p>≤line=225≥ Et secreto limite serpunt.</p>
    <p>Flete ô tenerae, flete puellae,</p>
    <p>Fundite lacrymas.</p>
    <p>≤folio=L2≥</p>
    <p>≤page=76≥</p>
    <p>IRIS PVELLA. Flemus casus ô Virgo tuos,</p>
    <p>Nec maturae fata iuuentae!</p>
    <p>≤line=230≥ Hîc, vbi luget turtur ad auras;</p>
    <p>Hîc, vbi maeret tristis aëdon,</p>
    <p>Cantuque auido viscera rumpit,</p>
    <p>Et defletâ voluitur alno;</p>
    <p>Plangimus heu! Heu! plangimus heu! Heu!</p>
    <p>≤line=235≥ CLEANT. Te praefacto vertice montes,</p>
    <p>Te praeciso gurgite valles,</p>
    <p>Et te rigidis montibus orni,</p>
    <p>Et te riguis vallibus vlmi;</p>
    <p>Te vicinae flumina lymphae,</p>
    <p>≤line=240≥ Et muscosi fontis in vmbrâ</p>
    <p>Vdae salices, cani capitis</p>
    <p>Vellera tonsae, dulcesque vmbrae,</p>
    <p>Dulcesque aurae, Zephyrique leues,</p>
    <p>Matutini roris alumni;</p>
    <p>≤line=245≥ Sensit luctus Natura tuos.</p>
    <p>MYANTH. At ecce serus Hesper à coelo micat,</p>
    <p>Et ducit agmen mille stellarum pater.</p>
    <p>O astra &amp; ignes! non ego vos tristibus</p>
    <p>Posthac ocellis hauriam! ô gemmae! ô faces</p>
    <p>≤line=250≥ Ardentis aethrae, signa flammantis poli!</p>
    <p>Plorate Comites, manè me ducet pater.</p>
    <p>O si qua virtus animat aethereas domos,</p>
    <p>Prima illa moles musico planctu rotet</p>
    <p>Orbes sequentes, &amp; meo latè trahat</p>
    <p>≤page=77≥</p>
    <p>≤line=255≥ Coelum omne luctu! manè me ducet pater!</p>
    <p>Hoc Hyades, hoc Dodonides nymphae gemant:</p>
    <p>Nec sola Meropé nubat auratum caput,</p>
    <p>Omnes latere gaudeant, cùm me pater</p>
    <p>Truces ad aras immolabit victimam,</p>
    <p>≤line=260≥ O horror! horror! immolabit victimam!</p>
    <p>Diana virgo siste anhelantes equos,</p>
    <p>Quò Diua properas? manè me ducet pater.</p>
    <p>CLEANT. Et ecce ab istâ rupe se insinuat polo,</p>
    <p>Tinctoque minio sanguinem expreßit tuum.</p>
    <p>≤line=265≥ HYANT. Quò raptor amens? cornibus plenis stetit.</p>
    <p>O nox meorum summa suspiratuum,</p>
    <p>Quâ me pater, quid dico? crudelis pater!</p>
    <p>Quâ me pater crudelis! horresco loqui.</p>
    <p>Arripite tygres, parcite immanes ferae,</p>
    <p>≤line=270≥ Parcite, cruentus genitor explebit scelus.</p>
    <p>Iterum feroces beluae rapite citò,</p>
    <p>Trahite; quis istâ rupe Marmaricum vehat</p>
    <p>In me leonem? Dylitha! quid fixa aspicis?</p>
    <p>O cara Dylitha! manè me ducet pater.</p>
    <p>≤line=275≥ DYLIT. Hei misera Hyanthe! HYANT. O illa foelix
    victima,</p>
    <p>Quae pascuis secura luxurians; sue</p>
    <p>Subrumula matri, ducitur subitò focis</p>
    <p>Mactanda, &amp; vno calcitrans ictu, luit</p>
    <p>Curis soluta pascuale debitum!</p>
    <p>≤line=280≥ Me lentus angor macerat, ah! lentus nimis,</p>
    <p>≤folio=L3≥</p>
    <p>≤page=78≥</p>
    <p>Animamque curis impedit crudelibus.</p>
    <p>DYLIT. Moreris Hyanthé! HYANT. Morior! ô fatum! ô dolor!</p>
    <p>Dylitha! quid à ceruicibus pendes meis?</p>
    <p>Desine, quid arctas inijcis collo manus?</p>
    <p>≤line=285≥ Ite, ite Comites, manè me ducet pater</p>
    <p>Sic ô paterni cura, fatumque imperî;</p>
    <p>ECHO. PERI! quid hoc est? ecquid amens audio?</p>
    <p>Vnde iste plangor? ANGOR. Heu intelligo</p>
    <p>Vocale Numen; Nympha responde mihi.</p>
    <p>≤line=290≥ I. Quò ire mandas? nunquid ad patrem meum?</p>
    <p>EVM. Sed illum, ad busta cui dudum obligor</p>
    <p>Damnata? NATA? Nata! iam nulla est mora.</p>
    <p>ORA. Sed istas lacrymas damnat furor.</p>
    <p>VROR. Sed vri desine, aris destinor;</p>
    <p>≤line=295≥ Miraris? ARIS? Dixi, &amp; audisti satis.</p>
    <p>Miraris? ARIS? Sic Deo vouit pater.</p>
    <p>ATER! cruentam victimam debet pater</p>
    <p>Ater! cruentus vtique, at inuitus nimis.</p>
    <p>Noli quid vltrà quaerere. HAERE. Tempus est,</p>
    <p>≤line=300≥ Diana me praeterijt, expectant foci.</p>
    <p>Perî misera! perire decretum est mihi.</p>
    <p>Haec ergo voti summa Hyanthaei breuis,</p>
    <p>Vt, dum paternos induam cultros, meos</p>
    <p>Sopiat ocellos Dylitha constanti manu;</p>
    <p>≤line=305≥ Hoc rursus, vt, dum pectore effosso cadam,</p>
    <p>Et dulcis animae Parca relliquias leget,</p>
    <p>Cùm tetra hiabunt vulnera, &amp; praeceps ferar,</p>
    <p>≤page=79≥</p>
    <p>Ne fortè casus Virginis nudet sinum,</p>
    <p>Velabit; ABIT. O nympha, nympha garrula,</p>
    <p>≤line=310≥ Quid me moraris? occidi infoelix! vale.</p>
    <p>VALE. Quid iterum murmuras? vale; VALE.</p>
  </div>
  <div type="level2" xml:id="actvs-tertivs.">
    <head>4. ACTVS TERTIVS.</head>
    <p>TELETHVSA.</p>
    <p>HEu! quàm longam Cynthia noctem</p>
    <p>Cornuta vago sidere traxit!</p>
    <p>Heu me! solis anxia thalamis</p>
    <p>≤line=315≥ Prodeo, non est nata sub illis.</p>
    <p>Timeo, timeo! nata relictae</p>
    <p>Cura parentis! quò deliciae,</p>
    <p>O nata, meae, tarda moraris?</p>
    <p>Quo te tygreis inter &amp; vrsas</p>
    <p>≤line=320≥ Errabundam monte vagantem</p>
    <p>Aut quâ demens valle requiram?</p>
    <p>An quà scatebras diuidit amplas</p>
    <p>Libanus ingens atque extremâ</p>
    <p>Rupe dehiscens, diuersa simul</p>
    <p>≤line=325≥ Parturit vno flumina nixu?</p>
    <p>An quà sacros Bersaba lucos,</p>
    <p>Abrae veteris composta manu</p>
    <p>Germina nutrit, semper gelidis</p>
    <p>Roscida lymphis?</p>
    <p>≤page=80≥</p>
    <p>≤line=330≥ An quà sterili Gelboa dorso</p>
    <p>Infrugiferas arrigit ornos,</p>
    <p>Et flammiuomis vapulat Austris?</p>
    <p>An quà Sodomos propter hiantes,</p>
    <p>Sulfur inertes polluit vndas,</p>
    <p>≤line=335≥ Et fumoso gurgite stagnat,</p>
    <p>Grande exemplum vindicis irae?</p>
    <p>An quà tremulo vortice ludit</p>
    <p>Turbidus Arnon, &amp; populeâ</p>
    <p>Manat in vmbrâ?</p>
    <p>≤line=340≥ An quà facili surgit tumulo</p>
    <p>Floridus Hermon, gelidusque Thabor</p>
    <p>Tondet pigris pascua bubus,</p>
    <p>Et foecundas saturat valles,</p>
    <p>Latè riguâ decliuis aquâ?</p>
    <p>≤line=345≥ An vbi rigidas verberat auras</p>
    <p>Arduus Aedom? quà vagus Esau,</p>
    <p>Contrà annosi iussa parentis,</p>
    <p>Coelo tumidas extulit arces,</p>
    <p>Et peregrinâ struxit arena?</p>
    <p>≤line=350≥ Quas nunc rupes inter oberras?</p>
    <p>Vbi virgineos animosa choros</p>
    <p>Deplorato carmine ducis?</p>
    <p>Perij! perij! lurida coelo</p>
    <p>Delia totos extulit ignes,</p>
    <p>≤line=355≥ Et fulserunt lurida plenae</p>
    <p>Cornua lunae; Nata! ô misera!</p>
    <p>≤page=81≥</p>
    <p>Addicta tuae tempora vitae.</p>
    <p>Haec tibi durus nimiùm genitor</p>
    <p>Vltima strinxit; tertia coelo</p>
    <p>≤line=360≥ Luna recurrit, tertia Manes</p>
    <p>Diana tuos ducet ad vmbras!</p>
    <p>Ah! quàm metuo! tertia Manes,</p>
    <p>Tertia Manes Diana tuos</p>
    <p>Ducet ad vmbras!</p>
    <p><hi rendition="simple:bold">CHORVS.</hi></p>
    <p>≤line=365≥ Praeceps voluitur aetas:</p>
    <p>Namque vt sit minor anno</p>
    <p>Labenti mora, nectit</p>
    <p>Horis segnibus alas</p>
    <p>Rector labilis aeui:</p>
    <p>≤line=370≥ Non sic concitus imber</p>
    <p>Foetis nubibus exit:</p>
    <p>Non sic rupibus altis</p>
    <p>Torrens rumpitur amnis:</p>
    <p>Non sic missa per auras</p>
    <p>≤line=375≥ Ardens currit arundo.</p>
    <p>Iam bis Cynthia plenos,</p>
    <p>Coelo sustulit ignes,</p>
    <p>Ex quo tristis Hyanthé</p>
    <p>Solis montibus errat,</p>
    <p>≤line=380≥ Solis vallibus errat,</p>
    <p>Et se fletibus explet.</p>
    <p>≤folio=M≥</p>
    <p>≤page=82≥</p>
    <p>At ne oblita parentis,</p>
    <p>Carae oblita parentis</p>
    <p>Solis montibus erret,</p>
    <p>≤line=385≥ Solis valibus, aequas</p>
    <p>Matri diuidit horas.</p>
    <p>Cùm Matuta rubentes</p>
    <p>Terris explicat ortus,</p>
    <p>Caris iuncta puellis,</p>
    <p>≤line=390≥ Notos exit in agros</p>
    <p>Et singultibus ardens,</p>
    <p>Intrà deuia plorat,</p>
    <p>Aut se faginâ in vmbrâ</p>
    <p>Post tot tristia sternit,</p>
    <p>≤line=395≥ Picti margine campi,</p>
    <p>Aegro lassula somno.</p>
    <p>At iam Vespere sero,</p>
    <p>Cùm nox incubat orbi,</p>
    <p>Et maioribus vmbris</p>
    <p>≤line=400≥ Montes nubilat atros,</p>
    <p>Matri sera recurrit</p>
    <p>Interque vbera pendens,</p>
    <p>Et solatia quaerens,</p>
    <p>Longas perdita, longas</p>
    <p>≤line=405≥ Ducit fletibus horas:</p>
    <p>Dùm se Aurora rosarum</p>
    <p>Rursum pandat ab aulâ,</p>
    <p>Et se Daulias ales,</p>
    <p>≤page=83≥</p>
    <p>Primae filia lucis,</p>
    <p>≤line=410≥ Verno carmine rumpat.</p>
    <p>Heu! iam tertia crescunt</p>
    <p>Pactae cornua lunae,</p>
    <p>Et durus pater vrget</p>
    <p>Illaetabile sacrum!</p>
    <p>≤line=415≥ Et iam Virgo trahetur</p>
    <p>Seu de montibus altis,</p>
    <p>Seu de vallibus imis,</p>
    <p>Seu de pectore Matris,</p>
    <p>Votis ducta paternis,</p>
    <p>≤line=420≥ Et iam funere clauso</p>
    <p>Sacris omnia debet.</p>
    <p>O crudelia! Diuos</p>
    <p>Numquam crimina placant.</p>
    <p>At ecce ab adytis cardo feralis gemit,</p>
    <p>≤line=425≥ Intuor Iëphten, ecce adest, diro manus</p>
    <p>Armata ferro, filiae caedem petit:</p>
    <p>Illacrymat, haeret aestuat, saeuit, furit.</p>
  </div>
  <div type="level2" xml:id="actvs-qvartvs.">
    <head>6. ACTVS QVARTVS.</head>
    <p>IEPHTE.</p>
    <p>O Styx Auerna! aetherque, &amp; äer conscia</p>
    <p>Mei doloris! fulmina coelo Deus,</p>
    <p>≤line=430≥ Et templo ab omni spicula &amp; flammas age!</p>
    <p>≤folio=M2≥</p>
    <p>≤page=84≥</p>
    <p>O arae &amp; ignes! quos ego immitis pater!</p>
    <p>(Horresco referens) quos ego immitis pater!</p>
    <p>Quid ego? cruore Virginis, dixi parùm,</p>
    <p>Natae cruore, polluam immitis pater!</p>
    <p>≤line=435≥ O nata! coniunx! nata! crudeles foci,</p>
    <p>Queîs tu litabis sanguine infoelix tuo!</p>
    <p>Et cur litabit? viuat, alienum est scelus,</p>
    <p>Quod perdit illam; cur tamen viuat, Deo</p>
    <p>Deuota? votum redimat, absoluat patrem.</p>
    <p>≤line=440≥ Natam cruentus genitor aris victimam?</p>
    <p>Non facio, non prostituo, quod turpe est dare.</p>
    <p>Nolo, coactus facio; non facio tamen;</p>
    <p>Facio; quid iterum? nata! succumbo tibi,</p>
    <p>Vicisti Hyantha; quid mihi rursum fides?</p>
    <p>≤line=445≥ Moreris Hyantha! postulor, votum immolo,</p>
    <p>Tonate coeli, filiam! vnigenam! pater!</p>
    <p>Flos ille tenero germinans aeuo, graui</p>
    <p>Percussus Austro corruet? viuat precor,</p>
    <p>Et purpurascens vere ne primo cadat.</p>
    <p>≤line=450≥ Huc miser &amp; illuc iactor, ambiguo labant</p>
    <p>Consilia sensu; quod volo, nolo ilicò;</p>
    <p>Absoluo, damno, varius in partes eo,</p>
    <p>Nolo, volo, quid facio? statuendum est semel.</p>
    <p>Ignosce nata! victimam debes patri.</p>
    <p><hi rendition="simple:bold">CHORVS.</hi></p>
    <p>≤line=455≥ Occidit Iephtae generosa proles,</p>
    <p>≤page=85≥</p>
    <p>Et suo &amp; nostro saturata luctu!</p>
    <p>Improbis sacris animosa parens,</p>
    <p>Candidum pectus rigido parenti</p>
    <p>Ipsa nudauit, stetit ille toruo</p>
    <p>≤line=460≥ Fixus obtutu, pauidumque mystam</p>
    <p>Iußit in castas penetrare fibras.</p>
    <p>Mysta crudeli rabiatus oestro,</p>
    <p>Fodit ingentes animae cauernas,</p>
    <p>Donec indignos reuoluta ad ignes,</p>
    <p>≤line=465≥ Riuulo manans rosëi cruoris,</p>
    <p>Pectus effossum, gelidosque vultus</p>
    <p>Inter vndantes posuit fauillas.</p>
    <p>Mater, en mater! miseranda mater!</p>
    <p>Ecce vt insanos rotat aegra vultus,</p>
    <p>≤line=470≥ Ecce vt ingenti furiata gressu</p>
    <p>Varicat, toto color ore pallens</p>
    <p>Signat aerumnas animae latentes!</p>
    <p>Nescit, ah nescit! miseranda mater!</p>
    <p>Quaerit &amp; rapta est, iacet inter aras!</p>
    <p>≤line=475≥ Querit &amp; nusquam est, silet in fauillis:</p>
    <p>Qualis incerto stimulata cursu</p>
    <p>Tygris abreptos sequitur catellos,</p>
    <p>Frendet, ac notos rabiosa lucos</p>
    <p>Implet horrendo fremitu: sed illos</p>
    <p>≤line=480≥ Abstulit secum timidus viator,</p>
    <p>Et domi clausos caueâ reuinxit.</p>
    <p>Mater! ah mater! miseranda mater!</p>
    <p>≤folio=M3≥</p>
    <p>≤page=86≥</p>
    <p>Haeret, affixa est, dolor omnis vdo</p>
    <p>Liquitur fletu, rabies resedit:</p>
    <p>≤line=485≥ Qualis hibernâ niue foeta nubes</p>
    <p>Frigidas terris hyemes minatur,</p>
    <p>Quam simul pigrâ terebrârit alâ</p>
    <p>Lenis adlabens Zephyrus, repentè</p>
    <p>Ducitur molli pluuiâ, caditque</p>
    <p>≤line=490≥ Languido coelo resolutus imber:</p>
    <p>Qualis vndoso scatebrosus ortu,</p>
    <p>Libanum findit Ioridanis audax,</p>
    <p>Qui simul primas iacularît vndas</p>
    <p>Monte perrupto, placido meatu</p>
    <p>≤line=495≥ Radit herbosas vagus inde ripas,</p>
    <p>Et leues iuncos facilis pererrat.</p>
    <p>Mater! ah mater! miseranda mater!</p>
    <p>Ecce deplorat, gemit, &amp; retrectans</p>
    <p>Vota non aequi patris, immolatam</p>
    <p>≤line=500≥ Virginem longâ tumulat querêlâ:</p>
    <p>Qualis excusso spoliata nido</p>
    <p>Alites paruos philomela mater</p>
    <p>Quaerit, &amp; moestâ queritur sub alno:</p>
    <p>Qualis vmbroso viduata luco</p>
    <p>≤line=505≥ Turtur opplorat, miserumque anhelat</p>
    <p>Coniugem, &amp; notas vocat inter vmbras,</p>
    <p>Quem ferus messor iaculo tenaci</p>
    <p>Fixit in pennas medium volûcres;</p>
    <p>Illa secretâ residens cupresso</p>
    <p>≤page=87≥</p>
    <p>≤line=510≥ Tractat aeterno gemitu mariti</p>
    <p>Alitis damnum, tenuesque fibras</p>
    <p>Digerit, longo vitiata luctu.</p>
    <p>Mater! ah mater! miseranda mater!</p>
    <p>Ecce vt erumpunt lacrymae dolenti,</p>
    <p>≤line=515≥ Et sinu toto calidae rotantur!</p>
    <p>Mater! ah mater! miseranda mater!</p>
    <p>Mater! ah mater! miseranda mater!</p>
  </div>
  <div type="level2" xml:id="actvs-qvintvs">
    <head>8. ACTVS QVINTVS</head>
    <p>NVNCIVS, TELETHVSA.</p>
    <p>QVid tam ferum, tam triste, lugûbre, horridum,</p>
    <p>Sol vidit vnquam? filiam, vnigenam, pater!</p>
    <p>≤line=520≥ O caeca rabies! vidi ego, vidi impium</p>
    <p>Ardere bustum! virgines circùm obrutae</p>
    <p>Luctu iacebant, squalidae, &amp; tonsae comas,</p>
    <p>Et nuda capita puluere adspersae &amp; situ.</p>
    <p>At ecce mater; nunc mihi celeres Notus</p>
    <p>≤line=525≥ Expediat alas, meque diuersum ferat.</p>
    <p>Heu me! dolorum saeua tempestas adest.</p>
    <p>TELETH. Quis iste? &amp; vnde? ringitur, maeret, stupet,</p>
    <p>Illacrymat! heu! Heu! sanguinem spirat meum!</p>
    <p>Scio, peractum est, Virgo crudeles luit</p>
    <p>≤line=530≥ Innocua flammas. NVNC. Filiam vnigenam pater!</p>
    <p>TELETH. Effare totum. NVNC. Filiam! vnigenam! pater!</p>
    <p>TELETH. Sed fare totum; filiam? vnigenam? pater?</p>
    <p>≤page=88≥</p>
    <p>Quid ille crudus? NVN. Nescio; ô scelus! scelus!</p>
    <p>TELETH. Quid ille tandem? NVN. Vidi ego; audisti nimis.</p>
    <p>≤line=535≥ TELETH. Quid rursus haeres? NVNC. Vidi ego, vidi
    impias</p>
    <p>Ardere flammas! TELET. Viscera in flammis mea?</p>
    <p>NVNC. Noli rogare. TELETH. Viscera in flammis mea?</p>
    <p>Sic potuit, &amp; fecit pater? NVN. fecit pater!</p>
    <p>O horror! ô crudelia! ah! pater! pater!</p>
    <p>≤line=540≥ Natam dicauit, immolauit victimam!</p>
    <p>TELETH. Hyantha! tales audio luctus tuos!</p>
    <p>Sic ille lusit sanguine infoelix meo,</p>
    <p>Et hoc ab vtero victimas cumulat suas?</p>
    <p>Sic mater ego? sic ille generosus pater?</p>
    <p>≤line=545≥ Sed prome gestorum ordinem, aerumnis vaco;</p>
    <p>Quonam ille vultu, &amp; illa quo vultu stetit?</p>
    <p>NVNC. Iam sacra inibat &amp; suam natam pater</p>
    <p>Stiterat ad aras; sufficit, dixi satis.</p>
    <p>TELET. Quid dêinde? NVN. Natam stiterat ante aras pater,</p>
    <p>≤line=550≥ Cum tremere visa est; fecerant flammae metum,</p>
    <p>Enses, tridentes: mox tamen, facto impete,</p>
    <p>Ascendit aras, &amp; verecundos humi</p>
    <p>Deiecta ocellos, pectus exeruit patri,</p>
    <p>Discincta pallam pube virgineâ tenus.</p>
    <p>≤line=555≥ TELET. Heu misera Virgo! victimam feri pater!</p>
    <p>NVNC. Attonitus ipse facinus exhoret suum,</p>
    <p>Trepidoque mystae sceleris imponit vices.</p>
    <p>TELET. Heu dura feritas! NVN. Sanguinem hoc intrà tamen.</p>
    <p>TELET. Quid ergò mysta? NVN. Non satis possum eloqui.</p>
    <p>≤page=89≥</p>
    <p>≤line=560≥ TELET Quid ille durus? sanguinem fudit meum?</p>
    <p>Perge ad cruenta! NVNC. Sanguinem fudit tuum!</p>
    <p>Et iussus iterum, virginem aduersam ferit,</p>
    <p>Et grande vulnus fecit. TELETH. O superi! ô dolor!</p>
    <p>NVNC. Et pectore hausto luridos spargit rogos.</p>
    <p>≤line=565≥ TELET. Quid interim illa? NVNC. Vulnere inflicto
    cadit,</p>
    <p>Et mortis auida, lumina obnixa &amp; manus</p>
    <p>Coelo tetendit: nec diu vixit super,</p>
    <p>Et frigido diriguit extemplò gelu.</p>
    <p>TELET. Heu! Heu! Hyanthé! Heu! heu Hyanthé! Heu! Heu! iò heu!</p>
    <p>≤line=570≥ Quid interim ille? NVNC. Rigidus expectat pater,</p>
    <p>Et gestu in vno fixus &amp; durus nimis,</p>
    <p>Donec cremari viscera adspexit sua,</p>
    <p>Et ille stridor intimos ipsi sinus</p>
    <p>Perrupit, inde fluxit oppressus dolor,</p>
    <p>≤line=575≥ Et flere Iëphté visus &amp; lacrymans stetit.</p>
    <p>Hoc illa vultu sanguinem fudit suum,</p>
    <p>Hoc ille vultu sanguinem vidit suum</p>
    <p>Maculare sanctas barbarus crepidines.</p>
    <p>TELET. Heu! Heu! iò heu! heu! heu! iò heu! Heu! heu! iò heu!</p>
    <p>≤line=580≥ NVNC. Adhuc in aris stridet ambustus cruor,</p>
    <p>Turpique fumo inumbrat horrenteis tholos.</p>
    <p>TELET. Audire nolo caetera; ah! sile, sile;</p>
    <p>Ducite me ad aras, ducite, vt sacra expleam;</p>
    <p>Ducite me ad aras, ducite, vbi stillat cruor,</p>
    <p>≤line=585≥ Et caesa Hyanthé! NVNC. Rapite, collapsa est,
    iacet.</p>
    <p>Iudaea miseris tota lamentis sonet.</p>
  </div>
</div>
<div type="level1" xml:id="back">
  <head>Back</head>
  <p>FINIS. N</p>
</div>
</body>
</text>
</TEI>
