<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>TERENTII CHRISTIANI.</p>
  <p>TRIVMPHVS CHRISTI.</p>
</div>
<div type="level1" xml:id="main">
  <head>Main</head>
  <div type="level2" xml:id="actorvm-nomina.">
    <head>1. ACTORVM NOMINA.</head>
    <p>THRASO,)</p>
    <p>SANGA, ) Sepulchri</p>
    <p>DONAX,) custodes.</p>
    <p>SIMALIO.</p>
    <p>MAGDALENE.</p>
    <p>MARIA.</p>
    <p>SALOME.</p>
    <p>ANGELVS.</p>
    <p>IESVS.</p>
    <p>CAIPHAS, Iudęorum</p>
    <p>ANNAS, Principes.</p>
    <p>PETRVS, )</p>
    <p>IOANNES, ) Apostoli.</p>
    <p>THOMAS,)</p>
    <p>CLEOPHAS. Discipuli.</p>
    <p>LVCAS,</p>
  </div>
  <div type="level2" xml:id="prologvs.">
    <head>2. PROLOGVS.</head>
    <p>Iambici.</p>
    <p>SAlute vos, huc quotquot acceßistis, plurimâ</p>
    <p>Puerorum impertit grex, auctorque ludi scenici,</p>
    <p>Quem hic vobis sumus exhibituri nouum, pium,</p>
    <p>Ac sacrum ex sacro Euangeliorum sumptum codice.</p>
    <p>≤line=5≥ Sed antequam, hic quis sit futurus, proferam,</p>
    <p>Paucis mihi vobiscum agendum esse arbitror.</p>
    <p>Poëtis veteribus, qui in arte comicâ</p>
    <p>Sibi elaborandum putauerunt, id maximè</p>
    <p>Fuit curae, populo, vt placerent, quas fecissent fabulas.</p>
    <p>≤line=10≥ Itaque iocis, salibus, facetijs, atque</p>
    <p>Dicterijs, quamuis lasciuioribus, saepè, ac parum</p>
    <p>Verecundis, quaesitis, &amp; captatum vndique</p>
    <p>Popularem conabantur aucupari gratiam.</p>
    <p>Quod vt facerent, ipsa ilos compellebat res: nisi</p>
    <p>≤page=91≥</p>
    <p>Explodi, quàm stare suas maluissent fabulas.</p>
    <p>≤line=15≥ Quod, praeter alios, Comicorum principi</p>
    <p>Terentio haud semel vsu venisse legimus.</p>
    <p>Nunc nostra aetas aliam vitam, alios mores postulat.</p>
    <p>Neque enim quae tantùm delectent, aut quae voluptatis</p>
    <p>Illecebris in animos auditorum influant:</p>
    <p>≤line=20≥ Sed potius quae doceant, quaeque salubribus</p>
    <p>Monitis, ac praecepti vos meliores reddant, sibi</p>
    <p>Poëtae aeui nostri in medium adferenda existimant.</p>
    <p>Inter quos Schonaeus noster didascalus,</p>
    <p>Nomen non dubitat profiteri suum: quod hactenus</p>
    <p>≤line=25≥ Talia scripsit, palamque spectanda edidit,</p>
    <p>Vt qui inter vos animo sint beneuolo, atque candido,</p>
    <p>Illius haud facilè poßint, aut debeant</p>
    <p>Culpare operam aut industriam improbare. Felicißimus</p>
    <p>Ille profectò esset, si omnibus placeret: sed</p>
    <p>≤line=30≥ Id quia nulli vnquam contigit mortalium,</p>
    <p>Quod proximum est, bonis nimirum cùm placet,</p>
    <p>Abunde sufficere hoc sibi debere arbitratur: nec</p>
    <p>Quicquam omninò sperandum, aut optandum amplius.</p>
    <p>Sed vereor ne prolixiore oratione vos</p>
    <p>≤line=35≥ Offendam: atque ideo desino. Nunc comoedia</p>
    <p>Huius quam sumus acturi, audite periocham.</p>
  </div>
  <div type="level2" xml:id="comoediae-periocha.">
    <head>3. COMOEDIAE PERIOCHA.</head>
    <p>REuiuiscit Christus. Iudaeos corripit</p>
    <p>Metus. Mox conuocato concilio, ei mala</p>
    <p>Remedium quaerunt, inductis pecuniâ</p>
    <p>Custodibus sepulchri, vt corpus clanculum</p>
    <p>≤line=5≥ Ab eius discipulis ablatum dicerent.</p>
    <p>Christus varijs locis suis sese exhibet</p>
    <p>Conspicuendum. Laetantur omnes affatim.</p>
    <p>92 TERENT. CHR1ST.</p>
    <p>Solus Thomas, illum qui nondum viderat,</p>
    <p>Diffidit. Cui Christus, se ostendens denuo,</p>
    <p>≤line=10≥ Animum confirmat, magnoque implet gaudio.</p>
  </div>
  <div type="level2" xml:id="actvs-i.-scena-i.">
    <head>4. ACTVS I. SCENA I.</head>
    <p>THRASO, SANGA, DONAX, SIMALIO.</p>
    <p>Iambici.</p>
    <p>DEum immortalem! quidnam hoc monstri, aut prodigij</p>
    <p>Est? serua me miserum. Perij, interij planißimè.</p>
    <p>San. O populares, date viam quâ fugere liceat,</p>
    <p>Remouete quicquid me posset remorarier.</p>
    <p>≤line=5≥ Sed neque quò fugiam, neque vbi me abscondam, neque</p>
    <p>Dedecus hoc quomodo celem, scio infelix: ita</p>
    <p>Tremo, ita paueo, adeoque me pudet mei.</p>
    <p>Don. Nullus sum, totus occidi miser, genua mihi</p>
    <p>Horrore succidunt, vox deficit, lingua</p>
    <p>≤line=10≥ Haeret faucibus. Vah, ne salus quidem</p>
    <p>Nobis salutem adferre, si cupiat, potest.</p>
    <p>Sim. Eho, quid haec sibi res vult obsecro? hunccine</p>
    <p>De improuiso mihi obijci metum tantum?</p>
    <p>Vt neque quo pacto euadam, aut vbi lateam, certum fiet?</p>
    <p>≤line=15≥ Membra tremore debilia sunt, mens formidine</p>
    <p>Planè obstupuit mihi. Nae nos mißi sumus</p>
    <p>Huc auspicio malo. Eho Thraso, quo fugis?</p>
    <p>Siccine me solum deseris? Thr. Ego pol neque</p>
    <p>Quo fugiam, nec quò me recipiam scio:</p>
    <p>≤line=20≥ <note>
      <p><hi rendition="simple:italic">In margine</hi> Troch.</p>
    </note>Ita nunc penitus oblitus sum mei Simalio.</p>
    <p>San. Prô summe Deus! vnde hic tam subitò mihi oboritur timor?</p>
    <p>Cùm non alius me soleat esse confidentior?</p>
    <p>Ah, quid sibi vult hic tremor? quid isthuc est mali?</p>
    <p>Nequeo satis mirari, neque conijcere, nisi</p>
    <p>≤page=93≥</p>
    <p>≤line=25≥ Me saga quaepiam suis</p>
    <p><note>
      <p><hi rendition="simple:italic">In margine</hi> Troch.</p>
    </note>Excantarit praestigijs. Ah, nescio vnde nunc</p>
    <p>Vel auxilij vel perfugij mihi parem copiam.</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Hem, quo pacto se res habent Thraso? Benè est,</p>
    <p>Saluum te esse gaudeo. Thr. Non diu erimus Sanga,</p>
    <p>≤line=30≥ Nisi nos hinc statim subducamus. Sim. Fugiamus</p>
    <p>Dum possumus, dumque incolumes sumus: nam mens</p>
    <p>Nescio quid mihi profecto praesagit mali.</p>
    <p>Don. Non pol temerè est, nostri quod sic obstupuerint</p>
    <p>Animi: &amp; nescio quis fulgor è sepulchro effulgeat.</p>
    <p>≤line=35≥ <note>
      <p><hi rendition="simple:italic">In margine</hi> Troch. 3.</p>
    </note>Quem oculi non ferunt mei: atque ideo in pedes</p>
    <p>Me quantum queo. Sim. Eho Donax, siccine</p>
    <p>Nos hic relinquis solos? Ehem quid stamus?</p>
    <p>Cur non &amp; nobis prospicimus in tempore?</p>
    <p>Th. Agitedum, quisque sibi consulat, ego neminem</p>
    <p>≤line=40≥ Moror. Tempus enim hoc praecauere me mihi, non alijs
    sinit.</p>
    <p>Vos omnes obtestor, fugam</p>
    <p>Nostram qui fortè conspexeritis, si quis nos</p>
    <p>Consectetur, ne monstretis, quâ aufugerimus viâ.</p>
  </div>
  <div type="level2" xml:id="actvs-i.-scena-ii.">
    <head>5. ACTVS I. SCENA II.</head>
    <p>MAGDALENE, MARIA, SALOME, ANGELVS.</p>
    <p>Eiusdem generis versus.</p>
    <p>EHo sorores, diluxit, vti conspicamini.</p>
    <p>≤line=45≥ Eamus, nullaque remoretur nos cunctatio, vt</p>
    <p>Christi, magistri nostri corpus supremo</p>
    <p>Decoremus munere. Mar. Rectè atque piè. ingratae enim</p>
    <p>Essemus, atque ab omni humanitate alienae, si in eo nos</p>
    <p>Tardas aut negligentes praebeamus. Sal. Est</p>
    <p>≤line=50≥ Vti dicis soror: neque</p>
    <p>Quicquam est, quod aequè fecero lubens. Mag. Agite.</p>
    <p>≤page=94≥</p>
    <p>Properemus igitur: nam res non patitur moram.</p>
    <p>Sed ô nos infelices! quae tam beneuolo,</p>
    <p>Tamque benigno, comique magistro, atque Domino</p>
    <p>≤line=55≥ Spoliatae sumus. Ah, tum demum nostra intelligimus
    bona</p>
    <p>Cùm ea, quae in potestate habuimus antè, amisimus.</p>
    <p>Hoccine memorabile, atque credibile est? tantam</p>
    <p>Peruersitatem, inuidiamque innatam esse hominibus, vt</p>
    <p>Qui maximè ipsis consultum velit, eum oderint</p>
    <p>≤line=60≥ Insectentur, &amp; è vita sublatum optent maximè!</p>
    <p>O Hierosolyma, Hierosolyma, prae caeteris</p>
    <p><note>
      <p><hi rendition="simple:italic">In margine</hi> Troch.</p>
    </note>Christo longè semper infestißima ciuitatibus!</p>
    <p>Quid isthuc? Adeon’ rem redijsse, vt qui omnia</p>
    <p>Sibi postputarit esse prae tua salute,</p>
    <p>≤line=65≥ Eum tu tam procaciter reieceris?</p>
    <p>Qui vitae tibi fuit auctor, ei vti malefico</p>
    <p>Vitam ademeris? Eheu, siccine tam bene merito gratia</p>
    <p><note>
      <p><hi rendition="simple:italic">In margine</hi> Troch.</p>
    </note>Refers? Si illum tibi in crucem tollendum existimas,</p>
    <p>Vitae qui auxilium tulit, quid facias illi qui dedit</p>
    <p>≤line=70≥ <note>
      <p><hi rendition="simple:italic">In margine</hi> Troch.</p>
    </note>Damnum aut malum? Mar. Mirum quae illis dementia</p>
    <p>Excecarit animam, vt tam crudele facinus.</p>
    <p>Atque horrendum scelus perpetrare fuerint</p>
    <p>Ausi. Sal. Dicam soror. Mala mens, malus animus.</p>
    <p>Mag. Rectè, atque verè tu quidem isthuc: pertinax:</p>
    <p>≤line=75≥ Enim illorum procul dubio id effecit nequitia,</p>
    <p>Ac vehemens gloriae, atque honorum cupiditas.</p>
    <p>Nam vbi animus prauae ambitioni se semel</p>
    <p>Obstrinxit, consilia necesse est consequi</p>
    <p>Consimilia. Sed inultum, sat scio, istud auferent</p>
    <p>≤line=80≥ Nunquam: breui futurum tempus auguror,</p>
    <p>Suam cum frustra deplorabunt contumaciam:</p>
    <p>Nolo in eos quicquam grauiùs ominarier:</p>
    <p>≤page=95≥</p>
    <p>Ipsi posterius sentient, Sed non procul</p>
    <p><note>
      <p><hi rendition="simple:italic">In margine</hi> Troch.</p>
    </note>A sepulchro absumus, vti videtis. Mat. Sic est.</p>
    <p>≤line=85≥ At nescio quo pacto animus mihi magno inhorrescat
    metu.</p>
    <p>Sal. Ego quoque prae formidine</p>
    <p>Vix subsisto misera. Mag. Credo, sed quis nobis amouerit,</p>
    <p>Saxum ingens à sepulchro? grauius est enim</p>
    <p>Quàm vt nos queamus amolirier. Mar. Id onus</p>
    <p>≤line=90≥ <note>
      <p><hi rendition="simple:italic">In margine</hi> Troch. 2.</p>
    </note>Certè foemineis est impar viribus. Sal. O nos miserrimas!
    [miserimas]</p>
    <p>Vtinam hic esset aliquis, qui auxilium nobis ferat</p>
    <p>Ma. Accedam proprius. Deum immortalem! quam nouam</p>
    <p>Ego rem hîc video? Mar. Eho, quid vociferare Magdalene?</p>
    <p>Cedo sodes. Mag. Nae nos mulieres omnium</p>
    <p>≤line=95≥ Quae viuunt felicißimae sumus. Sal. Quid ita?</p>
    <p>Eloquere amabo. Mag. Ecce amotum saxum. Mar. Deus</p>
    <p><note>
      <p><hi rendition="simple:italic">In margine</hi> Troch.</p>
    </note>Bone! boni quid conspicio: Mag. Atat, quis iste, qui</p>
    <p>E sepulcbro elucet, fulgor? &amp; nisi</p>
    <p>Mihi oculi hallucinantur, video adolescentes duos.</p>
    <p>≤line=100≥ Diuinâ specie ac formâ resplendentes, atque
    fulguris</p>
    <p>Instar coruscantes. Sal. Video &amp; ego prae metu.
    [&lt;corruscantes]</p>
    <p>Membra mihi tremunt miserae. Ma. Abeamus hinc sodes</p>
    <p>Sorores, diuinum istum splendorum oculi non ferunt mei.</p>
    <p>Ang. Non est quod metuatis, aut trepidetis mulieres.</p>
    <p>≤line=105≥ <note>
      <p><hi rendition="simple:italic">In margine</hi> Troch.</p>
    </note>Estote bono animo; quem quaeratis scio. at</p>
    <p>Hic illum non inuenietis: iam dudum enim</p>
    <p><note>
      <p><hi rendition="simple:italic">In margine</hi> Troch.</p>
    </note>Viuus è sepulchro surrexit, quem mortuum</p>
    <p>Vos lugetis. Agitedum sodes, mittite</p>
    <p>Formidinem. tuta, atque salua sunt vobis [&lt; otque]</p>
    <p>≤line=110≥ Omnia. Quod euenturum saepius vester</p>
    <p>Magister praedixit, nunc contigit, nempe</p>
    <p>Ita decretum fuisse arcano, atque inscrutabili</p>
    <p>Patris coelestis consilio, vt pro culpâ, &amp; crimine</p>
    <p>≤page=96≥</p>
    <p><note>
      <p><hi rendition="simple:italic">In margine</hi> Troch.</p>
    </note>Hominum moreretur: tertio tamen reuicturus die.</p>
    <p>≤line=115≥ Quod accidisse ego nunc vobis nuncio.</p>
    <p>Ecce vacuum, atque inane sepulchrum, accedite</p>
    <p>Proprius, atque introspicite, Mar. Eho, retinete me.</p>
    <p>Sal. Non possum misera: nam ego quoque prae formidine</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Vix pedibus insisto. Ma. Ah, quantus me corrupuit metus.</p>
    <p>≤line=120≥ Neque mirum. quid enim est vnquam visum
    prodigiosius?</p>
    <p>O Deus! serua nos obsecro.</p>
    <p>Mag. Eho sorores, animum recipite: nihil hîc,</p>
    <p>Vt auguror, nobis euenturum est mali. At</p>
    <p>Quid hoc? quò tam subitò adolescentes isti duo</p>
    <p>≤line=125≥ Ex nostris euanuerunt oculis? Mar. Mirum ni Angeli</p>
    <p>Fuerint huc è coelo demißi. Sal. Verum mihi</p>
    <p>Videris dicere soror: nam diuina in eis,</p>
    <p>Non humana relucebat formae gratia.</p>
    <p>Mag. Sic est profecto. Nunc in vrbem protinus</p>
    <p>≤line=130≥ Recurramus; vti ea, quae hic vidimus, nostris</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Commemoremus: animumque illis expleamus</p>
    <p>Gaudio. Mar. Placet. Sal. Nae nos laetum adferemus nuncium.</p>
  </div>
  <div type="level2" xml:id="actvs-i.-scena-iii.">
    <head>6. ACTVS I. SCENA III.</head>
    <p>CAIPHAS.</p>
    <p>Eiusdem rationis versus.</p>
    <p>VT nihil quietis est in pectore! propter nuncium</p>
    <p>Istum, quem ad me modo pertulerunt ex ijs</p>
    <p>≤line=135≥ Quidam, quos istius impostoris sepulchro</p>
    <p>Seruando praefecimus,</p>
    <p>Nimirum terrore, ac repentino metu</p>
    <p>Se perculsos, turbatosque monumentum</p>
    <p>Reliquisse omnes. Atque adeò id existimare</p>
    <p>≤line=140≥ Certo nunc accidisse, quod de eo fuit</p>
    <p>≤page=97≥</p>
    <p><note>
      <p><hi rendition="simple:italic">In margine</hi> Troch.</p>
    </note>Ante praedicatum: nempe vt tertio die</p>
    <p>Reuiuisceret. Id ne nunc verè contigisse</p>
    <p>Credant multi, periculum puto esse maximum.</p>
    <p>Et ne istud fiat, nobis, quotquot rem curamus publicam,</p>
    <p>≤line=145≥ Enitendum est sedulò. Itaque consilium erit</p>
    <p>Inueniendum, quo huic occuramus malo. Nam si id</p>
    <p>Populo semel fuerit persuasum; actum est, perijmus funditus.</p>
    <p>Quare ne quid tale eueniat, summa est adhibenda cautio.</p>
    <p>Sacerdotum itaque &amp; scribarum collegium,</p>
    <p>≤line=150≥ Coetumque omnem iubebo conuocarier:</p>
    <p>Vt ex eorum decreto, quod ad hanc rem opus erit,</p>
    <p>Primo statuatur tempore ---</p>
  </div>
  <div type="level2" xml:id="actvs-i.-scena-iv.">
    <head>7. ACTVS I. SCENA IV.</head>
    <p>MAGDALENE, MARIA, SALOME, IESVS.</p>
    <p>Eiusdem generis versus.</p>
    <p>--- Properate sodes</p>
    <p>Sorores, ego praecedo, vos me sequimini.</p>
    <p>Mar. Agedum, sequemur sedulo.</p>
    <p>≤line=155≥ Sal. Hem, Magdalene, quis is est obsecro, quem nobis
    obuiam</p>
    <p>Venire video? Mag. Nescio Salome. Mar. Ad nos affectat viam.</p>
    <p><note>
      <p><hi rendition="simple:italic">In margine</hi> Troch.</p>
    </note>Ies. Saluete foeminae. Mag. Salue vir humanißime.</p>
    <p>Ies. Magdalene, salue. nostin vocem auditam saepius?</p>
    <p>Mag. At, at, quid hoc prodigij est? tu magister.</p>
    <p>≤line=160≥ Profectò tu magister meus es, saluum te esse
    gaudeo.</p>
    <p>Mar. Deus bone, prae laetitiâ, atque metu quid agam nescio.</p>
    <p>Ies. Estote animo bono. Non spectrum est, quod videtis, aut</p>
    <p>Phanthasma. Me, me, inquam, viuum, saluumque conspicamini.</p>
    <p>≤folio=G≥</p>
    <p>≤page=98≥</p>
    <p>Nunc itaque absque vllâ morâ renunciate</p>
    <p>≤line=165≥ <note>
      <p><hi rendition="simple:italic">In margine</hi> Troch.</p>
    </note>Fratribus, quae vidistis: eisque vti in Galileam</p>
    <p>Se conferant meis praecipite verbis, ibi me eos</p>
    <p>Visuros. festinate inquam, laetoque tristes</p>
    <p><note>
      <p><hi rendition="simple:italic">In margine</hi> Troch.</p>
    </note>Exhilarate nuncio, nimirum me revixisse:</p>
    <p>Mox ad Patrem, mihi vobiscum communem, ascensurum.</p>
    <p>≤line=170≥ Deponant igitur terrenos affectus, &amp; animum</p>
    <p>Ad spiritualia, &amp; coelestia erigant.</p>
    <p><note>
      <p><hi rendition="simple:italic">In margine</hi> Troch.</p>
    </note>Mag. Domine Domine, siccine me relinquis miseram?</p>
    <p>Et tecum vt colloquar amplius, negas mihi?</p>
    <p>Sal. O Magdalene, cohibe te sodes, quid obsecro</p>
    <p>≤line=175≥ Nobis felicius? quando illum, quem extinctum, atque
    mortuum</p>
    <p>Existimabamus, viuum saluumque ipsae conspeximus.</p>
    <p>Quid rem tam prodigiosam nostris impertire fratribus</p>
    <p>Cessamus? Ma. Non dubium est nunc nobis quin reuixerit:</p>
    <p>Cùm &amp; Angeli antè istud factum esse dixerint,</p>
    <p>≤line=180≥ Et ipse iam conspiciendum se praebuerit nobis.</p>
    <p>Mag. O insperatum gaudium! Sed vereor vt</p>
    <p>Nobis fides habeatur, rem admirabilem,</p>
    <p>Nec vnquam alias auditam nunciantibus.</p>
    <p>Sal. Metuo id ego quoque nam mulieribus, facilis</p>
    <p>≤line=185≥ Illa ad credendum procliuitas, apud viros</p>
    <p><note>
      <p><hi rendition="simple:italic">In margine</hi> Troch.</p>
    </note>Plerumque fidem derogat. Nihilominus tamen</p>
    <p>Ego verum id esse arbitror: adeo animus insolito</p>
    <p>Mihi gestit gaudio. Ma. agite, pergamus: iam non procul</p>
    <p>Ab vrbe absumus: &amp; verbis non possum eloqui,</p>
    <p>≤line=190≥ Quàm cupida sim haec nostris narrare, &amp; per
    totum</p>
    <p>Diuulgare oppidum. Mag. Neque ego hoc celabo</p>
    <p>Quenquam; etiamsi mortis periculum ex eo</p>
    <p>Sciam oriturum mihi. Sal. Euge soror, sic decet.</p>
    <p>≤page=99≥</p>
  </div>
  <div type="level2" xml:id="actvs-ii.-scenai">
    <head>8. ACTVS II. SCENAI</head>
    <p>CAIPHAS, ANNAS.</p>
    <p>Iambici.</p>
    <p>QVid nunc agimus Anna? actum est, siquidem illi verum
    praedicant.</p>
    <p>≤line=195≥ An. Ego neque quid dicam, neque quid consulam
    scio:</p>
    <p>Adeò me tristißimus hic perturbauit nuncius.</p>
    <p>Vah, quid hoc monstri est? Iracundiam vix sum</p>
    <p>Apud me. Prô Deum immortalem! quae est si non haec maxima</p>
    <p>In nos dicenda est contumelia. Ca. Rumor hic</p>
    <p>≤line=200≥ <note>
      <p><hi rendition="simple:italic">In margine</hi> Troch.</p>
    </note>In ore est omni populo. Hoc ex aedibus</p>
    <p>Mihi modo prodeunti, quot dixêre? nihilominus tamen</p>
    <p><note>
      <p><hi rendition="simple:italic">In margine</hi> Troch.</p>
    </note>Vt verè haec accidisse credam, animum non poßum inducere.</p>
    <p>Quid tu Anna? certane illa esse putas omnia?</p>
    <p>An. Dicam sanè quod sentio,</p>
    <p>≤line=205≥ Tu dijudica. Veluti cacodaemonis</p>
    <p>Ope, atque subsidio viuus multa edidit</p>
    <p>Miracula, ita nunc quoque suis</p>
    <p>Praestigijs eundem illum, quo familiariter</p>
    <p>Dum viuebat, vtebatur, impium</p>
    <p>≤line=210≥ <note>
      <p><hi rendition="simple:italic">In margine</hi> Troch. 2.</p>
    </note>Genium illusisse arbitror custodibus.</p>
    <p>Hinc ille terror, hinc illa trepidatio.</p>
    <p>Ca. Verisimile profecto atque adeo verum mihi,</p>
    <p>Vt ex animo loquar, videris dicere. An. Quod si id non fuit,</p>
    <p>Aut si istud populo non facile posse putas persuaderier;</p>
    <p>≤line=215≥ Habeo aliud quod magis probes.</p>
    <p>Ca. Agedum, profer amabo: nam audire gestio.</p>
    <p>An. Sepulchri custodes ad nos huc conuocabimus,</p>
    <p>Eisque maximâ obtrusâ pecuniae</p>
    <p>≤folio=G2≥</p>
    <p>≤page=100≥</p>
    <p>Summâ, quam ad eam rem nunc domo extuli, silentium</p>
    <p>≤line=220≥ Imponemus. Ca. Rectè laudo. An. Hem, mane &amp;
    sine</p>
    <p>Me peruenire quò volo. Ca. Perge, nihil impedio.</p>
    <p>An. Aliud maius ab ijs extorquendum nobis existimo.</p>
    <p>Ca. Quid? dic sodes. An. Vt vanam, inanemque metum eum</p>
    <p>Fuisse praedicent. neque</p>
    <p>≤line=225≥ A morte surrexisse illum, sed dormientibus</p>
    <p>Ipsis, discipulos eius venisse, atque corpus illius</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Abstulisse clanculum. Quid hoc? Ca. Probè herculè.</p>
    <p>Nunquam audiui melius consilium dari.</p>
    <p>Neque, dubium ist, quin id pecunia facilè ab ijs</p>
    <p>≤line=230≥ Impetraturi simus: aurum enim, &amp;</p>
    <p>Argentum quid non efficit?</p>
    <p>An. Nihil est tam sanctum, quod non violari, nihil</p>
    <p>Tam munitum, quod non expugnari pecuniâ</p>
    <p>Poßit. Sed quosnam eos esse arbitrare, qui</p>
    <p>≤line=235≥ Huc ad nos accedunt? Ca. Nisi</p>
    <p>Quid me fallit prospectus ex satellitibus</p>
    <p>Sunt ijs, quibus sepulchri commissa fuit</p>
    <p>Custodia. Ca. Nihil te fefellit visus: Thraso est, &amp;</p>
    <p>Sanga. Nescio quid inter se loquantur serio.</p>
    <p>≤line=240≥ Subsistamus paulisper hic, &amp; eos opperiamur.</p>
    <p>Praeterea sermonem illorum clanculum</p>
    <p>Obseruemus: qui procul dubio futurus est</p>
    <p>De eadem re, quae nos quoque perturbauit grauiter. An. Hac</p>
    <p>Igitur deflectamus, mox ad eos conuersi, negotium</p>
    <p>≤line=245≥ Agemus nostrum: de pecuniâ loquor</p>
    <p>Eis donandâ, intellextin’ Caipha? Ca. Probè.</p>
    <p>≤page=101≥</p>
  </div>
  <div type="level2" xml:id="actvs-ii.-scena-ii.">
    <head>9. ACTVS II. SCENA II.</head>
    <p>THRASO, SANGA, ANNAS, CAIPHAS.</p>
    <p>Eiusdem generis versus.</p>
    <p>Id mirandum, &amp; nullis verbis efferendum</p>
    <p>Prodigium! Nil pol in vitâ mihi accidit</p>
    <p>Formidabilius. Sa. Et mihi etiam nunc animus</p>
    <p>≤line=250≥ Magno tremit metu. Th. Cui posthac dubium esse
    poterit,</p>
    <p>Quin iam contigerit, quod de eo fuit diuulgatum antea?</p>
    <p>Ca. Audin’ Anna quid dicat? An. Ego vero audio,</p>
    <p><note>
      <p><hi rendition="simple:italic">In margine</hi> Troch.</p>
    </note>Et me audire taedet. Sed remedium, vt arbitror,</p>
    <p>Iam inuentum est ei malo. Ca. Scio, Sed quid insuper</p>
    <p>≤line=255≥ Sint dicturi, porro auscultemus. Sa. Ego quoque</p>
    <p>Nazarenum illum, multis tormentorum cruciatibus</p>
    <p>Afflictum, tortumque atque adeò cruci affixum,</p>
    <p>Non mortuum iam, sed verè reuixisse auguror.</p>
    <p>Nam inusitata, atque insolita erant illa, quae</p>
    <p>≤line=260≥ Videbamus. Nec est quod somnium quisquam id</p>
    <p>Fuisse dicat; cum vigiles, vti praeceptum erat</p>
    <p><note>
      <p><hi rendition="simple:italic">In margine</hi> Troch.</p>
    </note>Nobis, omnes excubaremus.</p>
    <p>Th. Ego certè per totam illam noctem nunquam omnino me</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Dormiuisse scio. Sed quid, quod te rogem?</p>
    <p>≤line=265≥ Sa. Quid? cedo. Th. Nonne tibi terribilis ille
    fulgor</p>
    <p>Videbatur, qui ex monumento elucebat? quem mei</p>
    <p>Nullo pacto ferebant oculi. Sa. Neque mei</p>
    <p>Profecto: nec vnquam memini me perturbatum magis.</p>
    <p>Itaque in pedes, quantum poteram, me protinus</p>
    <p>≤line=270≥ <note>
      <p><hi rendition="simple:italic">In margine</hi> Troch.</p>
    </note>Conijciebam. Thr. Non tu herclè solus Sanga, sed</p>
    <p>Et ego, quo non alius confidentior</p>
    <p>Fuit hactenus, tum caeteri,</p>
    <p>≤folio=G3≥</p>
    <p>≤page=102≥</p>
    <p>Quotquot eramus, magno pauore territi,</p>
    <p>Fugiebamus omnes turpiter.</p>
    <p>≤line=275≥ San. Agnoscerem culpam, nisi necessitas,</p>
    <p>Durum, vt aiunt, telum nos coegisset: nam paululum</p>
    <p>Si istic mansissemus, perijssemus planißimè.</p>
    <p>Th. Verum dicis: &amp; ideo fuga vitae consulere malui,</p>
    <p>Quàm frustra repugnans interimi. San. Optimè:</p>
    <p>≤line=280≥ Nam vir fugiens pugnabit denuò. Ca. Tempus</p>
    <p>Est interpellandi: nam garriendi</p>
    <p>Nullum faciunt finem. accedamus propius ad</p>
    <p>Illos. San. Hem Thraso, Annam, atque Caipham, principes</p>
    <p>Nostros hic consistentes video. Th. Sunt? Profectò sunt;
    parum</p>
    <p>≤line=285≥ Mihi videntur hilares: &amp; rectâ ad nos huc accedunt
    viâ.</p>
  </div>
  <div type="level2" xml:id="actvs-ii.-scena-iii.">
    <head>10. ACTVS II. SCENA III.</head>
    <p>CAIPHAS, ANNAS, SANGA, THRASO.</p>
    <p>Eiusdem generis versus</p>
    <p>EHo, quò vobis iter est? aut quâ de re hic fabulamini?</p>
    <p>San. Quasi non viderimus eos antè, respiciamus</p>
    <p>Thraso. Th. Intelligo, An. Hem. quid mußitatis inter</p>
    <p>Vos? San. Quis hic est, qui nos? eho, ignoscite</p>
    <p>≤line=290≥ Domini, non praeuideramus vos: etiamnunc</p>
    <p>Mens nobis planè obstupuit prae formidine.</p>
    <p>Ca. Facessat stupor, atque omnis perturbatio.</p>
    <p>Th. Istud quidem factu mihi esset difficillimum.</p>
    <p>San. Ego etiam, quoad vixere, nunquam huius noctis obliuiscar</p>
    <p>≤line=295≥ Infelix. Pedibus pol magnam habeo gratiam,</p>
    <p>≤page=103≥</p>
    <p>Qui me ex tanto surripuerunt periculo.</p>
    <p>An. Navos imbelles, trepidi, atque vti mulieres, estis
    creduli:</p>
    <p>Ad ludicra spectra, &amp; inania phantasmata</p>
    <p>Turbati, atque exanimati protinus. Th. Eho, quid</p>
    <p>≤line=300≥ Istud? Ludicrâne tu illa &amp; vana fuisse
    existimas?</p>
    <p>Totâ erras viâ, aliud profecto diceres,</p>
    <p>Si adfuisses domine: nam nimium vera, atque certa erant</p>
    <p>Omnia: qualia ego in vita nunquam vidi, neque videre</p>
    <p>Cupiam vnquam. Quid tu ais Sangas in periculo.</p>
    <p>≤line=305≥ Eodem qui mecum fuisti.</p>
    <p>San. Fui herclè, &amp; me incolumem euasisse gaudeo.</p>
    <p>Ca. O homines meticulosos, ignauos, atque trepidos!</p>
    <p><note>
      <p><hi rendition="simple:italic">In margine</hi> Troch.</p>
    </note>Animo forti, &amp; inuicto viros esse decet. Th. Non ita</p>
    <p>Loquereris domine, si ipse praesens adfuisses.</p>
    <p>≤line=310≥ An. Nugae. Sed mittamus ea, &amp; ad id quod rogo</p>
    <p>Respondete mihi. Verenè vos illum reuixisse</p>
    <p>Putatis? Sa. Id quidem haud dubium est mihi. An. Quid tu</p>
    <p>Thraso? Th. Verum ego Sangam dixisse existimo.</p>
    <p>Ca. Prodigiosa sunt quae praedicatis. dicite</p>
    <p>≤line=315≥ Sodes, quis vnquam mortuus reuixit? fabulas</p>
    <p>Mihi herclè non fit verisimile, neque commentum placet.</p>
    <p>An. Nec mihi profecto, sed auscultate. Est quod seriò</p>
    <p>Loquar vobiscum. Sa. His sumus domine: dic quae</p>
    <p>Vis, aures ambo tibi praebemus sedulò</p>
    <p>≤line=320≥ Ca. Quomodocunque se res habet, celato opus</p>
    <p>Est. Th. Hoc quidem factu esset difficillimum:</p>
    <p>Cum rumor hic per totum dispersus sit oppidum.</p>
    <p>An. Valeant ista. inueni remedium huic rei:</p>
    <p>Atque id tale est, vt vobis adiutoribus</p>
    <p>≤line=325≥ Feliciter successurum putem: neque</p>
    <p>≤folio=G4≥</p>
    <p>≤page=104≥</p>
    <p><note>
      <p><hi rendition="simple:italic">In margine</hi> Troch.</p>
    </note>Ingrati erimus. Sa. Huiusmodi obsecro aliquid inueni,</p>
    <p>Nos quidem ad vestrum exequendum mandatum erimus</p>
    <p>Parati per omnia. Cai. Iam dudum tale quid</p>
    <p>Inuentum est: &amp; id vtile, atque fructuosum</p>
    <p>≤line=330≥ Imprimis erit vobis. Th. Oh, arrige</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Aures Thraso. San. Cedo quid sit, nam audire gestio. An.
    Vestros</p>
    <p>Omnes collegas absque vllâ conuocabitis morâ.</p>
    <p>Illos dico, quibus sepulcrum seruandum mandauimus,</p>
    <p>Et ne sit inter illos, qui cunctetur, aut</p>
    <p>≤line=335≥ Difficilem sese praebeat: pecuniam hanc</p>
    <p>Omnem, qua in turgido hoc marsupio est, inter</p>
    <p>Vos distribuetis. Eho, quid stat! accipe.</p>
    <p>So. Hui, tam graues auri loculos? Ca. Rem acu tetigisti: parum
    enim</p>
    <p>Et putum est aurum, aperi crumenam. Th. Bone Deus</p>
    <p>≤line=340≥ Cui vnquam quicquam accidit felicius? An. Aurum id
    omne</p>
    <p>Inter vos diuidite, dein’</p>
    <p>Foras egreßi, per totum oppidum, cuilibet,</p>
    <p>Siue is sit vir siue foemina, persuadebitis,</p>
    <p>Quantum potestis, non illum reuixisse,</p>
    <p>≤line=345≥ Sed corpus eius vobis dormientibus.</p>
    <p>A discipulis illius ablatum esse clanculum.</p>
    <p>Quid hoc? placet, an nondum etiam? Sa. pol callidum</p>
    <p>Consilium, laudo: &amp; quod iubetis sedulò herculè</p>
    <p>Faciemus: &amp; credo successurum: nam quo modo</p>
    <p>≤line=350≥ Id fieri soleat, callemus probè. Ca. Benignè
    dicitis</p>
    <p>An. Praebete vos vires. Sa. Nunc ad sodales</p>
    <p>Hinc recta properamus via: Ca. agite, &amp; hanc rem, vti vos
    decet</p>
    <p>Curate gnauiter. Th. Fies</p>
    <p>Nae nobis hic dies illuxit felicißimè.</p>
    <p>≤page=105≥</p>
    <p>ACTS II. SCENA IV.</p>
    <p>MAGDALENE, PETRVS, IOANNES.</p>
    <p>Eiusdem generis versus.</p>
    <p>≤line=355≥ DEum immortalem! Iamne erumpere hoc mihi gaudium?</p>
    <p>Iamne exclamare licet? Viuit, viuit profecto,</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Quem nos omnes arbitrabamur mortuum.</p>
    <p>O nos felices! quibus tam insperatum obtigit</p>
    <p>Gaudium. O Deus! serua obsecro</p>
    <p>≤line=360≥ Haec nobis bona. Sed quos nunc mihi potißimùm,</p>
    <p>Quibus haec commemorem optem dari? verbis enim</p>
    <p>Vix effari possem, quàm cupida sim narrandi, quae</p>
    <p>Apud sepulchrum, &amp; in reditu ad vrbem ipsa conspexi modo.</p>
    <p>Quae non vana, at vera, indubitataque esse existimo.</p>
    <p>≤line=365≥ Sed video huc accedentes nescio quos: è grege</p>
    <p><note>
      <p><hi rendition="simple:italic">In margine</hi> Troch.</p>
    </note>Nostro sunt, nisi me falit prospectus, paulisper hîc</p>
    <p>Subsistam, donec propius accesserint.</p>
    <p>Pet. O nos infelices! qui tam amabili Domino,</p>
    <p>Atque magistro orbati sumus.</p>
    <p>≤line=370≥ Io. Heu quantâ de spe decidimus! speraueramus</p>
    <p>Enim illum tertio reuicturum die;</p>
    <p>Quod ex eius sermone saepè me intellexisse memini.</p>
    <p>At haec spes nos fefellit miseros, Sed adest</p>
    <p>Magdalene. Et laeta est, nisi me fallunt oculi.</p>
    <p>≤line=375≥ <note>
      <p><hi rendition="simple:italic">In margine</hi> Troch.</p>
    </note>Mag. Ioannes &amp; Petrus sunt, nihil potuit fieri commodius,
    huc</p>
    <p>Ad me accedunt. Nae illos laeto, gratoque impertiam</p>
    <p>Nuncio. Pet. Eho Magdalene, quid tibi accidit?</p>
    <p>Videris enim mihi esse quàm soles hilarior.</p>
    <p>Quod equidem eò magis miror, quod quò in malo</p>
    <p>≤folio=G5≥</p>
    <p>≤page=106≥</p>
    <p>≤line=380≥ Versemur, minimè ignotum sit tibi. Mag. Fratres</p>
    <p>Saluete, nuncium adfero vobis gratißimum.</p>
    <p>Io. Quemnam obsecro? cedo sodes Magdalene. Mag. Atqui</p>
    <p>Ego vos oro, atque obtestor, vti auscultetis. Ex</p>
    <p>Me faxo audiatis rem miram, atque incredibilem.</p>
    <p>≤line=385≥ Pet. Agedum, narra amabo iam dudum nos praebemus</p>
    <p>Attentos. Mag. Ignoratis, quantum gaudium</p>
    <p>Ego apportem vobis. Io. Ah, aufer pollicitationes;</p>
    <p>Rem potiùs ipsam paucis eloquere. Mag. Paucißimis.</p>
    <p><note>
      <p><hi rendition="simple:italic">In margine</hi> Troch.</p>
    </note>Iesum dominum, atque magistrum nostrum reuixisse</p>
    <p>≤line=390≥ Vobis nuncio. Pet. Eho, vide quid dicas mulier, à
    morte</p>
    <p>Tu Christum reuixisse ais? Mag. Ego illum nuncium</p>
    <p><note>
      <p><hi rendition="simple:italic">In margine</hi> Troch.</p>
    </note>Nunc adfero profecto, quem verißimum</p>
    <p>Esse deprehendetis. Io. Magdalene, faxit</p>
    <p>Deus, vt vera sint, quae praedicas. Mag. Certa</p>
    <p>≤line=395≥ Res est, frater, dubitare dudum desij.</p>
    <p><note>
      <p><hi rendition="simple:italic">In margine</hi> Troch.</p>
    </note>Nam ipsa hodie cum alijs quibusdam egressa sororibus,</p>
    <p>Sepulchrum inueni vacuum: plurimaque alia</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Prodigiosa, quae nunc non est narrandi tempus.</p>
    <p>Deinde ad vrbem cùm reuerteremur, ipsa</p>
    <p>≤line=400≥ Ego praesentibus alijs Christum vidi viuum: atque
    adeò</p>
    <p>Cum eo sum collocuta familiariter. Pet. Sanáne</p>
    <p>Es Magdalene? Mag. Sana sum Petre, &amp; vera</p>
    <p>Quae dico reperietis omnia. Io. O nos felices!</p>
    <p>Siquidem tu haec certa praedicas. Mag. Procul absit à</p>
    <p>≤line=405≥ Me, vt vos fallam: quid lucri sit mihi, si
    mentiar?</p>
    <p><note>
      <p><hi rendition="simple:italic">In margine</hi> Troch.</p>
    </note>Aut quem aequa, ac me ipsam fefellero? Fratres, ita</p>
    <p>Mihi Deum velim propitium, vt ego vobis</p>
    <p>Vera, atque certa nuncio. Pet. Ioannes, ego ad</p>
    <p>Sepulchrum ipse propero, rem inquisiturus</p>
    <p>≤line=410≥ Exactiùs: mulieri nihil fidei habeo.</p>
    <p>≤page=107≥</p>
    <p>Io. Benè facis: matura reditum. nos te expectabimus domi.</p>
  </div>
  <div type="level2" xml:id="actvs-iii.-scena-i.">
    <head>11. ACTVS III. SCENA I.</head>
    <p>CLEOPHAS, LVCAS.</p>
    <p>Iambici.</p>
    <p>EHò, quid ais Luca! Veráne esse credis ea</p>
    <p>Quae mulieres metu simul atque gaudio</p>
    <p>Perculsae, nunciabant modò. Luc. Ego Cleopha</p>
    <p>≤line=415≥ Quid dicam, aut quid credam planè nescio.</p>
    <p>Credulum mulierum genus est, quae falli atque errare</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Solent facillimè. Cl. Non illa solum istud</p>
    <p>Nobis renunciauere, at viri quidam</p>
    <p>Etiam ex nostris, vt audio ad sepulchrum</p>
    <p>≤line=420≥ Egreßi inuenerunt illud apertum, &amp; vacuum.</p>
    <p>Luc. Scio frater. atqui eidem ille resurrexisse eum</p>
    <p><note>
      <p><hi rendition="simple:italic">In margine</hi> Troch. 3.</p>
    </note>A morte affirmare non audent: neque id</p>
    <p>Verè contigisse omnino credunt. Cl. Haud mirum profecto:</p>
    <p>Quid enim prodigiosius est, &amp; quid magis</p>
    <p>≤line=425≥ <note>
      <p><hi rendition="simple:italic">In margine</hi> Troch. 2.</p>
    </note>Humanae naturae aduersatur, quàm hominem mortuum</p>
    <p>Reuiuiscere? Mag. Est vt dicis, &amp; tamen ipse</p>
    <p>Mortuos frequenter in vitam reuocauit.</p>
    <p>Atque huius prodigiosa rei</p>
    <p>Nos ipsi testes oculati sumus. Cl. Verè</p>
    <p>≤line=430≥ Tu frater isthac praedicas.</p>
    <p>Neque igitur absurdum, aut mirum videri</p>
    <p>Debet, si quod in alijs efficere potuit, idem sua</p>
    <p>Virtute nunc praestiterit sibi. Luc. Vtinam verum</p>
    <p>Sit, quod augurare Cleopha, &amp; tamen istud ita esse vt</p>
    <p>≤line=435≥ Credam, nondum possum animum inducere. Cl. Neque ego
    quidem.</p>
    <p>≤page=108≥</p>
    <p>Sed satis iam, satis hîc latuimus diu,</p>
    <p>Sacerdotum in nos odio, atque metu territi.</p>
    <p>Nunc, si videbitur, ex vrbe ambulatum eamus.</p>
    <p>Luc. Placet. Sed quò nobis eundum existimas?</p>
    <p>≤line=440≥ Cl. In oppidulum Emauntem, non nisi spacio</p>
    <p>Sexaginta stadiorum ab vrbe dißitum.</p>
    <p>Luc. Nihil aequè fecero lubens, properemus: vix enim</p>
    <p>Possem eloqui, quàm cupidus sim hinc abeundi, &amp; vrben</p>
    <p>Relinquendi impiam. Vae vobis principes</p>
    <p>≤line=445≥ Sacerdotum, qui cùm tàm horrendum perpetraueritis.</p>
    <p>Scelus: nondum tamen vos facti poenitet,</p>
    <p>Nondum flagitij commißi piget. tanta est</p>
    <p>Animi odio, atque inuidia excoecati pertinacia.</p>
    <p>Porrò non satis illis fuit,</p>
    <p>≤line=450≥ Hominem ab omni fraude, &amp; culpâ alienißimum,</p>
    <p>Planeque innoxium, atque de ipsis optimè</p>
    <p>Meritum è medio tollere, inauditis afflictum cruciatibus,</p>
    <p>Nisi nos insuper, quia eius discipuli sumus,</p>
    <p>Paßim insectentur, &amp; omnibus exagitent modis.</p>
    <p>≤line=455≥ Sed ad portam deuenimus. exeamus, ne</p>
    <p>Quis fortè nos agnoscens, nostrum impediat iter,</p>
    <p>Et in vrbem retrahat. Luc. Rectè dicis, &amp; ideo hic,</p>
    <p>Et alibi quoque tibi lubenter obsequar.</p>
  </div>
  <div type="level2" xml:id="actvs-iii.-scena-ii.">
    <head>12. ACTVS III. SCENA II.</head>
    <p>IESVS, CLEOPHAS, LVCAS.</p>
    <p>Eiusdem generis versus.</p>
    <p>Quae ex patris coelestis decreto, pro salute</p>
    <p>≤line=460≥ Mortalibus miseris restituenda, mihi erant</p>
    <p>Subeunda, ferendaque toleraui, atque executus sum</p>
    <p>≤page=109≥</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Omnia. Nunc hoc efficiendum restat mihi, vt animos</p>
    <p>Discipulorum meorum, etiam nunc imbecilles,</p>
    <p>Atque incredulos confirmem, eisque me</p>
    <p>≤line=465≥ Conspiciendum praebeam: quo</p>
    <p>Quidem spectaculo nihil illis erit</p>
    <p>Iucundius. Ac primum nunc me tertium adiungam</p>
    <p>Istis duobus, non ita longe praecedentibus,</p>
    <p>Cleophae videlicet, &amp; Luca ita tamen, ne me</p>
    <p>≤line=470≥ Agnoscant, nisi postea, cùm fuerit opus. facilè eos
    assequar.</p>
    <p>Cle. Spero hanc mihi ambulatiunculam fore</p>
    <p>Leuatione Luca: praesertim cum te dulcem via</p>
    <p>Habeam comitem, qui pro vehiculo, vt aiunt,</p>
    <p>Esse solet. Luc. Credo Cleopha, ego quoque non</p>
    <p>≤line=475≥ Parum colloquio delector tuo. Sed heu nos miseros!</p>
    <p>Qui quotidiano conuictu, atque sermone,</p>
    <p>Tam pij, benigni ac prudentis magistri</p>
    <p>Spoliati sumus. Quod posthac poterit esse nobis</p>
    <p>Gaudium, hoc tanto orbatis bono? Cl. Ego certè mihi</p>
    <p>≤line=480≥ Insuauem, atque iniucundam vitam futuram</p>
    <p>Scio, quando me video destitutum eo,</p>
    <p>Qui in rebus aduersis, ac tristibus solatio</p>
    <p>Esse solebat mihi &amp; propterea si mori</p>
    <p>Liceret, mortem huic vitae praeferendam existimem.</p>
    <p>≤line=485≥ Sed linguam nobis comprimendam censeo.</p>
    <p>Luc. Quid ita? Cl. Insequitur nos nescio quis: Viden’? Luc.
    Video.</p>
    <p>Sed nihil ab ipso nobis expectandum erit mali.</p>
    <p>Cl. Propiùs accedit, atque adeo, nisi fallor</p>
    <p>Compellaturus nos videtur. Luc. Subsistamus hic</p>
    <p>≤line=490≥ Paulisper. Ies. Quò vobis iter est viri? aut
    quodnam</p>
    <p>≤page=110≥</p>
    <p>Istud inter vos est colloquium? haud laetum</p>
    <p>Vt arbitror: nam mihi parum videmini hilares.</p>
    <p><note>
      <p><hi rendition="simple:italic">In margine</hi> Troch.</p>
    </note>Si quid animo vestro aegrè est, agitedum, proferte
    liberè.</p>
    <p>Credite hoc mihi amabo, aut operâ aut consilio,</p>
    <p>≤line=495≥ Aut re vos iuuero. Cl. Magnam tibi gratiam</p>
    <p>Habemus vir honorande. Ies. Eia, ne celate quicquid</p>
    <p>Est aegritudinis: vt dolori vestro medear, si queam.</p>
    <p>Luc. Amicè loqueris. Cleo. Res, quae nos solicitat, omnibus</p>
    <p><note>
      <p><hi rendition="simple:italic">In margine</hi> Troch. 4.</p>
    </note>Est notißima. illis dico, qui hisce diebus</p>
    <p>≤line=500≥ Superioribus fuerunt Hierosolymis, ex quà</p>
    <p>Ciuitate, cùm tu etiam, vti videtur venias,</p>
    <p>Qui fieri potest, vt solus, veluti hospes nouus,</p>
    <p><note>
      <p><hi rendition="simple:italic">In margine</hi> Troch.</p>
    </note>Ignores ea, quae hic sunt acta, pueris etiam</p>
    <p>Notißima? Ies. Quaenam sunt ista? narrate</p>
    <p>≤line=505≥ Sodes, audire enim desidero Cl. Dicam.</p>
    <p>De Iesu Nazareno nobis est sermo: qui</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Laudatus vir fuit, &amp; Propheta; quo non alius vnquam</p>
    <p>Dictis &amp; factis potentior: Deo</p>
    <p>Hominibusque iuxta charus. Hunc nostri</p>
    <p>≤line=510≥ <note>
      <p><hi rendition="simple:italic">In margine</hi> Troch.</p>
    </note>Sacerdotes, populique principes, odio</p>
    <p>Atque inuidiâ accensi, apud Pilatum praesidem</p>
    <p>Reum capitis peregerunt: neque desistendum sibi</p>
    <p>Putauerunt, donec miseris vexatum, atque afflictum modis,</p>
    <p>In crucem adegerint, hominem insontem, atque innoxium:</p>
    <p>≤line=515≥ <note>
      <p><hi rendition="simple:italic">In margine</hi> Troch. 2.</p>
    </note>Nos autem magnam spem de eo conceperamus,</p>
    <p>Nempe regem illum futurum populo Israelitico:</p>
    <p>Atque adeò Meßiam, quem diuersa vatum</p>
    <p>Diuinorum nobis olim promiserunt oracula.</p>
    <p>Sed certa illius, atque ignominiosa mors,</p>
    <p>≤line=520≥ Magnificam hanc spem nobis ademit infelicibus.</p>
    <p>≤page=111≥</p>
    <p>Cùm persuasum tamen haberemus antè,</p>
    <p>Futurum vti post triduum reuiuisceret. Hodiè igitur,</p>
    <p>Simul ac tertius illuxisset dies, mulieres</p>
    <p>Quaedam ex nostro sodalitio, ad sepulchrum</p>
    <p>≤line=525≥ Egressae, ac postea reuersae, magis etiam</p>
    <p>Attonitos, turbatosque nos</p>
    <p><note>
      <p><hi rendition="simple:italic">In margine</hi> Troch.</p>
    </note>Reddiderunt: nunciantes monumentum se apertum</p>
    <p>Reperisse, atque vacuum. Hoc etiam addentes, sibi angelos</p>
    <p>Apparuisse, qui affirmarent illum viuere</p>
    <p>≤line=530≥ Saluum atque incolumem: Quae cum nobis
    incredibilia</p>
    <p>Viderentur, neque fidem haberemus mulieribus;</p>
    <p>Quidam ex nostris, vt rem cognoscerent exactiùs,</p>
    <p>Ex vrbe egreßi, verum deprehenderunt esse, quod</p>
    <p><note>
      <p><hi rendition="simple:italic">In margine</hi> Troch.</p>
    </note>Nunciarant feminae: inane &amp; apertum se reperisse</p>
    <p>≤line=535≥ Sepulchrum. linteamen autem, &amp; caeteras</p>
    <p>Vestes, quibus inuolutum fuerat corpus, complicatas</p>
    <p>Et repositas se vidisse: ipsum autem Christum apparuisse</p>
    <p>Nusquam. Ies. O vos insipientes, hebetes, ac tardos ad ea</p>
    <p>Intelligenda, quae tot olim oraculis,</p>
    <p>≤line=540≥ Ac vaticinijs diuini prophetae de</p>
    <p>Iesu prodidere! Cur nunc mira, nouaque videntur hac</p>
    <p>Vobis, quae sacri quondam vates, numine</p>
    <p>Coelesti afflati, euentura praedixerunt?</p>
    <p><note>
      <p><hi rendition="simple:italic">In margine</hi> Troch.</p>
    </note>Cur non ea, quae iam contigerunt, cum illis confertis</p>
    <p>≤line=545≥ Potiùs, quam in luce caligatis manifestißima?</p>
    <p>Nonne hoc docent diuini spiritus afflatu prodita</p>
    <p><note>
      <p><hi rendition="simple:italic">In margine</hi> Troch.</p>
    </note>Sacrae literae, sic visum coelesti Patri</p>
    <p>Fuisse, vt Christus haec pateretur omnia?</p>
    <p><note>
      <p><hi rendition="simple:italic">In margine</hi> Troch.</p>
    </note>Vtque noua ratione, morte videlicet sua,</p>
    <p>≤line=550≥ Generi mortalium amissam repararet vitam?</p>
    <p>Et per crucis ignominiam regnum atque immortalem gloriam</p>
    <p>≤page=112≥</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Assereret sibi? Hac de re cum plurima</p>
    <p>In Mysticis scriptis reperiantur, multò antè</p>
    <p>Denunciata, vos, quos caeteris sapientiâ</p>
    <p>≤line=555≥ Praestare oportebat, tam crasso, atque stupido</p>
    <p>Etiamnunc esse animo, vt Meßiam expectetis ducem:</p>
    <p>Qui copijs ferratis, humanisque viribus</p>
    <p>Munitus, caede, incendijs, ac sanguine</p>
    <p>Mundanum sibi regnum sit asserturus? An non hic</p>
    <p>≤line=560≥ Pudendus lapsus in vobis, qui Christo hactenus</p>
    <p>Paßim adfuistis? &amp; quibus arbitris, &amp; testibus, sua</p>
    <p>Est executus omnia?</p>
    <p>Aliud regnum ille affectauit, non hominum praesidiis,</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Sed ab his longè diuersis rationibus</p>
    <p>≤line=565≥ Stabiliendum vtque ea quae dico intelligatis,</p>
    <p>Animum quaeso aduertite. A Moise mihi exordium</p>
    <p>Sumendum puto: qui patres vestros ex graui,</p>
    <p>Duraque quondam exemit seruitute,</p>
    <p>Pharaone Rege Aegypti cum vniuerso exercitu in rubro</p>
    <p>≤line=570≥ Mari submerso. Quidnam hoc prodigium, à Deo</p>
    <p>Vobis editum, aliud adumbrat, quàm Christum filium</p>
    <p>Dei in mundum hunc aliquando venturum, populumque sibi</p>
    <p><note>
      <p><hi rendition="simple:italic">In margine</hi> Troch. 3.</p>
    </note>Fidentem, à supplicio aeterno liberaturum,</p>
    <p>Et cacodaemonis tyrannidem morte</p>
    <p>≤line=575≥ Debellaturum suâ? Nam sic olim Deus</p>
    <p><note>
      <p><hi rendition="simple:italic">In margine</hi> Troch.</p>
    </note>Ad Mosen, vestrosque patres est locutus:</p>
    <p>Prophetam ex gente tuâ, atque fratribus tuis</p>
    <p>Suscitabit vobis Dominus: quem audietis,</p>
    <p>Et cui parebitis per omnia. De quo creditis</p>
    <p>≤line=580≥ Hoc esse dictum? Nonne de Christo? qui ex aethereo</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Domicilio in terram delapsus, non tantum precibus pro ijs</p>
    <p>Qui deliquerant, apud patrem suum</p>
    <p>≤page=113≥</p>
    <p>Interceßit, quemadmodum Mosen fecisse</p>
    <p>Legitis: sed suo sanguine, suâque morte</p>
    <p>≤line=585≥ Vitam, atque salutem restituit omnibus. Cl. O
    hominem</p>
    <p>Exoptatum! nae tu nobis haud humana, at</p>
    <p>Diuina profers oracula, Deum tibi</p>
    <p>Precor propitium, quiquis es,</p>
    <p><note>
      <p><hi rendition="simple:italic">In margine</hi> Troch.</p>
    </note>Qui increpatione tam salubri, tamque</p>
    <p>≤line=590≥ Amica, tarditatem incusas nostram. Sed perge
    obsecro:</p>
    <p>Nihil enim in vita, tua hac oratione,</p>
    <p>Vnquam iucundius fuit</p>
    <p>Mihi. Quid tibi videtur frater? Luc. Mirum ni Deus</p>
    <p>Nostri misertus, hunc virum reuerendum huc miserit,</p>
    <p>≤line=595≥ Qui nos verbis consolaretur suis.</p>
    <p>Ies. Possem praeterea vobis commemorare plurima,</p>
    <p>Ex sacrorum vatum desumpta voluminibus: veluti</p>
    <p>De Iona, qui in mare praecipitatus, &amp; ceti</p>
    <p>Faucibus exceptus, tertio die viuus,</p>
    <p>≤line=600≥ Saluusque in littus est eiectus, quo miraculo</p>
    <p>Quid quaeso aliud vobis denunciauit</p>
    <p>Deus, nisi Christum pro salute hominum mortem</p>
    <p>Obiturum? atque dein’ tertio reuicturum die?</p>
    <p>Sed omittenda censeo, quae narrare longum</p>
    <p>≤line=605≥ Foret. Veniamus ad propiora, quae vos ipsi</p>
    <p>Praesentes illum non ita pridem audiuistis loqui.</p>
    <p>Quorum illud inprimis vobis considerandum arbitror,</p>
    <p>Quod Iohannes discipulis respondit, quaerentibus</p>
    <p>An ipse esset promissus Meßias, an alius esset</p>
    <p>≤line=610≥ Expectandus. Renunciate, aiebat, Ioanni</p>
    <p>Quae audistis, atque oculis ipsi conspexistis: coeci vident,</p>
    <p>Claudi ambulant, leprosi mundantur, surdi audiunt,</p>
    <p>In vitam mortui resurgunt, pauperes</p>
    <p>≤folio=H≥</p>
    <p>≤page=114≥</p>
    <p><note>
      <p><hi rendition="simple:italic">In margine</hi> Troch.</p>
    </note>Laeto euangelij exhilarantur nuncio.</p>
    <p>≤line=615≥ An non haec euentura apertè multo antè</p>
    <p>Denunciauit vates Esaias? Ecce, inquit, Deus</p>
    <p>Vester veniat, &amp; seruabit vos, tunc aperientur oculi</p>
    <p>Caecorum, &amp; aures surdorum patebunt: tunc</p>
    <p><note>
      <p><hi rendition="simple:italic">In margine</hi> Troch. 4.</p>
    </note>Saliet claudus sicut ceruus, &amp; laxabitur</p>
    <p>≤line=620≥ Lingua mutorum. Nonne haec ipsi coràm vidistis?</p>
    <p>An non conspexistis agnum ab Esaia</p>
    <p>Praedictum, obmutescentem ad conuitia, &amp; probra omnia.</p>
    <p>Quin etiam deprecantem pro mortis sua</p>
    <p>Auctoribus? Dicite mihi</p>
    <p>≤line=625≥ Sodes, cum illum videretis cruci affixum,</p>
    <p><note>
      <p><hi rendition="simple:italic">In margine</hi> Troch.</p>
    </note>Atque altè erectum, an ne tum quidem in mentem</p>
    <p>Veniebat vobis serpens ille mysticus,</p>
    <p>A Mose olim in stipite suspensus? vt quicunque eum</p>
    <p>Intuerentur, morsi à serpentibus,</p>
    <p>≤line=630≥ Sanarentur protinus? Nunc ergo cum omnia haec</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Inter se congruant, neque</p>
    <p>Quicquam à Prophetis olim praedicatum sit</p>
    <p>De Christo, quod ille non perfecerit,</p>
    <p><note>
      <p><hi rendition="simple:italic">In margine</hi> Troch.</p>
    </note>Atque executus sit planißimè: quo pacto etiam</p>
    <p>≤line=635≥ Nunc, veluti dormitantes, atque somniantes</p>
    <p>Diffiditis? Quin potius ex ijs, quae</p>
    <p>Praecesserunt, &amp; qua ipsi postea coràm</p>
    <p>Conspexistis, futura colligitis? Sed abrumpendus est</p>
    <p>Sermo prolixior. quanquam plurima sciens</p>
    <p>≤line=640≥ Omisi, quae commemorare longum foret.</p>
    <p>Ad oppidum Emauntem iam deuenimus;</p>
    <p>Quò vos ire arbitror. mihi autem longius</p>
    <p>Hodie est eundum, itaque vobis valedicens,</p>
    <p>Omniaque prospera precans, oro vt hunc meum</p>
    <p>≤page=115≥</p>
    <p>≤line=645≥ Sermonem, liberum quidem, sed ex animo tamen</p>
    <p>Beneuolo, candidoque profectum, boni</p>
    <p><note>
      <p><hi rendition="simple:italic">In margine</hi> Troch.</p>
    </note>Consulatis. Cl. Domine, quia dulcem hactenus,</p>
    <p>Et iucundum te nobis praebuisti</p>
    <p>Viae comitem, dignaberis hîc nobiscum vesperi</p>
    <p>≤line=650≥ Coenare: quo quidem nihil nobis feceris</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Gratius. Ies. Non possum: nam, vt videtis, vespera</p>
    <p>appetit: &amp; aliò me vocant negotiola mea.</p>
    <p>Luc. Sine te exorari domine; commodus</p>
    <p>Hic dabitur coenandi locus. Ie. Quanquam decreueram</p>
    <p>≤line=655≥ Longius ire, tamen, quia me oratis, obsequar.</p>
    <p>Luc. Hem, laudo. Cl. Gratias tibi agimus maximas.</p>
  </div>
  <div type="level2" xml:id="actvs-iv.-scena-i.">
    <head>13. ACTVS IV. SCENA I.</head>
    <p>CLEOPHAS, LVCAS, IESVS.</p>
    <p>Iambici.</p>
    <p>DOmine, accumbamus, tenuis est quidem apparatus,</p>
    <p>Sed ad satisfaciendum naturae neceßitati</p>
    <p>Abunde tamen eum suffecturum puto.</p>
    <p>≤line=660≥ Ies. Nihil est requirendum amplius, sed antequam</p>
    <p>Attingamus quicquam ex ijs, quae apposita sunt,</p>
    <p>Diuinae erga nos munificentiae agamus gratias.</p>
    <p>Cl. Rectè tu istud: nam non nisi à</p>
    <p>Precatione cibum sumendum esse arbitror.</p>
    <p>≤line=665≥ Ies. Pater coelestis, qui cibo demisso ex aethere</p>
    <p>Maiores nostros quondam saturasti, rogamus, vt</p>
    <p>Quae nunc beneficio tuo</p>
    <p>Sumus sumpturi, nobis fausta, atque salutaria</p>
    <p>Esse velis: vt animo simul &amp; corpore</p>
    <p>≤line=670≥ Ita recreemur, vt hac vitâ defuncti, cibo</p>
    <p>Potuque tuo caelesti tecum expleamur affatim.</p>
    <p>≤folio=H2≥</p>
    <p>≤page=116≥</p>
    <p>Luc. Cle. Amen. Ies. Attingite iam, quae nobis diuina est</p>
    <p>Largita benignitas, ac primùm hunc accipite</p>
    <p><note>
      <p><hi rendition="simple:italic">In margine</hi> Troch.</p>
    </note>Panem, &amp; satisfacite corpusculo. Cle. Hui, quid sibi</p>
    <p>≤line=675≥ Vult haec non ignota nobis panis distributio?</p>
    <p>Atque ô prodigium! quò ille tam subitò se ex nostris subduxit</p>
    <p><note>
      <p><hi rendition="simple:italic">In margine</hi> Troch.</p>
    </note>Oculis? Luc. Prae timore animus inhorrescit mihi: nec quid
    loquar.</p>
    <p>Nec quid faciam scio. Cl. O nos stupidos, tardos, atque hebetes
    nimis!</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Nouus cum nobis familiariter inter eundum</p>
    <p>≤line=680≥ Exponeret ex sacris literis prophetiarum,</p>
    <p>Atque figurarum oracula, sensimus admirabilem</p>
    <p>Quendam ardorem in animis nostris? qualem quidem</p>
    <p>Haud posset excitare in auditoribus</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Cuiusquam alterius, quamuis facunda oratio.</p>
    <p>≤line=685≥ Luc. Est vt dicis frater. pungebat, rapiebat,
    atque</p>
    <p>Adeò inflammabat illius sermo: cuius etiam</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Nunc stimulos, scintillasque mihi in animo haerere
    sentis.</p>
    <p>Cle. Quanta seueritas erat in illius vultu?</p>
    <p>Quanta in verbis fides? Sed iam dudum mihi</p>
    <p>≤line=690≥ Omnis perijt coenandi cupiditas surgamus, &amp;</p>
    <p>Statim recurramus in vrbem: quò fratribus</p>
    <p><note>
      <p><hi rendition="simple:italic">In margine</hi> Troch.</p>
    </note>Nostris hoc tam gratum, atque admirabile</p>
    <p>Impertiamus gaudium. Luc. Ego quoque abundè sum satur:</p>
    <p>Nam prodigiosum hoc me satis superque expleuit</p>
    <p>≤line=695≥ Spectaculum. Cl. Vide obsecro Luca, an non eodem
    modo</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Panem fregerit quo facere consueuit?</p>
    <p>Vt non tam manibus fractus, quàm cultro acuto</p>
    <p>Scissus videatur, aduerte, &amp; specta miraculum</p>
    <p>≤page=117≥</p>
    <p>≤line=700≥ Luc. <note>
      <p><hi rendition="simple:italic">In margine</hi> Troch. 3.</p>
    </note>Manifestum certè, atque indubitatum sua</p>
    <p>Vitae nobis hic signum exhibuit. Sed surgamus. Luc. In</p>
    <p>Me nihil est morae. Praecede, consequor.</p>
  </div>
  <div type="level2" xml:id="actvs-iv.-scena-ii.">
    <head>14. ACTVS IV. SCENA II.</head>
    <p>CAIPHAS, ANNAS.</p>
    <p>Eiusdem generis versus.</p>
    <p>SAtis adhuc, vt puto, res nobis succedunt feliciter,</p>
    <p>Atque ex animi sententiâ</p>
    <p>≤line=705≥ <note>
      <p><hi rendition="simple:italic">In margine</hi> Troch.</p>
    </note>Quid pecunia efficiat vides. Nae illi suum</p>
    <p>Sedulo egerunt negotium. per totam enim</p>
    <p>Vrbem iam pridem inuisus ille nobis est</p>
    <p>Sopitus rumor. Atque hoc iam paßim percrebuit, &amp;</p>
    <p>Diuulgatum est, non illum à morte resurrexisse, sed</p>
    <p>≤line=710≥ Eius corpus, dormientibus custodibus,</p>
    <p><note>
      <p><hi rendition="simple:italic">In margine</hi> Troch. 2.</p>
    </note>A discipulis clam esse ablatum. An. Gaudeo, hanc</p>
    <p>Rem vti illis suaderemus, succurrisse nobis.</p>
    <p>Atque vt quod sentio loquar, verisimile mihi</p>
    <p>Hoc nostrum inuentum videtur: neque in eâ</p>
    <p>≤line=715≥ Re hallucinari, aut falli nos existimo.</p>
    <p>Quis enim non potius istud esse verum censeat,</p>
    <p>Quàm mortuum, &amp; per tres dies sepulchro</p>
    <p><note>
      <p><hi rendition="simple:italic">In margine</hi> Troch.</p>
    </note>Inclusum viuum reuixisse: Ca. Quomodocunque</p>
    <p>Se res habet, sapienter, callideque istud</p>
    <p>≤line=720≥ A nobis esse excogitatum. nam dispendium</p>
    <p>Pecuniae istius ego nihil moror. An. Neque</p>
    <p>Ego profectò, quin nihil vnquam cuipiam rei</p>
    <p>Impensum esse puto vtilius, ac commodius. atque</p>
    <p>Ideò rectè vulgo dicitur: pecuniam in loco</p>
    <p>≤line=725≥ Negligere maximum interdum esse lucrum. Quanquam hoc
    quicquid est</p>
    <p>≤page=118≥</p>
    <p>Iactura, aliunde facilè sarciemus propediem.</p>
    <p>Nunc nihil aliud nobis restat, nisi vt omnibus</p>
    <p>Enitamur viribus, vt vniuersum istud</p>
    <p>Hominum seditiosorum extirpetur genus.</p>
    <p>≤line=730≥ Neque est quod cuiusquam nos misereat, cum omnes</p>
    <p>Eorum conatus eo spectare videamus.</p>
    <p>Vt sacri nostrorum patrum tollantur ritus: &amp; nouam</p>
    <p>Ipsi suam haeresin praestigijs, atque technis</p>
    <p>Dispergant quolibet. Ca. Rectè, ita me Deus amet,</p>
    <p>≤line=735≥ Consulis. Nam Principiis obstandum est: &amp;
    satis</p>
    <p>Periculi iam adire coepimus. Quod si</p>
    <p>Nos in hac re aut languere, aut cessare viderint,</p>
    <p>Immanè, quantam illi paßim turbam breui</p>
    <p><note>
      <p><hi rendition="simple:italic">In margine</hi> Troch.</p>
    </note>Conciuerint! An. Id ne fiat, nobis, qui principes sumus</p>
    <p>≤line=740≥ Ciuitatis, summa aedhibenda cautio est.</p>
    <p>Atque ideo crastino die</p>
    <p>Totum Sacerdotum, atque Scribarum ordinem</p>
    <p>Curabo conuocandum: vt ex eorum sententiâ</p>
    <p>Decernatur, quod ad hanc rem pertinere videbitur</p>
    <p>≤line=745≥ Maximè. Ca. Rectè, placet. nunc intrò eamus.</p>
    <p>Sed audi quid te praeterea velim. An. Quidnam? Cedò.</p>
    <p>Ca. Vt adesse in coena mihi digneris vesperi.</p>
    <p>Inuitaui alios etiam quosdam de nostro grege,</p>
    <p>Tibi non ignotos. indulgebimus genio,</p>
    <p>≤line=750≥ Atque hilarem hanc sumemus noctem. An. Benigne,
    atque</p>
    <p>Amicè loqueris; &amp; ideo id tibi nullo modo</p>
    <p>Negandum existimo, Ca. Benè facis, laudo. An. I prae, sequor.</p>
    <p>≤page=119≥</p>
  </div>
  <div type="level2" xml:id="actvs-iv.-scena-iii.">
    <head>15. ACTVS IV. SCENA III.</head>
    <p>IOANNES, CLEOPHAS, IESVS.</p>
    <p>Eiusdem generis versus.</p>
    <p>VIde etiam nunc amabò Cleopha, vt haec certa</p>
    <p>Atque indubitata sint, quae praedicas: ne nos</p>
    <p>≤line=755≥ In breue, falsumque conijcias gaudium.</p>
    <p>Cl. Verißima sunt, quae nuncio Ioannes; quae non ego</p>
    <p><note>
      <p><hi rendition="simple:italic">In margine</hi> Troch.</p>
    </note>Solus vidi, sed frater quoque Lucas mecum.</p>
    <p>Itaque non auriti istius prodigiosae rei,</p>
    <p>Sed oculati testes ambo sumus. Atque quod</p>
    <p>≤line=760≥ Ego tibi renunciaui, idem illum commemorasse iam</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Reliquis nostris siatribus arbitror: nam ad illos</p>
    <p>Rectâ modo proporabat viâ. Io. O Deus!</p>
    <p>Serua hoc nobis bonum. Cl. Frater, nunquam quoad vixero mihi</p>
    <p>Ex animo ista excident dicta, quibus ille nos</p>
    <p>≤line=765≥ In itinere simul increpabat, atque consolabatur</p>
    <p>Familiariter: ex sacris literis nobis</p>
    <p><note>
      <p><hi rendition="simple:italic">In margine</hi> Troch.</p>
    </note>Diuersa inculcans oracula. Neque ea solum,</p>
    <p>Sed insuper alia multa, quae nobis praesentibus</p>
    <p>Ipse aliquando prodigiosè fecit, &amp; locutus est</p>
    <p>≤line=770≥ Salubriter. Io. Nihil profecto mirum, si vester
    animus</p>
    <p>Commoueretur, cum ille loqueretur vobiscum,</p>
    <p><note>
      <p><hi rendition="simple:italic">In margine</hi> Troch.</p>
    </note>Ex cuius ore non suadela, sed diuinus ipse</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Emanat spiritus. At eccos omnes cum Luca simul</p>
    <p>Huc accedentes. vide sodes vt gestiant,</p>
    <p>≤line=775≥ Et quam laeti, atque alacres fient. G. Et meritò
    quidem,</p>
    <p>Cùm tanto, ac tam insperato exhilarati sint gaudio.</p>
    <p>Agite fratres, quam vobis voluptatem</p>
    <p>Lucas impertijt, certa atque indubitata est nobis.</p>
    <p>≤folio=H4≥</p>
    <p>≤page=120≥</p>
    <p>Nunc vnum hoc restat, vt Deo</p>
    <p>≤line=780≥ Simul omnes gratias agamus, pro tanto illius</p>
    <p>Erga nos beneficio, vt probos, gratosque homines decet.</p>
    <p>Io. Ita sanè nos facere oportet. Ies. Pacem vobis precor</p>
    <p>Fratres. Io. Hui, quid hoc nouae rei est! Deum</p>
    <p>Immortalem! serua nos obsecro. Cleo. O prodigium! membra mihi</p>
    <p>≤line=785≥ Tremunt metu. Ies. O meticulosos! ego sum, mittite</p>
    <p>Timorem, non spectrum videtis, aut simulachrum ludicrum,</p>
    <p>Et vanum: sed me, me dico ipsum, non incognitum</p>
    <p>Vobis. Vidistis antè me frequentiùs:</p>
    <p>Eundem nunc coram conspicitis, agitedum,</p>
    <p>≤line=790≥ Accedite propiùs, atque contemplamini</p>
    <p>Obsecro: manus inprimis, ac pedes meos,</p>
    <p>Manifesta habentes clauorum vulnera. quid haesitatis?</p>
    <p><note>
      <p><hi rendition="simple:italic">In margine</hi> Troch.</p>
    </note>Aduertite mentem, oculosque intendite acriter:</p>
    <p>Et desinite tandem existimare vos</p>
    <p>≤line=795≥ Videre spiritum. Spiritus enim nec carnem habet,</p>
    <p>Nec ossa, quae me habere conspicamini.</p>
    <p>Quod autem nunc videtis me, nunc inconspicuus sum</p>
    <p>Humanis oculis; non est praestigium, aut fallacia,</p>
    <p>Sed dos, &amp; corporis mei praestantia,</p>
    <p>≤line=800≥ <note>
      <p><hi rendition="simple:italic">In margine</hi> Troch.</p>
    </note>Immortalitate iam donati. Talia</p>
    <p>Erunt, &amp; vestra corpora, vbi supremo mundi die</p>
    <p>Aliquando reuixerint. Sed ô vos anxios,</p>
    <p>Ac pauidos! Bono animo estote, &amp; confidite.</p>
    <p>Manus atque pedes clauis transfixos, modo</p>
    <p>≤line=805≥ <note>
      <p><hi rendition="simple:italic">In margine</hi> Troch.</p>
    </note>Vobis conspiciendos praebui, nunc pectus lancea</p>
    <p>Perforatum inspicite. Haec vulnera</p>
    <p>Mihi seruare volui, vt certißimis vestigijs,</p>
    <p>Et signis veritatem humani corporum</p>
    <p>≤page=121≥</p>
    <p>Mihi asseram, &amp; vobis, alijsque probem. Sed vt</p>
    <p>≤line=810≥ Ab omni vos ambiguitate liberem (nolo</p>
    <p>Enim quicquam in vobis residere diffidentiae)</p>
    <p>Habetisne hic aliquid quod edam? eia, apponite.</p>
    <p>Nam nullum vobis exhibere possum certius</p>
  </div>
  <div type="level2" xml:id="argumentum-vitae-meae-atque-corporis">
    <head>16. Argumentum vitae meae, atque corporis</head>
    <p>≤line=815≥ Vixi, quàm si me edentem conspexeritis.</p>
    <p>Apponite inquam, &amp; desinite esse increduli.</p>
    <p>Io. Visam quid apparatus nobis siet. Ies. Exiguus, isque</p>
    <p><note>
      <p><hi rendition="simple:italic">In margine</hi> Troch.</p>
    </note>Vilis erit satis. Io. Ecce partem piscis aßi,</p>
    <p>Et apiarij faui. Ies. Haec abundè</p>
    <p>≤line=820≥ Suffecerint. Io. Hui, quod nouum ego miraculum</p>
    <p>Video? haesitare dudum desij. O nos felicißimos!</p>
    <p>Ies. Oh, nihil est quod miremini.</p>
    <p>An nunc noui videtur vobis accidisse quippiam?</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Quae iam sunt facta, euentura sacra multo</p>
    <p>≤line=825≥ Ante vobis vatum praedixêre oracula.</p>
    <p>Et eâdem fide etiam reliqua praestabuntur omnia.</p>
    <p>Quae ab ijsdem quondam sunt denunciata: de</p>
    <p>Reditu videlicet meo ad Patrem: de spiritu</p>
    <p>Coelesti mittendo: qui vos, hoc corpore</p>
    <p>≤line=830≥ In coelum sublato, consolabitur,</p>
    <p>Et confirmabit in aduersis omnibus.</p>
    <p>Tunc Euangelium per totum terrarum orbem</p>
    <p>Intrepidi dispergetis, neque reges, neque</p>
    <p>Tyrannos metuentes vllos. quanquam non deerunt, qui</p>
    <p>≤line=835≥ Vobis reclamabunt, qui persequentur, qui è</p>
    <p>Medio vos tollere conabuntur. Sed nihil</p>
    <p>Agent, frustraque se fatigabunt. vobis enim</p>
    <p>Diuino spiritu confirmatis, neque</p>
    <p>Nocere, neque laedere poterit quiquam. Quin idem ille</p>
    <p>≤folio=H5≥</p>
    <p>≤page=122≥</p>
    <p>≤line=840≥ <note>
      <p><hi rendition="simple:italic">In margine</hi> Troch.</p>
    </note>Spiritus eloquentiam admirabilem,</p>
    <p>Atque animi inuictam fortitudinem vobis</p>
    <p>Infundet. Et quibuscunque sua crimina,</p>
    <p><note>
      <p><hi rendition="simple:italic">In margine</hi> Troch.</p>
    </note>Ac delicta remiseritis, remissa erunt,</p>
    <p>Quae verò retinueritis, retinebuntur omnia. Insuper</p>
    <p>≤line=845≥ Rebus prodigiose gestis, atqua editis miraculis</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Gratiosos efficiet vos paßim, atque celebres.</p>
    <p>Sed iam tempus est hinc abeundi. Pacem precor.</p>
    <p>Vobis, pacem relinquo omnibus. Io. O Summe Deus!</p>
    <p>Cui vnquam quicquam accidit admirabilius?</p>
    <p>≤line=850≥ Cl. Hui, ex oculis nostris quò se subduxit tam
    cito?</p>
    <p>Io. O magnum, &amp; nullis verbis efferendum gaudium.</p>
    <p>Oh, vix sum apud me, ita laetitiâ, ac formidine</p>
    <p>Mens turbata est mihi. Quam doleo Thomam hodis</p>
    <p>Non adfuisse nobis. Cl. Ego eum tibi, vbi vbi</p>
    <p>≤line=855≥ Est, inuentum dabo. Io. Age, propera, ac matura
    reditum. Cl. Eo.</p>
  </div>
  <div type="level2" xml:id="actvs-v.-scena-i.">
    <head>17. ACTVS V. SCENA I.</head>
    <p>THOMAS.</p>
    <p>Iambici.</p>
    <p>ADmirabilia profecto sunt, &amp; nouae.</p>
    <p>Atque adeò inaudita, ac minimè verisimilia,</p>
    <p>Quae non solum mulieres, sed omnes etiam</p>
    <p><note>
      <p><hi rendition="simple:italic">In margine</hi> Troch. 3.</p>
    </note>Fratres nostri sibi euenisse praedicant.</p>
    <p>≤line=860≥ Nimirum Christum reuixisse, atque eum se vidisse</p>
    <p>Saluum, &amp; incolumen, quem omnes quidem scimus</p>
    <p>Suspensum in cruce, mortuum, &amp; in sepulchro conditum.</p>
    <p>Ego certè nihil malim, quam id ita esse, vt asserunt.</p>
    <p>≤page=123≥</p>
    <p>Sed quò magis istud verum esse cupio, hoc minus</p>
    <p>≤line=865≥ Vt ita credam esse, animum possum inducere.</p>
    <p>Sed eccum accedentem Petrum, Ioannem atque Cleopham,</p>
    <p>Reliquosque fratres. Hi eandem cantiunculam</p>
    <p>Ad aures occinent mihi.</p>
    <p>Sed nihil agent: obfirmaui enim animum, neque</p>
    <p>≤line=870≥ Ab hoc proposito vllis me patiar auocari</p>
    <p>Rationibus. Silicem celerius, aut cautem Marpesiam,</p>
    <p>Quàm me commouerint. Opperiar hic eorum</p>
    <p>Aduentum, &amp; quid inter se locuturi sint</p>
    <p>Obseruabo sedulo. ---</p>
  </div>
  <div type="level2" xml:id="actvs-v.-scena-ii.">
    <head>18. ACTVS V. SCENA II.</head>
    <p>PETRVS, IOANNES, THOMAS, IESVS.</p>
    <p>Eiusdem generis versus.</p>
    <p>--- Quanquam satis</p>
    <p>≤line=875≥ Certum atque indubitatum iam nobis est, Christum
    magistrum</p>
    <p>Nostrum reuixisse: &amp; cùm nullus inter nos</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Sit, qui ipsum viuum, &amp; nobiscum loquentem,</p>
    <p>Atque adeo comedentem (quod certißimum</p>
    <p>Vitae est argumentum) non conspexerit: tamen</p>
    <p>≤line=880≥ Istud Thomae fratri nostro probare non</p>
    <p>Potuimus hactenus. Quia ipse eum</p>
    <p>Non vidit, ludificatos nos phantasmate, aut</p>
    <p>Spectro aliquo existimat. Io. Ita est vt dicis Petre:</p>
    <p>Ab hac persuasione abduci non potest. Pet. Ego</p>
    <p>≤line=885≥ Certè nullo modo mihi dubitandum iam arbitror</p>
    <p>Amplius. atque hanc mentem illi etiam velim dari. Ioa. Procul</p>
    <p>A nobis absit illa pertinacia.</p>
    <p>≤page=124≥</p>
    <p>Atque incredulitatis culpa. Th. Audio: culpam tamen</p>
    <p>Licet appellent, ego eam nihil moror: neque</p>
    <p>≤line=890≥ Tam pertinaciam meam, vt ex animo loquar,</p>
    <p>Quàm illorum stultitiam, atque in credendo facilitatem</p>
    <p>Incusandam uato: qui rei</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Neutiquam credibili, continuo fidem</p>
    <p>Sibi habendam esse existimant.</p>
    <p>≤line=895≥ Sed accedam ad eos, &amp; quasi antea non viderim</p>
    <p>Aßimulabo. Fratres, hiccine eratis? quomodo se habent</p>
    <p>Res? Io. Hem Thoma, opportunè nobis venisti obuiam:</p>
    <p><note>
      <p><hi rendition="simple:italic">In margine</hi> Troch. 3.</p>
    </note>Nam te quaesitam egreßi sumus</p>
    <p>Foras. Tho. Quid ita, aut quâ de re? sed scio quid sit</p>
    <p>≤line=900≥ Futurum: nam idem erit, nisi quid me fallit
    animus,</p>
    <p>Quo me hosce octo obtundere non desijstis dies.</p>
    <p><note>
      <p><hi rendition="simple:italic">In margine</hi> Troch.</p>
    </note>Pet. Rectè coniectas: de eodem certè. quanquam te</p>
    <p>Mutasse iam sententiam</p>
    <p>Existimamus, neque refragaturum nobis diutius.</p>
    <p>≤line=905≥ Io. Acquiesce frater, nihil falsi renunciauimus
    tibi.</p>
    <p>Ipsi vidimus, &amp; audiuimus eum loquentem,</p>
    <p>Et comedentem insuper: quid amplius requirendum putas?</p>
    <p>Th. Nimium profectò credulum me esse arbitrer,</p>
    <p>Si id vobis credam. Vetus est dictum: Qui facilè credit,</p>
    <p>≤line=910≥ <note>
      <p><hi rendition="simple:italic">In margine</hi> Troch.</p>
    </note>Facilè fallitur. Pet. Non illa credulitas</p>
    <p>Est Thoma. patere te induci, atque assentire</p>
    <p>Nobis. Th. Nihil agitis. Io. Eia, sine tibi istud
    persuaderier.</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Th. Non sinam inquam, quid me de re eâdem appellatis</p>
    <p>Toties fratres hoc ego ex animo nunc vobis dico:</p>
    <p>≤line=915≥ Non credo illum à morte reuixisse, nisi ipse eum</p>
    <p>Viuum hisce conspexerim oculis. Imo ne oculis quidem solis</p>
    <p>Fidem sum habiturus. Nam nisi in eius manibus, &amp; pedibus</p>
    <p>≤page=125≥</p>
    <p>Clauorum viderim vestigia: tum in latus,</p>
    <p>Quod illi perforauit lancea, digitum</p>
    <p>≤line=920≥ Inseruero, nunquam credam illum viuere.</p>
    <p>Pet. Ea nobis conspicienda exhibuit omnia.</p>
    <p>Crede hoc mihi frater. Th. Non credam. Io. Ah, adamantinum</p>
    <p>Propositum, nunquam diuelli à sententiâ</p>
    <p><note>
      <p><hi rendition="simple:italic">In margine</hi> Troch. 2.</p>
    </note>Semel infixâ. Th. Sic sum: nec aliter vti existimem,</p>
    <p>≤line=925≥ Efficietis vnquam. ne me obtundite amplius.</p>
    <p>Ies. Pax vobis fratres. Th. Hui, quam ego nouam rem video</p>
    <p>Deum immortalem! serua me miserum obsecro.</p>
    <p>Ies. Thoma, quandoquidem habere fidem ijs hactenus</p>
    <p><note>
      <p><hi rendition="simple:italic">In margine</hi> Troch.</p>
    </note>Noluisti, qui me viderunt à morte viuum,</p>
    <p>≤line=930≥ Nisi ipse me coràm conspexisses: accede huc propius
    &amp;</p>
    <p>Insere manum in clauorum vulnera, ac inspice</p>
    <p>Vera, atque manifesta ferri vestigia quin admoue</p>
    <p><note>
      <p><hi rendition="simple:italic">In margine</hi> Troch.</p>
    </note>Digitos in latus meum, &amp; contrecta lancea vulnus:</p>
    <p>Et posthac noli alijs in rebus eodem incredulus</p>
    <p>≤line=935≥ Esse modo: sed fidem adhibe promißis meis.</p>
    <p>Qua quamuis incredibilia sint fortasse humanis sensibus,</p>
    <p>Tamen ea, neque te, neque alium</p>
    <p>Quenquam fallent vnquam: mentiri enim non est meum.</p>
    <p>Quapropter quaecunque aut Pater</p>
    <p>≤line=940≥ Meus coelestis olim se vobis per vatum oracula</p>
    <p>Effecturum recepit, aut</p>
    <p>Ego euentura praedixi, illa iam maiori ex parte sunt</p>
    <p>Exhibita &amp; quod praeterea restat, praestabitur</p>
    <p>Vobis. Th. Dominus tu meus es, tu Deus meus.</p>
    <p>≤line=945≥ Eheu me infelicem! vt nunc totus displiceo mihi</p>
    <p>Qui tam incredulus, ac pertinax fui hactenus.</p>
    <p>≤page=126≥</p>
    <p>Quàm me pudet mei! malo</p>
    <p>Equidem me dignum quouis deputo.</p>
    <p>Ies. Recipe animum Thoma, quia</p>
    <p>≤line=950≥ <note>
      <p><hi rendition="simple:italic">In margine</hi> Troch.</p>
    </note>Vidisti me, &amp; loquentem audiuisti insuper,</p>
    <p>Tandem credis. Quàm putas eos fore</p>
    <p>Beatos, qui cum me non viderint, neque</p>
    <p>Audierint, credituri sunt tamen. valete.</p>
    <p><note>
      <p><hi rendition="simple:italic">In margine</hi> Troch.</p>
    </note>Pacem vobis commendo, &amp; concordiam: quibus</p>
    <p>≤line=955≥ In hoc muudo felicius</p>
    <p>Reperitur nihil. ---</p>
  </div>
  <div type="level2" xml:id="actvs-v.-scena-iii.">
    <head>19. ACTVS V. SCENA III.</head>
    <p>THOMAS, PETRVS, IOANNES.</p>
    <p>Eiusdem generis versus.</p>
    <p>--- Bone Deus! totus horreo, ac tremo:</p>
    <p>Membra metu debilia sunt, genua labant mihi:</p>
    <p>Tum in pectore nihil consilij consistere</p>
    <p>Potest. Et tamen vt pertinacia, atque incredulitas</p>
    <p>≤line=960≥ Mentem meam occupauit hactenus ita nunc</p>
    <p>Postquam illa diffidentia</p>
    <p>Est exempta, animus planè confirmatus est</p>
    <p>Mihi. Pet. Diuina id in te frater, gratia efficit:</p>
    <p><note>
      <p><hi rendition="simple:italic">In margine</hi> Troch.</p>
    </note>Quam nos quoque experimur affatim. Th. Mi Petre, sentio,</p>
    <p>≤line=965≥ Sentio inquam, coelestem in me operantem spiritum.</p>
    <p>Sed ipse me nunc execror,</p>
    <p>Ac detestor, qui nulli omnino auscultans, tam</p>
    <p>Praefractum, durum, &amp; pertinacem me hactenus</p>
    <p>Praebuerim. Quod quidem peccatum esse fateor grauißimum:</p>
    <p>≤line=970≥ Eiusque ex animo iam me poenitet. Sed gaudeo</p>
    <p>Tamen, cùm hoc delictum remissum sit mihi.</p>
    <p>Eho, quis obsecro me viuit felicior?</p>
    <p>≤page=129≥</p>
    <p>Nemo certè quisquam. O quibus praeconijs</p>
    <p>Diuinam erga me praedicabo munificentiam?</p>
    <p>≤line=975≥ Hoc satis certò scio,</p>
    <p>Nunquam me quicquam dicturum tam magnificè,</p>
    <p>Quin Christi Domini, atque Magistri mei longe id</p>
    <p>Superet clementia. Pet. Piè hoc abs te frater, &amp;</p>
    <p>Verè dicitur: Humanae enim naturae magna est fragilitas,</p>
    <p>≤line=980≥ <note>
      <p><hi rendition="simple:italic">In margine</hi> Troch.</p>
    </note>Atque omnes, ad deteriora procliues sumus.</p>
    <p>Ideoque actum esset de nobis, nisi Deus</p>
    <p>Suâ nos confirmaret gratiâ. Tho. Istud vt</p>
    <p>Verum esse confitear, res ipsa me compellit. Nunc</p>
    <p>Hoc nobis restat fratres, vt Deum simul</p>
    <p>≤line=985≥ Laudemus, eique gratias agamus, pro</p>
    <p>Maximis ipsius erga nos beneficijs.</p>
    <p>Ioa. Rectè tu istud Thoma, &amp; vti te decet: Sed sub</p>
    <p>Noctem fratribus, ac sororibus omnibus</p>
    <p>Conuocatis, id fiet tutius, &amp; commodius. Th. Placet.</p>
  </div>
  <div type="level2" xml:id="peroratio.">
    <head>20. PERORATIO.</head>
    <p>Iambici.</p>
    <p>≤line=990≥ HIc spectatores, auctor sibi desistendum putat:</p>
    <p>Cum ascensus Christi ad caelum, qui nunc restat, scenica</p>
    <p>Aptè exhiberi non poßit choragio.</p>
    <p>Sed antequam domum hinc eatis, paucula</p>
    <p>Audite quaeso, quae ex vsu vobis fore</p>
    <p>≤line=995≥ Confido, &amp; vnde magnum gaudium, ac voluptatem</p>
    <p>Non mediocrem vos percepturos arbitror.</p>
    <p>Estote igitur paulisper attenti, mihique aures</p>
    <p>Arrectas, &amp; animos praebete beneuolos,</p>
    <p>Ex omnibus quaecunque sacris continentur literis,</p>
    <p>≤line=1000≥ Vna haec nobis consideranda maximè,</p>
    <p>≤page=128≥</p>
    <p>Ac perpendenda est historia: quae nos docet</p>
    <p>Christum, vt patrem coelestem nostro crimine</p>
    <p>Offensum, placatum, ac propitium nobis redderet,</p>
    <p>Humanam carne indutum, mortem morte vicisse</p>
    <p>≤line=1005≥ Suâ: &amp; ex miserrimo, atque aeterno seruitio</p>
    <p>Nos in libertatem asseruisse sibi. O victoriam,</p>
    <p>Cum qua nullus Triumphus posset compararier!</p>
    <p>Quae nobis clausam ad coelum reserauit viam,</p>
    <p>Salutemque amissam restituit omnibus.</p>
    <p>≤line=1010≥ Vbi iam tua Mors sunt spicula,</p>
    <p>Quibus hactenus impunè impetijsti quoslibet?</p>
    <p>Vbi lethalis morsus? vbi Tartareae faces?</p>
    <p>Sanguineum iam tibi est contusum, atque obtritum caput:</p>
    <p>Vis elanguit omnis, quaeque ante millia</p>
    <p>≤line=1015≥ Multa hominum crudeli tua premebas</p>
    <p>Tyrannide, nostrisque illudebas calamitatibus,</p>
    <p>Nunc ipsa obtorto collo in vincula, atque carcerem</p>
    <p>Protracta, luges, lamentaris, eiulas.</p>
    <p>At nos contra triumphamus, gaudemusque affatim,</p>
    <p>≤line=1020≥ Ergastulo, atque faucibus cacodaemonis</p>
    <p>Exempti. Nunc itaque nihil superest, nisi vt</p>
    <p>Assertorem, atque vindicem Christum, Deum,</p>
    <p>Dominumque nostrum, summis efferamus laudibus:</p>
    <p>Eique gratias agamus supplices,</p>
    <p>≤line=1025≥ Pro immensa ipsius erga nos clementiâ.</p>
    <p>Quod sedulò vt pro se quisque faciat, hinc domum</p>
    <p>Digressus, vos omnes oramus. tum id quoque</p>
    <p>Vt, si quod egimus placuit, plaudatis comiter.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
</body>
</text>
</TEI>
