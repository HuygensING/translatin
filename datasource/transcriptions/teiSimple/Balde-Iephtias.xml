<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>IACOBI BALDE e SOCIETATE IESU. IEPHTIAS TRAGOEDIA. CELSISSIMO S. R.
  I. [Abbr.: ?] PRINCIPI AC DOMINO D. [Abbr.: ?] IOANNI WEICHARDO
  PRINCIPI AB AUERSPERG,</p>
  <p>Comiti in Gottshee et Wels, Domino in Schon et Seiffenberg, Equiti
  Velleris Aurei: Supremoque Camerario Ducatus Carniolae et Marchiae
  Wandalorum [Reg: Vandalorum] , S. CAES: MAIEST [Abbr.: ?] CONSILIARIO
  Intimo, et Consiliario: Nec non Roman: Hungariaeque ac Bohemiae Regis,
  Supremo Aulae Praefecto. Supremoque Camerario.</p>
  <p>DOMINO meo clementissimo.</p>
  <p>QUOD votum Alexandri Magni fuit, Optantis a Scriptore celebrari,
  qualem nactus fuerat Achilles: ego, mutato voti genere felicius mihi
  evenisse arbitrabor, assecutus, ut, quae scripsi, legantur a Principe;
  qualem optare paene immodica cupiditas; impetrare, etiam invidia
  videri potest. Ut ut sit; praesentem Tragoediam, CELSISSIME PRINCEPS
  WEICHARDE, ad te direxit fama nominis tui; ut auderet alienae
  humanitatis praesidio verecundiam suam superare. Excubat ad fores
  Palatii quae situra molles aditus nec tamen ante petit admitti ad
  osculum manus; quam eius originem, mores, indolem formam, habitum
  incessumque ex me cognoveris. Vate Sulmonensi teste, Omne genus
  scripti gravitate Tragoedia vincens, altissimi sanguinis et
  antiquissimi Poema est. Inter Conditores ac Maiores suos numerat
  Euripidem, AEschylum, Sophoclem: Duosque Senecas, unicumque Lucanum
  nata Athenis, educata Cordubae, Romae, ad huius staturae magnitudinem
  perducta. Ex novem Musis, ordine Quintam nomine Melpomenen, officii
  sui Praesidem agnoscit, ac velut matrem veneratur. Melpomene autem
  Dea, si quae ulla in Helicone, Apollini dilecta est, tantum non ante
  Daphnen. Alto passu cothurnata inter sorores incedit, corpore procero,
  et ad omnem magnificentiam facto. vultus ei nec tetricus, nec mollis.
  serena tamen ac matronalis pulcritudo virgineam faciem miscet, grandes
  oculi, supercilia densa: acies oculorum argute vivida: magis tamen
  truculenta quam blanda. pupilla siquidem et eius volubilis stella
  aliquo modo fulgurat, ac intuentes, praesertim indoctos, ferit.
  lubricos aspectus nec patitur, nec facit maiestatis suae memor, et
  conscia. vestitus illi operosus et insignis: supra muliebrem cultum
  militariter etiam horridus. quippe et paludamento et cristata casside
  praefulget; nec mutat unquam [Reg: umquam] . Varium autem ac
  discolorem habitum Tragoediis suis pro Argumenti varietate concedit.
  Soli inter Musas hasta permittitur, tanquam Palladis aemulae: nec non
  clypeus, cuius vastos umbo vomit aureus ignes. Quod miremur, in illo
  foedissimum animal, hircum insculptum gestat. neque hoc sibi dedecori
  ducit, quando et in AEgide Minervae, monstrum longe deformius, caput
  Medusae praesectum spectatur. Nimirum Deae Symbolis utuntur, non
  vitiis, sed in vitia pugnantibus sive hircus praemium olim fuerit
  Tragoedorum, quod Horatius innuit: Carmine qui Tragico vilem certavit
  ob hircum. sive, quod alii malunt, ut facundius coram populo furerent,
  vino ex hircinis utribus propinato, mentem per commenta Poetica
  praecipitatam prius efferarint; insultuum divinorum tanto patientiorem
  factam. Hanc ergo Pieridem tristium Theatrorum ludis praesidere ci
  edidit Antiquitas. Quod de Fama quidam cecinit: Ipsa quid in coelo
  rerum, pelagoque geratur, Et tellure, videt, totumque inquirit in
  Orbem, In coelo quidem aetherio nil lugubre. advertit tamen, si Luna
  cum Sole luctatur, si Cometa novus coronatis capitibus diem dicit: si
  flammatae acies in aete concurrunt: Si mediis ardent in nubibus hastae
  continuo Vranie consulitur, num terrifica praesagiat, olim in Scenam
  producenda. Quoties Regnorum Comitia, fluctuantibus consiliis, velutin
  aestuario fervent; cum Liberalia, Nuptiae, Symposia noctem in diem
  vertunt; adest per suos Legatos:speculatur, notat, quae sui fori sunt,
  hoc est, dira et moesta, lamentis digna. verum tamen cum vili plebe ac
  ligonibus nihil negotii habet. potentioris Fortunae Sceptra ponderat;
  illustria Heroum duntaxat et Heroidum, facta ac Fata discutit. Quem in
  usum creditur in variis Orbis partibus plures Historicos disponere,
  qui tristes rerum exitus et inertiae Sortis ludibria literis mandent,
  quid enim aliud agunt Franciscus Rossetus Parisiis in Gallia;
  Norinbergae in Germania Georgius Philippus Harsdorfferus, viri
  clarissimi, dum tam diligenter ac scite exemplis Tragicis colligendis
  animum intendunt. Equidem huic Divae a manibus, calamis atque
  secretioribus consiliis constituti mihi esse videntur, ut in promptu
  habeat exhibenda Mortalibus mira ostenta. non mehercule, ut carpat,
  insultet, exprobret. neque enim pascitur miseriis aliorum: sedin
  propatulo ponit aliena pericula, Calamitates ostro tinctas; Posteris
  monumentum, viventibus documentum. Ecce, hac Parnassia [Reg: Parnasia]
  Gubernatrice gloriatur Tragoedia, et ipsa quoque non multum a Praeside
  sua abludens, habitu, forma, moribus. Oculi caesii: vultus ex rubore
  subniger. labia magna, sonora vox: quam cuique affectui attemperare
  novit. capillis modo defluentibus squalida, cum luget: modo in nodum
  acu crinali collectis, cum gaudet. utitur plurimum tunica recincta,
  plerumque pulli coloris quem interior purpura fortius accendit.
  observatum est, ex confutis siparii segmentis saepe totum ornatum
  Virginis stare. Caeterum duabus gaudet Sororibus, diversi utcunque
  moris. altera ferocum feminarum infortunatos exitus et facinora non
  vulgaria excipit. altera tyrannorum crudelitate immanium barbara facta
  repraesentat. prior AEgyptum, Scythiam, Phasin, Euphratem, Tybrim
  [Reg: Tibrim] , Thamesim, Sequannam iam olim perlustravit, solita
  inter Maenades bacchari, rotare thyrsum, decurrere iugis montium,
  insanientis specie. nonnumquam visa est in sepulcra se abdere, bustis
  egredi, spargere cineres, animare calvas. artificio suo reducit
  Iasonis Medeam, Thesei Phaedram, Clytemnestram Atridae, Antonii
  Cleopatram. Prodire cogit Octavias, Poppaeas, Fredegundes, Rosimundas,
  Clothildes. refert: quomodo haec formosa monstra ferro, venenis,
  fraudibus, incendiis, libidine memorabilem saevitiam exercuerint.
  Posterior libentius habitat in Coesarum Regumque palatiis, solers
  [Reg: sollers] indagatrix profanae vetustatis, Persicae in primis
  Romanaeque et Graecae. Tiberi funestos dies Neronis ebrias noctes
  perspectissimas habet. Adstitit lugubri cenae: quum sarmenticii
  homines, sulphure ac pice fumantes, loco taedarum ad mensam, trabeato
  fidicini praelucerent. hodieque monstrat Caligulae venefici cistas,
  Domitiani trepidantis phengiten, saevientis pugio, nem. Haec vidit
  Herculem, Iunonis intemperie, furentem: eundem in Oetaeo rogo
  exsultantem. Haec Iocastam et Nedipodem suis cubilibus. extraxit. haec
  Thyestaeis epulis ultrix assedit quin et si quid diritatis fortasse
  nostri Seculi [Reg: Saeculi] horror procreat, vulturum more cadaver
  eminus odorata statim advolat. Fuit Lutetiae. Henrici II: Henrici III.
  Henrici IV. Fata spectans. Fuit Egrae: quum laniena foedavit Liberi
  patris orgia; et humanus sanguis effusus commisto [Reg: commixto] vino
  in pocula rediit Fuit Londini, quum diadematum Caroli I caput
  Varuaxiana securi praecisum est. Iam vero quidquid cognati cruoris
  Othomannica Porta effudit; ingenti poculo collectum circumfert; et in
  tempore iterum per theatra dispergit. ostentat acinaces, tiaras:
  quorum fluentes fasciae iam texere vertices, mox colla strinxere. Item
  solutis arcubus mirabiles chordas protendit, hodie iaculanti, cras
  iugulanti idoneas, Turcico ritu. Utraque Tragoediae species turbido
  vultu, acri vigore luminum, agitatis horrore comis spirat odiosum
  aliquid: ipso tamen adhuc tumultu et pompa non displiciturae. superbe
  obambulant: crebrius mutant vestigia. irascuntur, audent, amant omnia
  vehementer. ut recipere sui Senecae in Med Oraculum possint</p>
  <p>Nulla vis flammae tumidique venti</p>
  <p>Tanta, nec teli metuenda torti.</p>
  <p>Quanta, cum coniux viduata tedis [Reg: taedis]</p>
  <p>Ardet et odit.</p>
  <p>Media istarum, quam in nostros usus selegimus mediam quoque viam
  ingreditur: mitior, plana fronte; non phalerata, aliquo neglectu
  cupiens apparere comptior. ampullas et sesquipedalia verba non
  proiicit, nisi ad indignationem ex composito stimuletur. simplici, et
  quasi pedestri sermone, tanto altiores sensus reconditos profert. ante
  omnes Senecae Tragoedias, illi Thebais est: passum neglecta, sed per
  superbam ignorantiam. utitur tamen omnibus. Thyeste quam maxime. Sacra
  potissimum Themata persequi studet, utriusque sexus miserandis intenta
  Fatis. Divinarum literarum gnara, exhibet Adamum paenitentem, Iosephum
  venditum, Davidem immerita et merita tolerantem. Sub ipsa
  Nabuchodonosor mugit Daniel videns tonat, Sedecias caecus fremit.
  Eadem cum Machabaeis contra Antiochum gloriose pugnat: cum Samsone
  post vitiorum virtutumque alternata certamina fortiter occumbit. Quid?
  quod in Purpuratorum Christi Martyrum acta solerter [Reg: sollerter]
  inquirat. Revoluta Catharinae Rota, spectandi Ignatii Leones, taurus
  Eustachii, si rursus appareant, huic debentur. Ubique pedem, sed in
  Anglia quodam modo sedem posuisse videtur. post tot annos Tho: Mori
  generosam libertatem quotidie [Reg: cotidie] reddit illustriorem,
  Annae Bolenae famam foediorem Henricum Octavum stultiorem Mariae
  Stuartae Reginae Scot. caedem indigniorem. Lacrymas [Reg: Lacrimas]
  haec Tragoedia in potestate habet. flere saepe visa est, subridere vix
  umquam, splene creditur carere: sed falso; premit, ut caeteris
  affectibus via laxetur. Talem, CELSISSIME PRINCEPS, Deam; non Latinam
  Thymelen, non Britannidem psaltriam, aut Gallam citharistriam, multo
  minus vagantem Cingaram rogamus denique admitti, Ne metuas
  adulatiicem. Non solet prodigere encomia. scit, summos viros et veras
  laudes mereri et contemnere. Dabis nunc adeundi licentiam? an adhuc
  ianua Cothurno pulsanda est? Ut video oblata manu, renidente vultu,
  quo Musas omnes colis, invitas! Ita Humanitatem hanc Superiament.
  Permitte nunc ipsam pauca loqui, me tacente, stupenda tibi explicabit
  Fata maximi Principis, eiusdemque incomparabilis Filiae. Hic Iephte
  est; haec Iephtias: Pater sacerdos, Gnata victima. quo exemplo, quid
  in humanis rebus simile aut Fortuna protulerit, aut Natura passa sit;
  fateor, nondum vidi, nondum legi. Menoecea Creontis; ut victoriam
  Thebanis propitiaret, ex turri prolapsum vel figmentis adscribo, vel
  merito irrideo. quam enim haec faci dementia fuit, temulentum Iuvenem
  ex alto super hostes ruere, accedente patris imperio. Brutus filium
  securi percussit, sed militem, sed bellica iura temerantem,adeoque
  iure temerati belli. Sola Iphigenia Agamemnonis in aequum certamen
  venire putatur. Quod refuto primo Iephte multis annis antecessit, vero
  facto: Agamemnon secutus est falso. Nam secundum Ovidium, sicut
  Mycenidi immolandae cerva traditur supposita a Diana (quod equidem
  fabulosum esse nemo non intelligit) ita Mycenis Iphigenia fuit
  immolanda. hoc est, nunquam. Deinde non Sacerdotem egit Atrides, sed
  potuit patrem postponere Regi classis moram in Aulide soluturo.
  Tertio: nemo adhuc Timanthem pictorem culpavit, Agamemnonis ora velo
  obtegentem:quod crederet, coloribus exprimi non posse vultum moesti
  patris et dolentis filiae mortem. quanto minius sustinere poterat
  aspectum morientis.</p>
  <p>Nostro aevo in Belgio, pater et filius, nobiles, ac militares viri,
  propter militare flagitium capitis damnati fuerunt mitigavit
  sententiam Martius Iudex, rei crinxitque ad unum, tristi conditione
  adiecta; ut alteruter moreretur superstes,alterius carnifex foret. tum
  enim vero Natura exerere [Reg: exserere] vires fuas. vidisses utrumque
  primo stupere. deinde in mutuos ruere amplexus et. oscula, manare
  lacrymis [Reg: lacrimis] quisque mori velle, ut alter vivere posset,
  ingens pietatis certamen exortum est. filius patri se submittere ad
  ictum. pater nolle vitam eripere, quam dedisset: neuter cedere. Post
  longam altercationem et amoris quasi duellum, Genitor Guatum torve
  intuens, armavit eius manum: pro potestate imperavit, ut feritet Ita
  morte sua filii vitam redempturus, parricidali, nec tamen impiae
  dextrae collum subiecit, volens ab invito plexus. usque adeo verum
  est, Amorem, licet ignis sit, in sanguine descendere potius, quam
  ascendere. Quod si reus non sustinuit, vitae propriae conservandae
  gratia, damnatum alias filium occidere qua fortitudine Iephten
  praeditum fuisse putabimus, quis supremus Iudex, nulla culpa, nulla
  potestate, nulla humana lege cogente; innocentissimam Virginem,
  unigenam, subito casu in sacrificium obiectam, solius religionis
  caussa, Deo in Holocaustum obtulit. facile est, dicere fecit ei, sicut
  voverat. sed non facile erat, facere, sicut voverat. Vt amoris
  tormentum acueretur, Filia se promptissimam exhibuit ut dolor patris
  exulceraretur,erat unica. Diutius exercendo bimestre tempus definitum;
  Abrahamo non nisi triduum interea detersa est caligo ex subito occursu
  oculos animu [Reg: animum] que occupans: posuerant venti et animi
  procellae:sic quidem, ut novis surgentibus, aliis alios alternatim
  pulsantibus, nihilominus tandem ad meditatum facinus veniretur.
  Quocirca non immerito sane, imo prudentissime Credi potest, nunquam
  tam insolitum, omnemque humanae Fortitudinis modum facinus egressum
  Heroem Galadinum perpetraturum fuisse, nisi divinitus instinctum, et
  virtute ex alto indutum: praesertim si consideremus tunc aliquem
  stetisse post parietem, prospexisse per cancellos immolandum in hac
  Virgine:quae ob summas dotes vitamque sponte patriae impensam, non tam
  famae nobilioris mensuram apud posteros, quam gloriae quamdam
  immanitatem consecuta est. Haec omnia memorabit praesens Tragoedia.
  Exponet praeterea humanarum rerum inconstantissimas vices, ut cuncta
  subito turbine sursum deorsumque volvantur. Exsul regnat: inimici
  honorant: victor maeret: triumphans gemit, accedentibus monstris,
  Hostia loquitur, Mystes dolore mutus horret; mactanda occurrit,
  percussor refugit. Sed mittamus tandem haec funesta Iephtae: Ad te,
  CELSISSIME PRINCEPS recurrit oratio.</p>
  <p>I Decus, I nostrum, melioribus utere Fatis,</p>
  <p>Unum illudque eximium ad te pertinet. Quod hactenus Iephtae
  peculiare fuit, tibi Virtus inclyta [Reg: incluta] commune fecit. Ambo
  ad summae fastigium dignitatis evecti estis, invitatione, non ambitu
  ut utrique ex aequo Chorus in Actu primo accinat:</p>
  <p>Cum Magistratu vacat Aula summo:</p>
  <p>Principis laus est speciosa posci.</p>
  <p>Sceptra votivis precibus petita</p>
  <p>De Genu supplex alius capessit.</p>
  <p>Regnet ut Iephte, meruit rogari.</p>
  <p>In hoc aequas. in aliquo superas. Iephte, postquam in Principem
  electus est, esse visus est. Tu quia esse visus eras, electus es.
  Dotes in te Principe dignas Caesarea vox aperuit, non contulit. Quod
  vidit, sanxit, declarando confirmavit. Novum spectaculi genus! GLORIAM
  modestius accedentem liberasti mern repulsae. ipsum HONOREM admittendo
  honorasti. Cuius ad maiorem cumulum, ut Deus ter Opt. Max. aeternae
  quoque gloriae adiicere velit, rite precabimur. Ambergae. Quinto Idus
  Februarii Anno M.DC.LIV.</p>
  <p>Iacobus Balde e Soc. [Abbr.: ?] IESU.</p>
  <p>AD LECTOREM.</p>
  <p>HAbes,Candide Lectar, IEPHTIADEN, Tragoediam; aliquoties olim
  exhibitam, saepius postulatam;nescio, an iam omnium exspectationi
  morosa responsuram. Quod placet uni, displicet alteri immo pro
  diversitate temporum, diversa surgunt ac colliduntur iudicia: neque
  humanae res aliam tincturam ferunt, mutantur a mutabilibus. Hic plana
  petit;iste sublimia. Hic sublimitatem constituit in ardis sensibus, et
  mediocrium verborum affluxu contentus, ad metam iacula dirigit;iste in
  ampullantibus verba, quantum vis inanibus, totam vim ponit. Ignorantia
  feroces. Momes largo proventu multiplicat, passim lobis insident
  animae nigrae. et musca male otiose, peius negotiosa perdunt unguenta.
  Quid igitur? nihil horum curandum est. gratificatus sum Amica.
  Absentiam Actorum et debitam personis vivacitatem quia iners typi
  plumbum non instaurat, ut quivi, supplere conatus sum Argumenti
  Tragici Explicatione diffusa; et, non nego, per Scenarum serien
  prolixiore.Caetera Prolusiones docebunt. Liber, cum satietas, vel
  taedia soporve irrepunt, deponi potest: non item siti Tragoediae
  cursas, campum suum semel ingressae. Vt autem hac nostra scriptio
  longiuscula videatur; scito, Bernardini Stephanii nostri (quam
  celebris Tragoedia FLAVIAM numero Versuum nondum aequari. ut permirum
  videri possit, toties cum plausu expositam fuisse;nisi si integrum
  diem, ortum occasumque Solem prorsus in sumpserit. Dabimus fortasse
  vero nos et altas, stilo vel. haut [Reg: haud] pavilo breviores, si
  vita et otium suppetant; vix decem foliis staturas. Me nunc saltem
  iuverit, Germanum popularibus meis, insuetum periter, viam stravisse.
  Quod ipsum Lyricis ac Satyris tentavimus. Acriora Ingenia pravum minus
  habile. provocata felicius sequantum ac, per me licet, superent. Toto
  anno omnia Theatra Tragoedio personant. eia, producantur in stabilem
  Lucem: ne doctos voluptate, Iuventutem eruditione, ornamentis patriam
  defraudare senseamur.</p>
  <p>SAcram virgineam Humanitatem CHRISTI IESU, Filii Dei, servatoris
  nostri, ex Virgine natam, ab aeterno Patre, propter scelus populi
  percussam, in eiusdemque salutem in Ara Crucis immolatam, exhibemus;
  in Figura Tragica immolatae Virginis Filiae septae: Secuti duos
  clarissimos scriptores e Societate nostra, Nicolaum Serarium, et
  Iacobum Salianum, qui toti in eo argumento sunt, Ac Salianus quidem
  T.z. Annal Eccl, Vet. Test. pulcherrimum Iephtae Patri Epitaphium,
  Actionis nostrae synopsin condidit in haec verba. HIc iam et magnus
  ille Iephte, Galadenae Dominus Israelitarum gubernator et vindex. ab
  Othoniele octavus: a Legislatore decimus, quem Providentia divina, de
  abiectissima conditione nat alium, ad summum in sua Republica extulit
  apicem dignitatis, cuius salutem vir patriae amantissimus antetulit
  iustissimo dolori suo:cuius libertatem Heros fortissimus luctuosissima
  unigenitae Filia nece, propriaque orbit are redimere non dubitavit Hic
  est ille Iephte: qui divinae inspirationi obsecutus divinaeque
  Tragoediae praeludens propriae filiae non pepercit: sed pro suis
  omnibus, quasi mercedem victoriae tradidit eam, facinusque perfecit,
  cui meroto seculorum [Reg: saeculorum] omnium grata posteritas,
  anniversaria celebritate gratuletur. Abiit e vivis sexto Sui
  principatus Anno. abiit ad vivos. qui in Domino mortui, sanctitatis
  praemia sunt consecuti; Anno ante Christum millesimo undeducentesimo
  pari a diluvio intervallo, Idem argumentum ante me tractarunt Georg.
  Buthananus, Scotus, et lac, Cornel a Marca, vir clarist Belga Quum
  nostram Scenam adornaremus Ingolstadii sane neutrum legeramus.
  Alterius videndi cura non tetigerat animum:alterius nomen et fama, nec
  aures. Postea utrumque nactus, perlustrando comperi, etiam tertiae
  falci messem relictam esse. Vt tanto fidentius nostra quoque publicae
  luci dare statuerimus amicorum efflagitantium desideriis obsecuti.
  Diversis Opinionibus agimur. Neuter ex illis ad Mysterium assurgit.
  Neuter aliquid coeleste divinumque in huius Virginis Fato agnoscit.
  Ambo morantur tantum modo in barbara feritate lephtae crucianda quippe
  ä Saliani sententia discordes. in cuius tamen gratiam me Cothurnum
  induisse profiteor. Itaque necessario aliud Theatrum mihi fabricandum
  erat: alio apparatu rerum urendum:non minus, quam ad solis ortu vel
  occasum tedentibus [Reg: tendentibus] diversae viae sunt ineundae
  Tanto autem Belgam mediorem reperi Scoto, quanto idem vera Fide
  castisque moribus praestantior est. De hac Tragoedia invenies Oden
  cantatam in Lyricis nostris, l. I. Od. 33 Miraberis serius editam, cum
  iam multa Poemata vulgaverim. Si respondeam, gravioris armaturae
  militiam, ex usu belli, tardius procedere:quid pro argues? Deinde, dum
  quovis Anno aliam atque aliam scribendi canendique materiam
  suggerente, in varia dilapsus Argumenta, praelum novis in ventionibus
  exerceo; paene Veterum oblivia subiere. quin et dispendia. Nam
  exemplar Dominicum per Provinciam distulerant Venti, contra quos
  excipit Aneas, rogans Virgilianam Sibyllam:</p>
  <p>Tantum foliisne Carmina manda:</p>
  <p>Ne turbata volent rapidis ludibria ventu.</p>
  <p>Quare ex fuga retrahenda fuerunt. Accessit postremo perturbatio
  aliqua temporum, inimica bonis Musis. Vti enim quidam illas minime
  colunt, ita Cultores illarum maxime destituunt Hostibus impuremus,
  quod iam saepe boum maior cura sit, quam Pegasi. Auctoris Vaticinium
  quod habetur lib. 2. Lyr. Od. ult, circa fin, putes impletum.
  Coniurant silvescere Fauni.</p>
  <p>Argumentum Tragoediae ex S. [Abbr.: ?] Scriptura. Iud. c. [Abbr.:
  ?] 10 et 11.</p>
  <p>COntra quos Dominus iratus, tradidit eos in manus Philisthiim, et
  filiorum Ammon. Afflictique sunt et vehementer oppressi per annos
  decem et octo, omnes qui habit abant trans Iordanem, in terra
  Amorrhei, qui est in Galaad in tantum, ut filii Ammon, Iordane
  transmisso, vastarent Iudam, et Beniamin, et Ephraim. Afflictusque est
  Israel nimis. Et clamantes ad Dominum dixerunt: peccavimus tibi quia
  dereliquimus Dominum Deum nostrum, et servivimus Baalim, et c. Quibus
  locutus est Dominus. Reliquistis me, et coluistis Deos alienos Idcirco
  non addam, ut ultra vos liberem. Ite, et in vocate Deos, quos
  elegistis. Dixeruntque filii Israel ad Dominum, peccavimus. Qui
  dicentes omnia de finibus suis alienorum Deorum idola proiecerunt, et
  servierunt Domino Deo. Qui doluit super miseriis eorum. Itaque filii
  Ammon conclamantes in Gelaad fixere tentoria. contra quos congregari
  filii Israel in Maspha castra metati sunt. Dixeruntque principes
  Galaad singuli ad proximos suos. Qui primus ex nobis contra filios
  Ammon coeperit dimicare, erit Dux populi Galand. Fuit alto tempore
  Iephve Galandires vir fortissimus, atque pugnatur:filius mulieris
  meretricis, qui natus est de Galaad, Habuit autem Galaud uxorem, de
  quis suscepit filios: qui postquam creverunt, eicerunt bephte
  dicentes. Heres in demo Patris nostri esse non poteris. quia de altera
  matre natus es. quos ille fugiens atque devitans, habitavit in terra
  Tob. congregatique ad eum sunt viri inopes et latrocinantes: et quasi
  principem sequebantur in illi diebus pugnabant filis Ammon contra
  Israel. Quibus acriter instantibus perrexerunt maiores natu de Galaad,
  ut tollerunt in auxilium sui Iephte de terra Tob, dixeruntque ad
  eum.Veni, et est o princeps noster: et pugna contra filios Ammon.
  Quibus ille respondit: nonnevos estu, qui odistis me, et eiecistis de
  domo patris mei, et nunc venistis ad me necessitate compulsi?
  Dixeruntque Principes Galaad ad Iephte. ob hanc igitur causam nunc ad
  te venimus. ut proficiscaris nobiscum, et pugnes contra filios Ammon,
  sisque dux omnium qui habitant in Galaad, Iephte quoque dixit ei: si
  vere venistis ad me, ut pugnem pro vobis contra filios Ammon.
  tradideritque eos Dominus in manus meas, ego ero vester princeps Qui
  responderunt ei: Dominus qui hac audit, ipse mediator ac testis est,
  quod nostra promissa faciemus. Abiit itaque Iephte enim principibus
  Galaad, fecitque eum omnis populus principem sui. Locutusque, est
  Iephte omnes sermones suos coram Domino in Maspha. Et misit nuncios
  [Reg: nuntios] ad Regem filiorum Ammon, qui ex persona sua dicerent.
  Quid mihi et tibi est. quia venisti contra me. ut vastares terram
  meam? Quibus ille responsit, Quia tulit Israel terram meam, quando
  ascendit de Aegypto, a finibus Arnon usque Iaboc atque Iordanem: nunc
  ergo cum pace redde mihi eam per quos rursum mandavit Iephie, et
  imperavit eis, ut dicerent Regi Ammon. Haec dicit Iephte: non tulit
  Israel terram Moab, et c. Nonne eaque possides Charnos Deus tuus, tibi
  iure debentur? Qui autem Dominum Deus noster victor obtinuit, in
  nostram cedent possessionem et e Igitur non ego pecco inte, sed tu
  contra me male agis, indicens mihi bella non iusta. Iudicat Dominus
  arbiter huius diei inter Israel et inter filios Ammon. Noluitque
  acquiescene rex fili Ammon verbis Iephte, quae per nuncios [Reg:
  nuntios] mandaverat. Factus est ergo super Iephte spiritus Domini: et
  circuiens Galaad et Manasse, Maspha quoque Galaad et inde transiens:
  ad filium Ammon, votum vovit Domino dicens: Si tradideris filios Ammon
  in manus meas, quicunque primus fuerit egressus de foribus domus meae,
  mihique occurrerit revertenti cum. pace a filiis Ammon, eum
  holocaustum offeram Domino Transivitque Iephte ad filios Ammon ut
  pugnaret contra eos, quos tradidit Dominus in manus eius, percussitque
  ab Aroer usque dum venias in Menith, viginti civitates, et usque ad
  Abelque est vineis consita, plaga magna nimis humiliatique sunt filii
  Ammon a filiis Israel. Revertente autem Iephte in Maspha domum suam,
  ocurris ei Vnigenita filia sua cum tympanis et eboris, non enim
  habebat alios liberos. Qua visa, scidit vestimenta sua, et ait. Heu
  me, filia mea, decepisti me, et ipsa decepta es. Aperui enim os meum
  ad Dominum: et aliud facere non possum. Cui illa respondit: Pater mi:
  Si aperuisti os tuum ad Dominum, fac mihi, quodcunque pollicitus es
  concessa tibi ultione atque victoria de hostibus tu si Dixitque ad
  Patrem: Hoc salum mihi praestis, quod deprecor. Dimitte me, ut duobus
  mensibus circumeam montes, et plangam virginitatem meam cum sodalibus
  meis. Cui ille respondit: Vade Et dimisit eam duobus mensibus. Cumque
  abiisset cum sociis ac sodalibus suis: flebat virginitatem suam in
  montibus. Expletisque duobus mensib is, reversa est ad patrem suum. et
  fecit ei, sicut voverat. quae ignorabat virum. Exinde mos increbuit in
  Israel, et consuetudo servata est: ut post anni circulum conventant in
  unum filiae Israel, et plangant filiam Iephte Galaaditae, diebus
  quatuor. Accipe eiusdem argumenti ex praedictis Auctoribus et Cornel
  Cornelii a Lapide brevem commentarium. Iephte Galaadites. Pater ei
  fuerat Galaad hoc ipsum et Ioci nomen est Pererius putat fuisse e
  tribu Manassea Habitavit in terra Tob. Vel Galaaditidis parte, vel
  finit ima. Ibi stipendia ab opulento principe acceperit. Sal, saepe
  victor evaserat spoliisque hostilibus toties potitus coepit
  inclarescere, inde nominis fama, et tandem delati principatus occasio
  Ser. Nota, spurius lephte non fuit iniuste privatus hereditare
  paterna. e paternis vero aedibus iniuste videtur exterminatus. Ser.
  quia et illi iure communi alimenta debebantur. Corn. Tametsi scriptum
  sit Deut. 23. non ingredietur Manzer (Spurius) in Ecclesiam Dei, id
  est, hereditatem, publica munera et c. putat Ser. instinctu divino in
  principem electum esse, Vt intelligas, eundem et caetera, quae
  consecuta sunt, promovisse. Congregatique ad eum sunt viri in spes et
  latrocinantes. Milites praedabundi, qui praedas ex hoste captando
  sesustentabant. Ser. Forte antea iniuste rapiebant aliena:sed postquam
  Iephten seculi [Reg: saeculi] sunt, non nisi iustas post ab Ammonitis
  et Philisthaeis praedas egerant Corn. Latro aurem priscis idem erat,
  quod miles, tanquam lateri Ducis adhaerens: vel a latendo, ex insidiis
  hosten adoriri solitus. Abiit itaque Iephte cum principibus Galaad, et
  e. Tempus delati et inchoati principatus, cum maxime furerent
  Ammonitae contigit post decimum octavum gravissimae servitutis annum
  Ser. In Maspha. Maspha castellum speculatorium, aliquot erant, hoc
  trans Iordanem, ubi convenerant Galaaditae, ut contra Ammonitas
  Iephtae principatum confirmarent. Sal. Corn.</p>
  <p>Quae possidet Chamos Deus tuus, et c. argumentum est tantum ad
  hominem. Chamos idolum Ammonitarum turpissimum, vel Deus muscarum, vel
  Comus, id est Bachus, nec non Priapus, simulacrum monstrificis
  coloribus ac membris distinctum. Ser.</p>
  <p>Noluitque acquiescere R. fil, Ammon. iuxta illud Lue. quemque suae
  rapiunt scelerata in proelia causae.</p>
  <p>Factus est ergo super lephte spiritus, fortitudinis. sumit ut hic
  fortitudo pro animi corporique vigore, quod Dei donum sit, vel tantum
  modo gratuitum, nullam tamen omnino gratiam et sanctitatem infundens :
  Vel, quod veri similius, aliquam infundens ac imprimens. Ser. Ex corn.
  Sic: Immisit Deus lephtae spiritum fortitudinis, ardoris, et Zeli ad
  capessendum bellum contra iniquum R. Ammon. eoque impulsus convocavit
  ad illud incolas Glaad, et tribus Manassae, et Maspha Galaad, id est
  Maspha, quae est in extremis terminis Galaad, versus montes Libanum et
  Hermon, his enim maxime et proxime imminebant vicini hostes
  Ammonitae.</p>
  <p>Quicunque primus fuerit egressus. five pecus sive homon ut volunt
  apud Ser. Procopius. S Chrys D. Th Lyranus. cum interim Iephte in
  particulari nihil determinaret. Sal.</p>
  <p>Quaeritur, an peccarit [Reg: peccaverit] ? Vovendo: non reddendo S.
  Ambrosius. Reddendo: non vovendo S. Th. Vovendo et reddendo. Tertull.
  Nazian. Procop. Chrys. apud Corn. qui tamen mediam viam ingreditur.
  per se illicitum votum sine noxa explevisse excusari Iephten posse,
  vel a toto, vel a parte per ignorantiam et Religionis Zelum, quod
  simplici candido ac pio animo putaret se hoc voto obligari ad filiam
  immolandam, eo quod ipsa prima sibi occurrisset. Erat enim rude hoc
  saeculum et casuum conscientiae ignarum. Ac lephte erat homo
  militaris. milites autem putant se suis iuramentis et votis etiam
  perperam factis obligari ex religione et veneratione, quam debent Deo.
  Ita S. Hier in cap. 7. Ier excusat Iephten per ignorantiam
  invincibilem, quod intentio offerentis esset bona, etiamsi oblatio
  mala, eo quod illo rudi aevo non esset Prophera, imo nec summus
  Sacerdos, ait Abul qui seiret hunc casum resoluere, huc usque Corn,
  quae superaddit, ex Ser. citat, excusante Iephtae factum. I. Quia cum
  Dei veri cultus tam saepe, et tam diu collapsus esset (post tot
  irruptiones hostiles et Apostasias Israeliticas) ea iam apud
  Israelitas obtinuerat opinio e Gentilium erroribus petita, Deo istius
  modi sacrificium gratum esse. II. Exemplum Abrahami respiciabat,
  sicque illum recte imitari putabat: et fortasse, ut indicat D.
  Aug. sperabat, fi sacrificium Deogratum non esset, impeditum iri
  instar illius Abrahami. Gen. 22. III. Magna etiam in eo fidei laus
  fuit, quod, ur idem notat Aug. maluerit votum reddere, quam dolori suo
  obsequi IV. Credebat, in quit idem Aug hanc Virginis animam bene
  recipi, seu in coelum evolare, quae non se ipsam voverat immolandam:
  sed voto et voluntati non restiterat patris, et Dei secuta fuerat
  iudicium. V. Boni communis publicaeque salutis erat peramans; ideoque
  verebatur, ne si votum non expleret, indignaretur Dominus, ac se
  populumque totum calamitate afficeret aliqua. VI. Valde ipsam movebat,
  quod tam nobilum de tam ferocibus ac superbis hostibus, statim post
  votum adeptus esset victoriam; ut certo persuaderer suum Deo haut
  [Reg: haud] displicuiste votum; ideoque ipsi a se iam satisfaciendum,
  Claudit corn. hoc punctum. Hinc lephte a nullo Propheta vel Pontifice
  legitur reprehensus; sed ab Apostolo et Ecclesiastico laudatus. Cur
  ergo nos eum damnemus? Haec ideo quoque proferre placuit, quod in
  Tragoedia plenius intelligenda suum usum habeant.</p>
  <p>Dicendum tamen: Iephten et sancte votum concepisse et sancte
  explesse [Reg: explevisse] , quod infra probabitur.</p>
  <p>Percussitque ab Aroer Civitate quam Moabicis olim eripuerat
  Amorrhaeus Rex Sehoni; viae Sehoni Israeliae: ab iisdem per trecentos
  annos habitata. Sal. Ser.</p>
  <p>Usque dum venias in Menitb. Urbem in Hammonitarum termino, non
  procul Rabba, meridiem versus. Sal.</p>
  <p>Plaga magnanima fuit ergo et victoria magna nimis, hirculenta, et
  magnae fortitudinis, adde et insoliti voti effectus.</p>
  <p>Humiliatique sunt filii Ammon. Confirmatio. isto sequendi modo
  scriptura semper aliquid vehemens significat.</p>
  <p>Occurrit ei Vnigenita filia sua, cum tympanis et choris, Maximis
  laetitiae signis, ut illa tempora ferebant, derivata consuetudine a
  Maria sorore Moysis. Ser. Porro S. Iustinus q. 99. ad Orthodoxos, apud
  Corn. hic ait: Diabolum fecisse, ut filia cum cit hara gratulans patri
  victoriam, prima occurreret, ut lephte filiae unicae amantissimus
  votum violaret. Iephten vero hanc tentationem vicisse, ac filiam votam
  immolasse, ad testandam suam erga Deum pietatem: ideoque cum Catalogo
  SS. esse adscriptum.</p>
  <p>Qua visa scidit vestimenta sua. More plangentium Iudaeorum. Mirum!
  in medio triumphi tumultu, visa filia statim paternam mentem subiit
  voti reddendi necessitas.</p>
  <p>Et aliud facere non potero Quasi dicat: Votum iam editum retractare
  nequeo. quare ex illo utpote primo occurrentem immolare debeo. Addit
  Corn. Hinc patet. Iephten non intendisse vovere solum animal
  immorabile, sed et hominem, imo filiam, si primo occurreret, sic enim
  ipse illud hic interpretatur. Nemo autem melior est mentis et voti sui
  inrerpres, quam vovens. Quod tamen, Ser non probat, sentiens nihil
  determinate voluisse. Terror hostium et insultatio, in procinctu
  stantis ardor, impetus bellandi, communis boni periculum, tam exactam
  voti modum non expresserant.</p>
  <p>Fac mihi quodcunque pollicitus es. Vide et admirare in hac filia
  animos, obedientiam, religionem, et amoren patriae quibus se morti et
  immolationi generose et alacriter offert. potuisset enim ipsa patri
  replicare. Ego non vovi me Deo immolare. Nec ut, o pater, es vitae
  meae Dominus, ut me invitam devovere et mactare possis. Nolo ergo
  adolescentula et illiberis mori quare votum tuum irrito et dissoluo.
  sed noluit. Timebat enim, ne, si ipsa mortem recusaret, poena violati
  voti in patrem et patriam reciderer: ac victoria accepta in cladem
  convertetur. Corn. Porro Deus id fieri permisit, ait Ser. gravibus de
  causis. I. est: ut mortis, quam Christus Dominus causa nostra. non
  voluntate tantum ac desiderio, sed effectu uiam ac re ipsa perlaturus
  erat, figura esset clarissima. II. Vt splendesceret magis Iephtae
  fides, et summa erga Deum religio; a qua cum neque rei tam charae
  amisso, neque posteritatis amor, neque praesentis futurique temporis
  tam acerbum vulnus deducere potuissent. III. Vt similiter eximia
  tenerrimae Virgunculae fides, erga Deum religio, erga patrem
  patriamque totam pietas, et praecellens animi magnitudo, velut
  speculum, in quod Orbis terrarum totus posset intueri, publice
  statueretur. IV. Vt intelligeret Mundus universus, quam acurate,
  diligenter et inviolate, quocunque vel consilio bono vel divino monitu
  ac instinctu vota essent, Deo reddi deberent, etiamsi mille
  gravissimae occurrerent difficultates.</p>
  <p>Dimitte me! ut plangam virginitatem meam. id est, aetatem meam
  virginalem nuptiis opportunam, sed sterilitate ex voto patris damnatam
  sine prole et herede mori, erat illo aevo triste ac dedecorosum. Corn.
  Credebatur autem esse gratissimum Deo, populum illum augere sobole: ut
  Abrahae semen stellarum instar multiplicaretur; ex eaque posteritate
  nasceretur demum Messias. Quae ratio iam post adventum Christi cessat.
  Virginitas ante foecunditatem [Reg: fecunditatem] commendatur. Ser.
  Cur in montibus? Non ut Rabini fabulantur, Prophetas et doctos
  quaerens, an teneretur, sed quia haec loca resonant plangoribus. Ser.
  Verbo: quod tota illa regio montosa sit. Corn. apud quem vide et
  Threnum filiae Iephtae ex Philone Biblico.</p>
  <p>Duobus mensibus. Non annum petiit; duos tantum menses. An imminebat
  etiam festivitas? Iuste concessum hoc tempus Vterque in re tam gravi
  causas habuit suas. Ser. Reversa est ad patrem suum. Non poterat elabi
  fugere? suadentibus aliis tardare? Ser. Audi S Ambr. Quod in spectatis
  viris plenum miraculi est: hoc in virgine multo magnificentius,
  multoque illustrius deprehenditur. Nec fletus aequalium movit puellam,
  nec dolor inflexit, nec gemitus retardavit, nec fefellit hora. Rediit
  ad patrem, tamquam si ad votum rediret et voluntate propria cunctantem
  impulit. et c. cx Corn.</p>
  <p>Fecit ei sicut voverat. Rabini et ex eis Lyranus, Varabl. tradunt,
  scribas et sapientes Hebraeorum. intellecto hoc Iephtae voto,
  consultos respondisse, posse mortem filiae naturalem, a patre voto
  promissam, commutari in mortem civilem, videlicet in vitam religiosam
  et castam. itaque factum esse. Quare filiam hanc non fuisse occisam a
  patre sed fecisse se Nazaraeam, id est religiosam et quasi monialem.
  Verum sententia haec falsa est, et plane repugnat huic versui. Fecit
  ei, sicut voverat atqui voverat eam Deo non tantum mactare, sed et in
  holocaustum offere, id est, iugulatam totam cremare et comburere in
  honorem Dei (hoc enim exigebat holocaustum) ergo revera eam iugulavit
  et cremavit. Ita sentiunt apud Corn. S. Aug. Beda Procop. Rupert.
  Abul. S. Ambr. Ser. Sal. Tertull. S. Hier. D Th. Suar Less. Azor,
  aliique passim. Iudaeorum figmentum respectat: ne filii Dei Christi
  IESU Messiae nostri (quem venisse negant, multo minus perfidiae
  Iudaicae tormentis sublatum) a patre sacrificati aliquis hinc typus
  ducatur, Ser. Nulla enim illius expressior fuit figura, quam haec
  filia virgo immolata a patre pro salute Israelis Sal Corn. Fuit utique
  clarissima et Isaac immolandus, sed tantum immolandus. Substitututus
  enim fuit Aries in vepribus, praesignavit ille pro Mundi peccatis, non
  purum hominem, sed Dei filium ex Virgine incarnandum, in consummatum
  sacrificium, Deo Patri offerendum esse. Futuri autem erant Haeretici,
  Manichaei, Basilides. Aliique; qui dicerene Christum non vere passum,
  sed tantum in phantastico, aerio corpore, vel substituto Simone
  Cyrenaeo; (quem admodum Aries Isaaco, ac post In fabulis, Iphigeniae
  cerua substituti fuere) decuit ergo in tanta Mysterii dignitate, quod
  haud dubie Christianae religionis caput est; reali morte unigenitae
  Filiae, nocentissimis erroribus occurrere. Dices. Deus ergo crudelis.
  Respondet Serarius. Hoc quidem hinc Ethnici obiiciunt. Sed qui ius
  habet in nihilum etiam redigendi, petiit ob altissimas causas semel
  verum hominis holocaustum: semel voluntarium, sed effectum impedivit,
  quanta ergo crudelitas!</p>
  <p>Denique idem Auctor, praeeunte S. Anselmo, sequente Saliano, non
  obscure faventibus aliis, praesertim SS: Hier et August. Iephtaeum
  votum ac sacrificium sic defendit absoluitque et aeternitati consecrat
  praeter enim supra dicta: I. Spipitus idem in Iephte fuit, qui in
  Othoniele, Gedeone. At is non solum corporis animique vim ad bellandum
  dedit; sed etiam ad religionem cultumque Dei augendum. II. INstinctum
  a Deo hoc votum edidisse hinc convincas. Nisi enim spiritui, qui in
  Iephte fuit, votum votique huius effectus adscribatur, otiosus paene
  fuisset spiritus, neque praeclarum aliquid egisset. Nam vel solius in
  Ammonitas transitus fuisset causa; quod equidem nil magni; vel etiam
  victoriae, Si hoc me it etiam existimandus idem spiritus causa eius,
  quod inter transitum illum et victoriam interponitur; simulque cum
  transitu et Victoria describitur, voti scilicet. Fuit causa primi et
  medii: victoriae causa Deus (Filia certe statim illi adscripserat)
  utique et voti: ob quod dedit. considera verba. Si tradideris, et
  sequitur. quos tradidit in manus eius. Conditio annexa fuit, qua
  impleta pater merito se putavit obligatum. Ser III. Nulla in Scriptura
  reprehensio Iephtae, vel in vovendo eius inconsiderantiae ac
  temeritatis, vel in reddendo crudelitatis summa potius laus. 1 Reg.
  12. Hebr. 11. IV. Mirandum, cum omni tempore quidam timorati et periti
  sint, non fuisse commonitum, non absterritum. D. Non emanavit. R.
  Falsum est Laceravit pater vestes, ingemuit publice occurrit Virgo
  Datum Spatium 2. mensium, et c. V. De nulla ipsius poenitentia
  constat. quando enim? ante vel post? et tamen viri apud Canonicos
  scriptores laudatissimi barbarum hoc facinus, si quidem tale, dubio
  procul ad omnium hominum horrorem redarguissent. VI. Iephtz fides
  laudatur. Hebr. 11. Vbi autem magis apparet. quam in hoc facto?
  VII.Abrahami obedientia. et sacrificium in masculo stetit debebat
  etiam in femina (quae prima seduxit) Christi Caro moritura
  praefigurari, vera morte: et vere virginea caro interimi Quam autem
  filia prona fuit? in ipso vestigio consensit, fac mihi quodcunque
  pollicitus es. Dum omnia armis fulgent, dum pompa et laetitiae
  fervent, cum subite omnia horrore mutarentur. stetit animo. tenera
  virguncula mortis sententiae addicit, de victoria exsultat, patriae
  bono se impendere parata est, gratulatur patri. Hos im potus. pari
  constantia, mollis sexus non protrudit. D. Transgressus est Iephte
  Naturae legem R. Quid quid iubente, excitante Deo sit.</p>
  <p>non est peccatum. Abrabam animo iam iugulaverat Isaacum D. Cur Deus
  gladium similiter non avertit R. Ob rationes supra dictas.</p>
  <p>Exinde mos increbuit, etc. ut plangant Filiam Iephtae diebus
  quatuor. Funebribus encomiis et querelis illos quotennis exegerunt
  Cur? I. Ob praeclarissimi facinoris memoriam. II. Ut intelligererur,
  vota quantum vis difficilia reddenda esse III. Vt quae gaudii cum
  tympanis fuerant confortes, effent et luctus. ser. Figura et Figurati,
  Filia lephta et Humanitatis Christi, Uni genita et Uningenita
  Comparatio. IEphitas, virgo obiit: Christus, etiam ex virgine natus,
  uterque in florentissima aetate. II. Filiae fecit Iephte, sicut
  voverat: Christo Pater, sicut ordinaverat. III. Illa ex voto Patris
  immolata ; Hic ex decreto. IV. Vterque pro totius salute populi
  voluntaria victima. Vterque morte sua patrem honorare voluit, dicendo,
  Fac mihi, sicut pollicitus es. Et quidem Christi agonem, sicut a
  Iepatiade repraesentatur, clarissime descripsit Isaias c. 53. V. III a
  planxit prius Virginitatem fuam in Montibus. Hic deflevit sterilitatem
  suam, ratione effetae et in fructuosae Synagogae. Flevit super
  Ierusalem. O si cognovisses et tu, etc. Montes Christi notissimi; Mons
  Thanor, mons Oliveti, mons Calvariae VI. Duo menses, sunt figura
  Christi ambulantis super terram, ante mortem Quid nocet, ipsos duos
  menses intelligere, qui passionem proxime praecesserum. Ser. vII
  Iephtias expleto tempore redivit ad Patrem, Christus de se ipfo. Exivi
  a Patre, et veni in Mundum: iterum relinquo Mundum, et vado ad Patrem.
  Cumque se aliquoties impiis manibus Iudaeorum subduxisset tamen
  tempore decreto divinitus rediit Hierosolymam immolandus VIII. Hinc
  mos: ut quotannis in Ecclesia, quatuor diebus potissimum sanctioris
  habdomadae, feria IV.V.VI.et Sabbato mortis Unigeniti filii Dei
  luctuosissima memoria renovetur. Hinc Threni Hieremiae. Hinc aeris
  campani Forique instititium: crepitacula lignea. Musica nulla. solae
  exequiales laudes amantissimi Domini. pro omnibus in mortem traditi,
  ex cathedra peraguntur. caetera luctu et silentio serpent.</p>
  <p>Nota. Samaritani, Sichimitae, quotannis sacrificium filia lephtae,
  ut Deae instaurarunt, impie quidem, vide tamen, quo Virtutis fama
  percrebuit. Ad quantam dignitatem vel figura Christi assurrexerit At
  enim Figurati vera et per Orbem decantata Divinitas, et sepulcrum est
  gloriosum. Ser.</p>
  <p>Aliqua circa Oeconomiam Tragoediae observanda.</p>
  <p>IEphtae filiam Philo Seilam appellat. sed certi nihil habetur. Nos
  Menulemam vocamus, causas accipe. Non alibi facile leges, Christi
  Domini typum a puella expressum. expressit lephtias, Menulema a nobis
  dicta, hoc est, transportis per anagramma literis Emmanuel. nobiscum
  Deus: proprium utique Verbi Incarnati et dignissimum Nomen, Isa. c 7.
  Matth. I. Qui semes ipsum exinanavit, formam serui accipiens, in
  similitudinem hominum factus; et habitu inventui ut homo, dignatus est
  a femina praesignari, formam Virginis accipiens, in similitudinem
  Virginis factus, et habiti inventus ut Virgo. Qua specie apparuisse
  quoque seimus Gregorio Nazianecno et Laurentio Iustiniano: habuisseque
  olim templa titulo S Sophiae dedicata; nuncupatione aeterni Patris
  Sapientiae conformi. quem loquendi exhibendique modum mulio ante
  Iephtias, amabilis Christi figura suggessit, Ex hoc puncto plura dei
  duximus. II. Quum enim Tragoedo intra septa sua coercito, quam minimum
  liceat; necessario saltem concessae illecebrae ex ingenio conquirendae
  erant. Cristatas acies, spectacula, volantes Daedalos, machinas
  peregrini artificii, monstra, grallas, petauros, frugalis paupertas
  non admittebat. Sed neque Horatianae leges. quibus monemur Medeas, dum
  cruente saevium, dum lacerant infantes etc. subducere. Atqui
  sacrificium filiae Iephtae si intus peragitur; quid restat; inquies,
  nisi fastidiosa comploratio, dolor mutus, personata calamitas: ubi
  spectatorum eventibus inhiantium pathetica voluptas ubi oculorum
  curiosa incendia aurium horror, animorum affectus, pectorum in laeto
  pavore subsultus: An igitur haec omnia pendent exauro! an Tragicum
  nihil est, nisi quod pretiosum! Non possumus tenues Helenam divitem
  pingere: pingamus, ut quimus, formosam Hoc conati sumus. Sumptuosis
  Comicorum Phaenomenis unitum militem AEgyptium substituimus, totius
  Tragoediae pondus subeuntem, et quasi animam. ut ex decursu patebit.
  Hic miles Ariphanasso est, quondam inter latrones affecta Iephtae
  praecipuus. quae fiducia hominis. Principis Filiam Iephtiaden castis
  amoribus ambit. spe potiundae ciurat patrios Deos, obstaculum spei,
  sit proselytus. Hebraeis accensetur. Approbare se gestiens procus,
  contra Ammonem protectus in omnia belli discrimina vadit, iugalem
  coronam meriturus. Vt autem a Fortuna circumagitur! ut lamentabili
  Fato denique se frustratum sentit, conqueritur, ingemiscit! Melius
  legendo cognosces. Tristis Historiae exitus et insperata vicissitudo,
  quam Menulemae fatalis occursus interitusque miscuerunt, commodius
  exhauriri, certe exhiberi non poterant, quam Personae occisam
  Iephriaden amantis atque lugentis consortio. Quod ipsum pietatis
  Mysterio vacare noluimus. Quid Cantico Canticorum celebrius: illud
  occasione Nuptiarum cum filia Pharaonis scripsisse Salomonem censet
  Cornelius noster In Prolegomenis quare ad eam grammatice alludit,
  vocans filiam Principis: et cum ait, cap.I.V.9. Equitatui meo in
  curribus Pharaonis assimilavi te omninoque antelapsum scripsisse,
  colligi posse putant Salmeron Bellarm lib.I.de verbo Dei cap. s. hic
  apud eundem Cornelium a Lapide. Vtque haec sententia inter aliquos
  controversa sit: illud tamen in confesso est, Cantico isto Christi et
  Ecclesiae amores exprimi. Audi S. Hieron. in Prologo galeato. Salomon
  in Cantico Ecclesiam iungit et Christum, sanctarumque nuptiarum dulce
  - canit Epithalamium. Honorius Augustodunensis ait, sensum literalem
  esse de Filia Pharaonis. allegoricom de Ecclesia, et quacunque Anima
  ad Christum conversa. Quibus autem quantisque Pharaonissa suspiriis
  quaerit Salomonom suum, ut osculetur osculo oris sui! si typum
  spectes; Ecclesia gentium infidelitate nigra, sed postea fide formosa,
  surgit et circuit civitatem per vicos et plateas querens Dilectum suum
  ex dilecto, Christum Iesum dignantem in Sponsi nomen ire. Ita S.
  Chrysoft. Homil I. de virt. S. Ambr. serm. z. psal. 118. S. Bern.
  serm. 25 in Cant, Nos ex adverso ludimus. Christi sacram Humanitatem
  Menulemae virginis specie tectam, revera tamen viri; vir AEgyptius
  concupiscit, revera tamen puella sicut enim Menulema tenera inflexione
  posita, in virile nomen Emmanuela commutari potest; ita ARiphanasso in
  feminem Pharaonisse, explica et repone literas [Reg: litteras] huius
  nominis, suaviore sono pronuncianda [Reg: pronuntianda] , non
  Ariphanasso, sed Pharaonissa tibi occurret; ingeretque faces illius
  taedae nuptialis, quam coeleste Salomonis Epithalamium accendit. III
  Cum in Act 2. Scena. 2. legeris, Herculea manu colla deiecta: nolim,
  credas, Herculem fuisse Samsonis synchronum, quod tamen aliqui
  tradidere. lephte et Ammone longe vetustiorem faciuntEuander apud
  Virgilium, AEneae certamen Herculis cum Caco memorans; itemque
  Achelous apud Ovidium, quam vis fabularum aetates astruere vel
  indagare, paene super vacaneum videatur; non minus, quam discere
  numerum Sirenum, vel Tridentis Neptunii materiam.</p>
  <p>IV. In Act. 2. Scen. 7. Classicum et conflictus; in Act. 3. Chorus
  militum; saepe versibus intercisis, heteroclitis, anomalis quandoque
  inversis exprimuntur quod exemplo Senecae non caret. Nam in Tragoed.
  Oedipo, Act. 2. Chorus hoc artificio constat. Quia populare carmen
  Baccho decantatur; Baccharum temulentia inconditu aliquid sine ordine
  eructat. Scias orgia celebrari. Nobis imitationem suasit bellici
  conflictus truculenta species; in quo quia omnia susque deque
  vertuntur ac ruunt: Ia Act. 3. autem, quia filia intempestive Patri
  obvia, turbato victoriae cursu plausum in planctum vertit;
  accommodavimus cantum rei. Cothurnum Scenae. V. In Act. 3. Sce. 1.
  refertur, quomodo Iephtias Sacrificium Isaaci acu pinxerit, ominose
  scito huius generis imagines non fuisse Hebraeis inter dictas: teste
  Iacobo Bidermanno in sua Herodiade, VI. In eodem Act. 3. Scenam
  tertiam consequitur Scena tubarum intercalaris, nemine loquente. Neque
  idcirco theatrum contra receptum morem vacare censeas. quippe interea
  utrinque ad occursum spectantia adornantur. et vero necessario
  exspectatio Reditus Iephtaei vapacuanda erat. et acuetur autem; si
  minimum per octavam horae partem (nos etiam quarta usi sumus) victoris
  exercitus tubae intra proscenium audiatur; modo sonore conciso, quasi
  per montium oppositus, concava vallium, confraga silvarum iretur; modo
  productiore concentu, tanquam patentiore coelo, viciniore loco. Haec
  usque eo, donec cum pompa Pater in theatrum progressus, ex improviso
  in filiam impingat. VII. In Act. 3. Scen. 4. Act. 4. Scen. 1. 3. et 4
  Audies gemitus, et lamenta lephtae, vatiis affectibus agitati. Non
  enim est culpandus luctus, ait hic Serarius. Quis pattem niso mentis
  inops in funere Natae flere vetat? Considera. quid sancti viri de
  superior eatque inferiore homine scripserint In Iephte natura et
  religio pietas et dolor certabant. quis vicit? qui unigenitae suae non
  pepercit. Non deflevit vorum suum, inquit Ser. sed tristissimam filiae
  mortem suamque orbitate. posse autem in eadem re rationes causasque
  inveniri diversas, ob quas illam recte velit unus, recte item nolit
  alter, probat ex S. Tho. VIII Act. 5. Scenae 3. ansam praebuit S.
  Chrys Hom. 14. ad.populum in Iephten invectus, sed tantum modo
  declamatorie. Novi, inquit, quod in fidelium multi crudelitatem et
  inhumanitatem nobis exprobrant propter hoc sacrificium. producimus
  ergo Bagloam barbarum: qui, dum Iephtaeum facinus execratur [Reg:
  exsecratur] , nostris usibus seruit IX. Act. 5. Scenae. ult. media
  pars, nom obscure ad Christi patientis Mysteria alludit; seque
  paulatim Figura in Figuratum evoluit Id enim vero agebatur Huc Serarii
  Salianique respexit pia iudicandi felicitas. X In littore fumus.
  Tragoediae syrma pullo velamine inducitur, trahitque secum Hebdomadae
  sanctae complorationes finitur threnis. post asteriscos tamen, quos
  ultimo folio invenies, aperit se coelum et gloriosa Christi Anastasis.
  ideo distinximus: ut, si quis Senecae Herculem. Oetaeum non damnaret;
  iustius nostrae quoque imitationi ignosceret: quam quam magna in
  utroque disparitas ibi enim Hercules post fata gloriosus apparet, in
  ipso exitu Tragoediae. Aureum seculum [Reg: saeculum] , quod ex
  Christi morte; in sine nos promittimus, luctum temperat, non aufert
  omnino. Omnis illa hilaritas procul ab oculis, eminus scintillat, et
  vaticinio modice praegustatur. Caetera omnia adhuc maerent His
  initiatus, quisquis es, nostra lecturus specta; spectaturus lege.</p>
</div>
<div type="level1" xml:id="main">
  <head>Main</head>
  <div type="level2" xml:id="personae.">
    <head>PERSONAE.</head>
    <p>Iephte, Iudex Hebraeorum nonus. Iephtias Menulema. Filia.
    Ariphanasso. Assecla Iephtae praecipuus. Legati Galadini ad Iephten.
    Ammon. Rex Ammonitarum, hostis Hebraeorum. Beharola [et] Iaramazda,
    eius Palatini. Orator Iephtaeus, Ad Ammonem Regem. Aodus [et]
    Baracus, Domestici Menulema. Exploratores Galadini. Nuncii [Reg:
    Nuntii] duo. Bagloas barbarus. Chorus Asseclarum Iephtae. Militum.
    Sodalium Menulemae. quas inter,primariae Rachel, et Thamar.</p>
  </div>
  <div type="level2" xml:id="actus-i.">
    <head>ACTUS I.</head>
    <p></p>
  </div>
  <div type="level2" xml:id="scena-i.">
    <head>SCENA I.</head>
    <p>Iephta a fratribus eiecit status, et conditio in terra Tob.
    Iephte.</p>
    <p>PRofunda coeli testor, et Solis iubar,</p>
    <p>Qui stare rapido iustius in curru, stetit:</p>
    <p>Donec subactis quinque totas Regibus</p>
    <p>Acies recisas Noster aequavit solo.</p>
    <p>Et te Manassen cuius ad stirpem nepos</p>
    <p>Demitto ramum: cumque cognata tribu</p>
    <p>Cineres paternos testor; eiectum domo</p>
    <p>Livore fratrum, vindices poenas tamen</p>
    <p>Sumpsisse nunquam. Damna, contemptum, fugam,</p>
    <p>Fugaeque iuncta mille perpessus mala.</p>
    <p>Nihil regessi sontibus; quodque miseris</p>
    <p>Lucrum vocatur, fortiter fui miser;</p>
    <p>Extorris, indefensus, infelix, egens,</p>
    <p>Nec vindicandi causa deerat, defuit.</p>
    <p>Animo voluntas prava non poteram dolos</p>
    <p>Iniuriasque strenua ulcisci manu?</p>
    <p>Nisi forte lateri vile ferrum hoc exprobrat:</p>
    <p>Vanique Iephten frigidum pulsant metus!</p>
    <p>Aliud loquuntur bella, caedes, funera.</p>
    <p>Quisquis resistit hostis, in praedam iacet.</p>
    <p>Nostrum quod autem denique est piaculum</p>
    <p>Quod profugus erro Bruma bis posuit nives:</p>
    <p>Ex quo per omneis [Reg: omnes] tractus aerumnas feror,</p>
    <p>Sine crimine exsul hospes in certitatis,</p>
    <p>Vetiti cubilis erimen alienum luo:</p>
    <p>Habeorque solo secelere Genitoris nocens,</p>
    <p>Infausta proles: ergo non licuit mihi</p>
    <p>Libare primos, sorte nascenti mala,</p>
    <p>Sine nube Soleis! odia sustinui prius</p>
    <p>Quam nosse potui. luce vix visa bene,</p>
    <p>Agitant ab utero matris. infantem quoque</p>
    <p>Invidia iam damnarat. Incubuit viro,</p>
    <p>Succrevit annis, atque vites cum pari</p>
    <p>Sumpsit novas aetate. Post obitum patris,</p>
    <p>Mutare patrium cogor immeritus solum;</p>
    <p>Parvos penates, Coniugem mecum trahens,</p>
    <p>Thalamique fructum Filiam: sed unicam.</p>
    <p>In hac propago tota stat, non altero</p>
    <p>Subnixa sexu. sic quoque agnosco Dei</p>
    <p>Celebroque gratum munus. et numerom et marem</p>
    <p>Quamquam una tantum, pensat. et tanti est mihi.</p>
    <p>Fateor. labores sola permulcet meos,</p>
    <p>Dum Tobitanos versor inter accolas:</p>
    <p>Vnusque contra Fata luctor ac famem.</p>
    <p>Venalis olim Martis invasi viam:</p>
    <p>Et nunc feras trucido, nunc homines feros,</p>
    <p>Alimenta librat gladius: ut cibos emam,</p>
    <p>Manus et arma vendo. Vitae prodigus,</p>
    <p>Nullius heres, miles omnium, sequor</p>
    <p>Aliena castra: remque et ex hasta meae</p>
    <p>Suspensa vitae fila bellator geor.</p>
    <p>Hac lege signa nostra praesens adpetit,</p>
    <p>Haec capta bello spolia partitur cohors.</p>
  </div>
  <div type="level2" xml:id="scena-ii.">
    <head>SCENA II.</head>
    <p>Iephte a maioribus natu Populi Galadini Iudex ac Princeps
    salutatur. Legatus I. Legatus II.</p>
    <p>Iephte.</p>
    <p>LEgatI. Nisi ludit oculos error, aut captos tenet;</p>
    <p>Per tot viarum spatia quaesitum diu</p>
    <p>Virum occupamus. barba, caesaries, color.</p>
    <p>Et praeliari vultus ira nobilis,</p>
    <p>Totumque corpus arduum spirant Ducem,</p>
    <p>LEG. II. Alloquimur, ipse est. frontis agnosco notas.</p>
    <p>Veterem iuventam torvus ostentat decor.</p>
    <p>LEG. II. Magnanime Iephte. IE. Qui meum nomen viri</p>
    <p>LEG. I: Tuo, rogamus, liceat ad fatu frui.</p>
    <p>IEPH. Qui me salutant? LEG I. Ex Galadino suum</p>
    <p>Missi Senatu Principem, cives tui.</p>
    <p>IEPH. Removete titulos: exsulem fratres mei.</p>
    <p>LEG.II. Legeis [Reg: Leges] et enses, et tribunal inclytum [Reg:
    inclutum] ,</p>
    <p>Summique totam te Magistratus volunt</p>
    <p>Penes esse summam. IEPH Nonne vos estis, quibus</p>
    <p>Displicuit olim, nunc petitus in Ducem?</p>
    <p>Displicuit autem! mollius facto loquor:</p>
    <p>Veluti cadaver sontis horrori fuit:</p>
    <p>Orbum, indigentem, funere atratum patris,</p>
    <p>Sedibus avitis eque natali solo</p>
    <p>Eliminastis [Reg: Eliminavistis] , nonne vos Illi viri!</p>
    <p>LEG. I: Errorem an o dium, facinus admissum vocas?</p>
    <p>Voces utrum vis, dum reis neutrum imputes.</p>
    <p>Miserere patriae. IEPH. qua expulistis, LEG. I: civium.</p>
    <p>IEPH. Qui me expulerunt LE.I. qui reposcunt supplices</p>
    <p>Et nunc vel humeris altius referent suis.</p>
    <p>Miserere fratrum, sanguinis certe tui.</p>
    <p>IEPH. Fecere qui pudenda LE I. Qu os facti pudet.</p>
    <p>LEG. II. Avus ille noster, cuius in somnis vigor</p>
    <p>Fatidicus et secreta rimati sagax;</p>
    <p>Noctu loquentis certus interpres Dei:</p>
    <p>Quamquam nefando venditum fratrum dolo</p>
    <p>Compedibus arctis durus onerarat chalybs;</p>
    <p>An non per omnem deinde sublimis Pharon</p>
    <p>Pietate crimen vicit, ac mangonibus</p>
    <p>Ignovit ultro? Saeva cum premeret fames,</p>
    <p>Populis aristas. regis e curru, velut</p>
    <p>De nube sparsit. Tu piam mentem quoque</p>
    <p>Ad molliora flecte. si damnas reos;</p>
    <p>Habes fatenteis [Reg: fatentes] , si faves obnoxiis;</p>
    <p>En deprecanteis [Reg: deprecantes] . nostra, permittas modo,</p>
    <p>Perenne nomen culpa restituet tibi.</p>
    <p>LEG. I. Placare fatis, nosque subiectos rege;</p>
    <p>Tuoque nutu verte belli cardinem.</p>
    <p>Felicitatem nullus oblatam fugit.</p>
    <p>IEPH. Ignarus, isto nomine aerumnas tegi.</p>
    <p>LEG. I. Quis sceptra spernat? IE. sorte contentus sua.</p>
    <p>Regnum obtulistis: aliquid in nobis puto</p>
    <p>Regno esse maius: quod dare animosus potest</p>
    <p>Sibi quisque miles: iam dedit Iephte sibi.</p>
    <p>LEG. II. Privata si te permovent minus bona:</p>
    <p>Saltem obstinatum publica exorent mala.</p>
    <p>Erramus, ut quae navis acta per fretum</p>
    <p>Dubiam procellis scindit incertis viam.</p>
    <p>Rectore nullo. certa tu miseris salus.</p>
    <p>Accede puppim, prora parebit tuo</p>
    <p>Moderanda clavo laxa tu Zephyris potes</p>
    <p>Implere vela: solus insani maris</p>
    <p>Sedare fluctus: solus expositum Africo</p>
    <p>Firmare malum, dulce sidus omnium.</p>
    <p>IEPH. Cum circumactos saeva tempestas rotet;</p>
    <p>Suscipere clavum iubeor eversa rate.</p>
    <p>Quam turbo caesis penitus illi fit vadis.</p>
    <p>Tunc, cum secundae Sortis in placido sale</p>
    <p>Spiravit aura; ne quidem in transtris sedens</p>
    <p>Permissus imis, triste ventorum otium</p>
    <p>Supplere remo. certa iam miseris salus,</p>
    <p>Extemporalis iam gubernator scio</p>
    <p>Afflare ventos: solus insani maris</p>
    <p>Arcere fluctus dulce iam sidus vocor.</p>
    <p>Qua dote vobis iste fugitivus placet?</p>
    <p>LEG. I. Placere Summi qua Duces belii solent:</p>
    <p>Virtute, fama, Marte, fortuna, manu.</p>
    <p>IEPH. Bellona, non natura, sic docuit loqui.</p>
    <p>Nec me probari video, sed gladium meum.</p>
    <p>LEG. I. Ammonis omneis [Reg: omnes] quotquot agnati sumus,</p>
    <p>Si Dominus esse respuis, servos facis.</p>
    <p>IEPH. Necessitas expressit haec suspiria!</p>
    <p>Solo timore colitis infida est, Honor,</p>
    <p>Fragilisque glacies, tremula quem defert manus.</p>
    <p>Apparet esse marmor, apparet nitens:</p>
    <p>Solidamque mendax spondet adituris viam,</p>
    <p>Ceu solida tellus flante resolutum Noto</p>
    <p>Fallit labanteis. Lubricum figit pedem</p>
    <p>Terrore solo plebis electus. metu</p>
    <p>Tanquam gelu vos horrida astrictos mihi</p>
    <p>Formido sistit. firma sperem foedera</p>
    <p>Et corda ab istis! nempe, postquam vicero.</p>
    <p>Tepefacta pennis mollibus Favonii,</p>
    <p>Iterum liquescent. fluxa popularis fides:</p>
    <p>Donec timore pectus ac venae rigent,</p>
    <p>Incerta durat. si parum remiserit</p>
    <p>Hostile frigus; mobile antiquum tenet.</p>
    <p>Calidoque levitas impetu prior salit,</p>
    <p>Promissa cum fulgore subsidunt suo.</p>
    <p>Lucens honoris crusta, quam vester modo</p>
    <p>Glaciare visus pavor, in instabiles aquas</p>
    <p>Reditura, Iephten fabulam mundo dabit.</p>
    <p>An dabitis ipsi? rursus expellar foras.</p>
    <p>Ingenia novi vestra nunc summo gradu;</p>
    <p>Mox statuar imo ludicrus Princeps loco.</p>
    <p>LEG.I. Si quid sacri sanctique, si quid Numinis</p>
    <p>Verenda seruat Arca: perpetuum regas,</p>
    <p>Vovemus ambo. forte propositum, semel</p>
    <p>Rite auspicatum, nulla mutabit dies.</p>
    <p>Hac lege nostrum petimus ut bellum geras,</p>
    <p>IEPH. Iurate. L.L Coelo teste sancitam tibi</p>
    <p>Damus intonato iure iurando fidem.</p>
    <p>IEPH. Et ego vicissim capitis oppositu mei</p>
    <p>Sceptrum paciscor iamque communes erunt</p>
    <p>Fortunae et hostes. fidite: est mortis mihi</p>
    <p>Contemptor animus: vita, quam pro patriae</p>
    <p>Focis et Aris, proque castis legibus</p>
    <p>Libens in auras cum die proiecero,</p>
    <p>At ille nostri generis exitium ac lues</p>
    <p>Funestus Ammon, unde cristas erigit</p>
    <p>Subito superbas, seque terribilem facit?</p>
    <p>LEG. I. Nostris avarus imminens praedo bonis</p>
    <p>Sua possideri iactat: auferri sua:</p>
    <p>Sua detineri iura. se Dominum soli:</p>
    <p>Sibi vindicare statuit armis omnia,</p>
    <p>Fastum saginaturus alieno suum.</p>
    <p>Parum est, minari dira: re firmat minas.</p>
    <p>Populatur, urit, mactat, insequitur, rapit,</p>
    <p>Hostisque ab omni parte violentus volat.</p>
    <p>Hyrcana qualis seminis misti [Reg: mixti] fera,</p>
    <p>Sub rupe Pholoes, aut Gelonorum specu,</p>
    <p>Assueta factus pascere ex rapto suos,</p>
    <p>Infesta reddit mortibus late loca.</p>
    <p>Non illa mane, non vagatur vespere</p>
    <p>Impune passim funera et muto iacent</p>
    <p>Armenta campo. nemo saevitiam gulae</p>
    <p>Prohibere potis est, frangit hastas bellua,</p>
    <p>Adicitque cumulo membra spirantis viri,</p>
    <p>LEG. II. Non ante, quem sors cunque dederit exitum,</p>
    <p>Cessabit Ammon; quam puellarum greges,</p>
    <p>Iuvenesque mistos [Reg: mixtos] senibus ac pueris viros,</p>
    <p>Et universam gentis Isaciae domum,</p>
    <p>Sub abominandi miserit furcas iugi.</p>
    <p>Nostris ademptum bobus in nostrum parat</p>
    <p>Transfette collum. reprime meditatum nefas:</p>
    <p>Coelum nefandi capitis aspectu leva.</p>
    <p>Revise fratres, civibus pacem refer.</p>
    <p>IEPH. Maspham petamus: qua virenteis [Reg: virentes] porrigit</p>
    <p>Scenas in alto colle frondosum nemus,</p>
    <p>Speculamque turris aperit heic [Reg: hic] Domino loquar.</p>
    <p><hi rendition="simple:bold">CHORUS</hi></p>
    <p>Affectarum IEPHTAE. Irridet vanam Mortalium ambitionem. Principi
    novo inexspectatam Felicitatem gratulatur.</p>
    <p>DIra regnandi nimis, heu, cupido</p>
    <p>Vrit humanas stimulatque mentes.</p>
    <p>Nulla vis peior rabie superbi;</p>
    <p>Quem pudet sortis medium tenentis.</p>
    <p>Semper erecto pede tendit ultra,</p>
    <p>Nec timet casum: modicaeque visa</p>
    <p>Gloriae terram fugientis umbra;</p>
    <p>Si per obscuram tenuata nubem</p>
    <p>Forte tralucet; furit incitato</p>
    <p>Assequi passu furit, et laborat</p>
    <p>Vota congestis satiare votis.</p>
    <p>Larua sub noctem vaga somnianti</p>
    <p>Admovet factas per inane Morpheus.</p>
    <p>Ille se (quid non simulacra possunt!</p>
    <p>Aeris prima regione laetus</p>
    <p>Credit emensa superare Olympum.</p>
    <p>Sic humi repens fruitur tumultu</p>
    <p>Mentis, et caecum caput inter alta</p>
    <p>Nubila condit.</p>
    <p>Qualis occasum prope Solis, Iris</p>
    <p>Mille, sed vanos, pluvio colores</p>
    <p>Desuper pendens iaculatur arcu.</p>
    <p>Missili picto puer aut viator</p>
    <p>Haeret affixus; lepidoque pascit</p>
    <p>Lumina monstro,</p>
    <p>Haut [Reg: Haud] secus fallax ubi fulsit ostrum:</p>
    <p>Sit licet fallax; oculus videntis</p>
    <p>Saucius gratum stupet ad colorem</p>
    <p>Fascino tanquam magico rotetur,</p>
    <p>Non capit se se. Cupit, ardet, audet.</p>
    <p>Lana, quid refert? rubeat sereno</p>
    <p>Imbre Sidonis medicata succi, an</p>
    <p>Sanguine humano, modo per patentem</p>
    <p>Purpura fulgens gradiatur urbem,</p>
    <p>Sola dementi placet haec voluptas:</p>
    <p>Summa votorum, pretiosus error.</p>
    <p>Vtque bis tinctum diadema gestet;</p>
    <p>Piscis infectum Tyrii cruore,</p>
    <p>Tabe civili cruor execrandum [Reg: exsecrandum]</p>
    <p>Inficit alter.</p>
    <p><hi rendition="simple:bold">CHOR Pulcrius [Reg: Pulchrius] Iephte
    Ducis auspicatum</hi></p>
    <p>Coepit ordiri sine fraude munus:</p>
    <p>Ambitus expers, procul a fragore</p>
    <p>Regios palma quatiente postes;</p>
    <p>Annuit tarde, propior neganti.</p>
    <p>Gloriam contra violentus ipsam</p>
    <p>Fronte cunctator stetit irretorta:</p>
    <p>Durus affusam pedibus relinquens,</p>
    <p>Ista plorantem: sine, fortis Heros,</p>
    <p>Osculo stringam, mea fulcra, plantas.</p>
    <p>Debiti pridem tibi, quae mereris,</p>
    <p>Nostra supremi cape signa suris.</p>
    <p>Dignus extolli, pariare flecti.</p>
    <p>Victus hac nemum ratione Iephte,</p>
    <p>Supplicem puris manibus levavi:;</p>
    <p>Factus exempli melioris auctor.</p>
    <p>Imperet, quisquis fugit imperare.</p>
    <p>Se ruiat gaudens Dominus vocari.</p>
    <p>Plebs amet primas, habeatque nunquam.</p>
    <p>Alta miretur, iaceatque in imo.</p>
    <p>Se recludendis foribus Palat I</p>
    <p>Vilis obtrudat pretio satelles:</p>
    <p>Cum Magistratu vacat Aula summo;</p>
    <p>Principis laus est speciosa, posci,</p>
    <p>Eia, nudemus gladios, Sodales,</p>
    <p>Huius ut durent monumenta famae,</p>
    <p>Floreant siluis, acieque ferri</p>
    <p>Scripta cedrorum referant tabellae.</p>
    <p>Arborum cortex, titulos honoris</p>
    <p>Seruet incisos, seriemque facti,</p>
    <p>Sceptra votivis precibus petita</p>
    <p>De genu supplex alius capessit:</p>
    <p>Regnet ut lephte, meruit rogari.</p>
    <p><hi rendition="simple:bold">CHORUS.</hi></p>
    <p>Scribere, nihil est. nos quoque fortis</p>
    <p>Exempla viri canta sequamur.</p>
    <p>Animus magnus dominansque sibi.</p>
    <p>Immane Bonum est. caetera parus.</p>
    <p>Quid stemma iuvat? patriae quid opes?</p>
    <p>Exsul, profugus, contemptus, inops</p>
    <p>Virtute sua surgit in altum.</p>
    <p>Nobilis ergo nomine dignus,</p>
  </div>
  <div type="level2" xml:id="incipit-a-se-nobilis-esse">
    <head>Incipit a se nobilis esse,</head>
    <p>Centum ceris nixus avitis</p>
    <p>Miles fragili nititur hasta.</p>
    <p>Qui maiorum laude superbit,</p>
    <p>Aliena crepat proprium cuique est.</p>
    <p>Vivere vitam; sed nempe suam,</p>
    <p>Quaerere honores; sed nempe suos.</p>
    <p>Spoliisque frui; sed nempe suis.</p>
    <p>Vtque alterius corpore manans</p>
    <p>Sudor mea non per membra fluit;</p>
    <p>Ita nec pulcri [Reg: pulchri] gloria facti</p>
    <p>Communis erit, Carpite Iuvenis</p>
    <p>Breve declivis spatium vitae.</p>
    <p>Dum vena calet, sanguis abundat.</p>
    <p>Et stant solido robore vires;</p>
    <p>Magna geramus. vivite laeti,</p>
    <p>Stringite ferrum, melior sensim</p>
    <p>Praeterit aetas. levis hora fugit.</p>
    <p>Iam tempus adest. mihi materia</p>
    <p>Fortia bello fiet agendi</p>
    <p>Barbarus Ammon. frustro chalybis</p>
    <p>Emitur pretii maioris honos,</p>
    <p>Bene pallenti dignior auro.</p>
    <p>Fortuna volat, Fortuna rapit,</p>
    <p>Fortuna dedit, Fortuna dabit.</p>
    <p>Hanc Fortunam sibi quisque facit,</p>
    <p>Fata in manibus, non pulvillo,</p>
    <p>Potiora sedent. domat indomita</p>
    <p>Omnia Virtus:</p>
  </div>
  <div type="level2" xml:id="actus-ii.">
    <head>ACTUS II.</head>
    <p></p>
  </div>
  <div type="level2" xml:id="scena-i.-1">
    <head>SCENA I.</head>
    <p>Ariphanasso, miles AEgyptius, assecla Iephtae praecipuus, suum
    amorem in filiam eius Menulemam aperit.</p>
    <p>Ariphanasso.</p>
    <p>AUt ego fateri me mihi non audeo:</p>
    <p>Aut patitur aliquid animus ignotum sibi:</p>
    <p>Certe aliquid illi simile, quod vulgo vocant</p>
    <p>Amare. nam cur lephtias semper meis</p>
    <p>Oculis oberrat? cur inhaerens Virginis</p>
    <p>Defixa facies vulnus in venis alit?</p>
    <p>Cur metuo, ne praeripiat alter coniugem?</p>
    <p>Cur arma quondam levia, sunt oneri modo?</p>
    <p>Ecquid videri cupio comis ac decens?</p>
    <p>Menulema totum cordis occupat sinum.</p>
    <p>Scribunt beatum nomen iniussae manus;</p>
    <p>Iniussa noto lingua modulatur sono:</p>
    <p>Ignata rerum subiicit fesso quies,</p>
    <p>Interque ruptus saepe proloquitur sopor!</p>
    <p>Semper recursat. pectus incessunt meum</p>
    <p>Natura. mores, forma, virtus, indoles.</p>
    <p>Vna est puella. tamen in hac Veris lepor,</p>
    <p>Aestatis ardor, mitis Autumni decor</p>
    <p>Omnis relucet. sola florem possidet</p>
    <p>Melioris aevi. Miles AEgyptum ferens</p>
    <p>Et genere et ore, castra multo tempore</p>
    <p>Iephrae secutus; eius, ecce, filiam</p>
    <p>Vt vidi, inarsi; qualis arescens thymus,</p>
    <p>Aut tincta vivi pinus imbre sulphuris,</p>
    <p>Vix admovetur pineae propius faci;</p>
    <p>Fax gemina surgit. Patrios testor Deos:</p>
    <p>Non me cupido Veneris Idaliae puer</p>
    <p>Exagit at intus tetigit aliis ignibus</p>
    <p>Siderea lampas, sorde terrestri carens.</p>
    <p>Menulema toties visa probitatem docet.</p>
    <p>Vel hoc, quod opto, dulce, vel nullum extitit [Reg: exstitit]</p>
    <p>Verum pudici pectoris connubium.</p>
    <p>Opta modeste. tune natam principe</p>
    <p>Vilis Canopi verna sponsam duxeris!</p>
    <p>Ceruam volantem retibus capias prius:</p>
    <p>Immodica poscis: quaque torreris, nimis</p>
    <p>Pretiosa taeda est. vilius plebs uritur</p>
    <p>Relinque amoris castra, Gradivi Cliens.</p>
    <p>Ad alia te dispone bella, si sapis.</p>
    <p>Si saperem, amarem! dura sunt amantium,</p>
    <p>Iniqua certe fata. vix datur simul</p>
    <p>Sapiens amansque, dulce desipere est proco.</p>
    <p>Inepte! quale nomen ore hoc excidit?</p>
    <p>Severa virgo capiet affatus proci!</p>
    <p>Sponsus vocabor. Ille tu sponsi ratum</p>
    <p>Ambire titulum, quem mereri fors negat.</p>
    <p>Conditio prohibet militis! quid sis, vides.</p>
    <p>Ad haec inops et pauper audendum est tamen.</p>
    <p>Timidus petitor, ludus est uxorius.</p>
    <p>Stricta sagaces lance trutinanti metus,</p>
    <p>Arcteque nimium iura statuenti sua;</p>
    <p>Quamvis superbum dives enumeret genus</p>
    <p>Felix temeritas rustica nati in casa,</p>
    <p>Dotem ac puellam saepe ridens abstulit.</p>
    <p>Ariphanasso, rudis adhuc es artifex.</p>
    <p>Lenocinandi! tempus observant aves.</p>
    <p>Imitare faustas. sol inaequalem rota</p>
    <p>Evoluit annum. truditur dies die,</p>
    <p>Tres iste candens Gratias secum vehit:</p>
    <p>Niger ille lites, odia nupturis refert.</p>
    <p>Tot in ter horas, una laetior altera,</p>
    <p>Se consequuntur ordine, ac mutant vices.</p>
    <p>Vtque inquietas astra per noctes volant;</p>
    <p>Amor omnis in vertigine est. semper tremit,</p>
    <p>Semper movetur, igitur excubias age.</p>
    <p>Tunc admovendae sunt verecundae preces.</p>
    <p>Cum clarioreis [Reg: clariores] Hesperus sparget comas.</p>
    <p>In omne gyra corpus obsequium. notet</p>
    <p>Virgo, probetque, voce vel nutu. potes</p>
    <p>Illicere verbis rite compositis, potes.</p>
    <p>Factis mereri. Respicit sellam ? prior</p>
    <p>Accurre, pnialam poscit? hanc manu tene.</p>
    <p>Intrabit horros? floribus lectis scias</p>
    <p>Ingerere, castus quidquid Hymenaeus monet.</p>
    <p>His regnat, his dominatur in septis Amor:</p>
    <p>Etiam ille coelo missus, et sanctae facis.</p>
    <p>Sertum ligabit ? affer immistas [Reg: immixtas] croco</p>
    <p>Violas, et omen pronubi myrtum tori.</p>
    <p>Simulare fas sit signa vicinae necis.</p>
    <p>Rogabis olim, sed renidens; funebris</p>
    <p>Nolit sepulcro titulus inscribi tuo.</p>
    <p>Ne terreare. non recusant, dum negant.</p>
    <p>Rigor pudicas gratus accendit preces.</p>
    <p>Nulli puellae tigris uber praebuit.</p>
    <p>Menulema ferrum corde gestaret triplex!</p>
    <p>Ne precibus obstet, multa in unum congere.</p>
    <p>Lacrymare [Reg: Lacrimare] , ride, supplica, gaude geme.</p>
    <p>Omnia domabunt, quae domare singula</p>
    <p>Nunquam [Reg: Numquam] valebant. artifex occasio est.</p>
    <p>Inflat puellas fastus. insons lephtias.</p>
    <p>Non est is ore candor, aut facies ea.</p>
    <p>Vt saeva fallat, falsa tectum saeviat:</p>
    <p>Livore, et ira, et fraude feminea procul.</p>
    <p>O quam politos blanda sermones serit.</p>
    <p>O quam decenter ore flexanimo silet!</p>
    <p>Spera faventem: denique expugnabilem.</p>
    <p>Quam cunque fingas, mulier est, ceram optima</p>
    <p>Mentitur albam. decipit dum flectitur.</p>
    <p>Nescis superbas esse, quae forma nitent?</p>
    <p>Quondam aliqua, speculo teste consulto, Dea</p>
    <p>Sibi videtur. Memphis hoc dicet tibi.</p>
    <p>Meliora nasci credis alieno Polo</p>
    <p>Exempla sexus? sibi genu poni volunt,</p>
    <p>Cilicumque calamos frangi, et uri cinnamas</p>
    <p>Formosa tantum non adorari cupit.</p>
    <p>Superumne odores sparserim iuvenculae!</p>
    <p>Ac si sit I sis, sistra quam circum strepunt!</p>
    <p>Ac si Cybele cincta turribus parens!</p>
    <p>Ac si retorquens flava Bubastis iubam!</p>
    <p>Ergo potenti tura, respuerem sacram</p>
    <p>Adolere acerram! nimis amarem frigide.</p>
    <p>Qui me Triones, quis Bootes vicerit</p>
    <p>Ningente canos obtegens plaustro Getas!</p>
    <p>Quin balsamum, quodcunque Niliacis fluit</p>
    <p>Sudans genistis; totam Arabiam, et ultimos</p>
    <p>Cremem Sabaeos: memet incendam super,</p>
    <p>Fidele bustum. Stulte: nimirum tuas</p>
    <p>Dignetur aras aut honorem indebitum!</p>
    <p>Hebraea Virgo Numen unicum colit,</p>
    <p>Non Numen esse vult. licet, nisi deieras,</p>
    <p>Mereatur esse. Luna, Sol, testes erunt.</p>
    <p>Si minimus inter claustra servanteis [Reg: servantes] tori</p>
    <p>Habeare servos, astra digito tangeres.</p>
    <p>Quid? quod perustum Sole, rugosae cutis</p>
    <p>Ferrugo turpat: illa Sithonias nives</p>
    <p>Candore superet, ore Paestanas rosas,</p>
    <p>Quid? quod paternae legis astertor tenax</p>
    <p>AEgyptios Iudaeus omnis oderit!</p>
    <p>Quid? quod profanus, irresectus; caetera</p>
    <p>Vt cuncta adessent atque confluerent bona,</p>
    <p>Soceri colentis Numen adversum tibi</p>
    <p>Gener esse nequeas. desine. insanis miser.</p>
  </div>
  <div type="level2" xml:id="scena-ii.-1">
    <head>SCENA II.</head>
    <p>Rex Ammonitarum furens minas et arma spirat. Iudaeos urit
    sarcasmis. Ammon R. [Abbr.: Rex] Iaramazda, Beharola, palatini.</p>
    <p>Ut patiar ista! quid mihi cum sabbatis</p>
    <p>Phanaticoque Mose? cuius cornua</p>
    <p>Flammante circum ducta gyro tempora</p>
    <p>Haut [Reg: Haud] facio pluris, quam caprae, vel pessime</p>
    <p>Olentis hirci. Quidlibet fingit sibi</p>
    <p>Vecors Apella. fingat autem (quis vetat?)</p>
    <p>Ranas trifauces ex avernali lacu:</p>
    <p>Superet quoque una. voce Scyllaeas canes.</p>
    <p>Nubes locustas saeta cataphractas vomat:</p>
    <p>Culicesque natos turbido cinerum globo</p>
    <p>Barrisque muscas mole certanteis [Reg: certantes] sua,</p>
    <p>Quarum proboscis terebret armatum bovem.</p>
    <p>Spatiosa volitans ulcera infigat cynips [Reg: Cinyps] :</p>
    <p>Quanta nec aquoso ventre cucumis exhibet,</p>
    <p>Mutentur amnes sanguine, et virgae anguibus.</p>
    <p>Styx atra tenebras glomeret horrendas situ.</p>
    <p>Fulgura sequantur visa nec Iovi prius.</p>
    <p>Congesta medium fulmina eripian diem,</p>
    <p>Reddantque tanto luce peiori tonans</p>
    <p>Coelum omne utroque ab axe confractum ruat.</p>
    <p>Mors dira noctu subeat orbandas domos.</p>
    <p>Nihil moramur. Vulsum ab imo marmore,</p>
    <p>In latera sectum gemina consurgat fretum.</p>
    <p>Namque istud etiam iactitant sicco pede</p>
    <p>Cum transmearent semitas rubri maris;</p>
    <p>Hinc aequor atque hinc aggeratum pensili</p>
    <p>Fastigiatae [Reg: Fastigatae] madida turris culmina</p>
    <p>AEquasse fluctu quanta non fiducia est!</p>
    <p>Equidem crepanti talia irasci piger.</p>
    <p>Miserorque potius. plura fingant, ut volent,</p>
    <p>Plenasque Verpi somniis noctes trahant:</p>
    <p>Dum non nocenteis [Reg: nocentes] opibus insidias struant,</p>
    <p>Inhientque regnis. Quod sub aspectum cadit,</p>
    <p>Insinuat olim fama, calcatur pede;</p>
    <p>Confestim et habeant! fasve Sabbatariis</p>
    <p>Sit triste solis ex rapina vivere!</p>
    <p>Gens versipellis, profuga Phariis finibus,</p>
    <p>Ab usque Nilo: (cuius arcanos bibens</p>
    <p>Fontes veneno polluit, septem ostia</p>
    <p>Vetteranda semper;) asserit terras sibi.</p>
    <p>Quascunque transit. Sceptra Regum spernere</p>
    <p>Violare ius alterius, in minimis habent.</p>
    <p>Scitere caussas; Numen allegang supra</p>
    <p>Pavendum et infra, maximum, invisum tamen,</p>
    <p>Sic Fata velle. Vt Dii Deaeque hos transfugas!</p>
    <p>Sic velle fata! Quam licentiae dolus</p>
    <p>Praetendit umbram! ni statim morem geras.</p>
    <p>Portenta, Diras, totque poenas ingerunt,</p>
    <p>Aures ut ambae tinniant, sudor fluat,</p>
    <p>Stantesque rigido vertice albescant pili.</p>
    <p>Lunae iuvenci Solis incurrent equos.</p>
    <p>Putei rubebunt: pocula inficiet cruor.</p>
    <p>Asinae loquentur pecora saxosum sonans</p>
    <p>Necabit imber. flumina avertent quas.</p>
    <p>Refixa vacuis nemora migrabunt iugis.</p>
    <p>Immodica venti vis reclinabit cavos</p>
    <p>In prona montes terga, fluvios in caput.</p>
    <p>Ipsis tremendas noctuis ac Manibus</p>
    <p>Noctes minantur, suppares AEgyptiis.</p>
    <p>Haec inter urbes, claustra, saltus, oppida,</p>
    <p>Avium rapaces more foedarum obsident.</p>
    <p>Rostris, et uncis pedibus Harpyias putes,</p>
    <p>Heu noxa Moabiti pro Iebusaei pudor!</p>
    <p>Gananaea labes! pabula, heu, mustum et seges</p>
    <p>Aluere pullos cortis Isaciae tua.</p>
    <p>Dispertiuntur latifundia in Tribus.</p>
    <p>Iuvat ordinate prosequi in iustum scelus.</p>
    <p>Mensura funis cuique glebam dividit.</p>
    <p>(Ad laqueum ab alto pendulum et funem alterum)</p>
    <p>Haec Beniaminus, ista Iosepho satus</p>
    <p>(Possideat arva. collis huius vinea</p>
    <p>Pascat Manassen. illius ad Austrum siti</p>
    <p>Vva Rubeni tam propior autumnus riger</p>
    <p>Hinc Gadianas, inde Nephtalides nurus.</p>
    <p>Vt vos citatus fervidis Phlegethon vadis,</p>
    <p>Fluidoque fumans igne Cocytus riget.</p>
    <p>Faucibus in ipsis Tantali arescat latex,</p>
    <p>Fugitiva poma quasque dam natus fame</p>
    <p>Phineus reliquit, edite maculatas dapes.</p>
    <p>Frustra imprecamur. verba restat fortibus</p>
    <p>AEquare factis fecimus. celeres stitit</p>
    <p>Ter sena lapsus fluminum rigens hyems [Reg: hiems] :</p>
    <p>Indomitus ex quo subiit, invitus licet,</p>
    <p>Verpus capistrum: vinique non fremitu sine</p>
    <p>Passus, iubenti triste vectigal dedit.</p>
    <p>Expressa per vim, lacrymas [Reg: lacrimas] que et vulnera.</p>
    <p>Domino pependit aera. profectum est nihil.</p>
    <p>Ad ima pressus altius levat caput.</p>
    <p>Evisceratus cladibus crescit suis.</p>
    <p>Velut hydra vireis [Reg: vires] reparat. Herculea manu</p>
    <p>Utcunque centum colla deiicias;nova</p>
    <p>Repullulabunt si vel unus annulus</p>
    <p>Super sit;ingens replicat agmen orbium.</p>
    <p>Quod stupeo debellata gens, quod et queror,</p>
    <p>Nec regere novit stolida, nec patitur regi</p>
    <p>Punis? rebellat, parcis? insultat. faves?</p>
    <p>Lascivit execraris [Reg: exsecraris] ? obdurat feris?</p>
    <p>Attonita magno sidera ululatu quatit.</p>
    <p>Clamore vasti fornices coeli tremunt.</p>
    <p>Examinantur scita cornigeri senis;</p>
    <p>Penetrat in orcum murmur et rumpit Chaos.</p>
    <p>Hinc renovat iras, sumit hinc animos truces</p>
    <p>Accipite specimen ex Galdinis adest</p>
    <p>Legatus Oris iussus incoram loqui,</p>
    <p>Effrons minaci cum supercilio inchoat.</p>
    <p>Vexare bello defines Quin protinus</p>
    <p>Abicimus hastam, et clypeum et impallescim</p>
    <p>Erepta reddes, Reddam, et haec cum foenore,</p>
    <p>Iras et enses, et catastas et cruces,</p>
    <p>Furiaque, et infra quidquid illas sibilat.</p>
    <p>Tenete risum ad caetera Excedes loco.</p>
    <p>Cedamus ergo, ne sedenteis [Reg: sedentes] opprimat</p>
    <p>Paries caducus. Vasa, migrandum est, cito</p>
    <p>Colligite vasa. Quod tamen trepidos malum</p>
    <p>Abire turpi suadet inopinum fuga?</p>
    <p>Quis iste terror panicus? lephte iubet:</p>
    <p>Iephte reposcit debitum: lephte imperat.</p>
    <p>Cur non eadem audacia hic Phaethon novus</p>
    <p>Solis quadrigam sistere incensam parat!</p>
    <p>Maiora tentans subeat immiteis [Reg: immites] equos</p>
    <p>Tardare Martis: quando furibundus pigras</p>
    <p>In arma gentes victor AEdonas agit.</p>
    <p>An me minorem Rege Rhodopaeo [Reg: Rhodopeo] putat!</p>
    <p>AEquabo et Hebrum: qui sonoro turbine</p>
    <p>Praecurrit AEmum rapidus, ac cano ruens</p>
    <p>Commista [Reg: Commixta] silvis saxa praecipitat iugo.</p>
    <p>At enim doceri cupio lephtaeum genus;</p>
    <p>Qua stirpe natus, unde processit domo.</p>
    <p>Audire et hostis huius annales vacat.</p>
    <p>Fertur scelestos inter errones vagus</p>
    <p>Habere primas. gravidus infausto satu</p>
    <p>Meretricis uterus sordidum mundo intulit.</p>
    <p>Fugitivum et inopem tristis armavit fames.</p>
    <p>Iam dudum egentum [Reg: egentium] vivit ex rapto caput</p>
    <p>Et dux latronum: Matte vix dignus peti.</p>
    <p>Poenis agatur in reum, non militem.</p>
    <p>Ne gloriosi nominis fructum ferat,</p>
    <p>Beharola</p>
    <p>Qui non timetur, hunc timendum censeam.</p>
    <p>Olim repulsus Imperi clavum tenet</p>
    <p>Lucrum repulsae, militare praemium.</p>
    <p>Assuetus arma ferre, se toto ferox</p>
    <p>Insurget in nos mitiorem fecerit</p>
    <p>Conditio honesta: fiet asperior minis.</p>
    <p>Arctas? inultus nemo in arctum cogitur.</p>
    <p>Qua non putatur, exit, erumpit, nocet.</p>
    <p>Vt saeva tepidum bruma circumstans facit</p>
    <p>Recalere fontem: fervida eiusdem gelu</p>
    <p>Intendit aestas. hoc modo virtus quoque</p>
    <p>Contempta saevit, culta saevitiam exuit.</p>
    <p>Qui laedit et non perimit, ulcisci docet:</p>
    <p>Et qui minatur ultima, audacem facit;</p>
    <p>Terrent minus pericla, quae terrent nimis.</p>
    <p>Spem supplet ira saepe defectus spei.</p>
    <p>Ceu leo quietus ac rapinarum satur.</p>
    <p>Si posuit artus, nulla spirat praelia.</p>
    <p>Marcore brutum totus in somnum iacet,</p>
    <p>Immotus oculos, ora conclusus, pedum,</p>
    <p>Attractus ungues, flaccidus colli iubas,</p>
    <p>Videaris olli posse barbam demere</p>
    <p>Sic accubanti, si tamen contra ruat</p>
    <p>Getula cuspis, senserit taedae faces:</p>
    <p>Expergefactus septa miratur sibi</p>
    <p>Opposita primum: quoque densius seram</p>
    <p>Confisa numero turba Numidarum premit;</p>
    <p>Stimulata caudae Verbere erigitur magis,</p>
    <p>Terramque pulsat Mox ad arma surgere</p>
    <p>Rugire, rapere, trahere, momentum unicum.</p>
    <p>Pro cote vis est, cuncta pro telo obvia.</p>
    <p>Iephten inopiae squallor horribilem facit.</p>
    <p>Armata furere laesa paupertas solet.</p>
    <p>Nihil est egenti ferreum, nihil invium.</p>
    <p>Opifex salutis ipsa desperatio est.</p>
    <p>AM. R. Sic et ego loquerer, si viros inter forem</p>
    <p>Barbata mulier. Tute galeatus lepus!</p>
    <p>Impune ab ista gente semper temnier!</p>
    <p>Iam nunc virili cingulo nuda latus.</p>
    <p>Ignave. dabimus fila ducturo colum.</p>
    <p>Tua bella facta, decora, pinge in stamine.</p>
    <p>Pronunciasti [Reg: Pronuntiavisti] digna. quae molli manu</p>
    <p>Inscripta servet verba Mygdonius tapes,</p>
    <p>Facesse. vultus porro quid violas meos?</p>
    <p>Iaramazda, tecum facio iungamus munus,</p>
    <p>Iungamus enses. ipsa pernicies iuvet,</p>
  </div>
  <div type="level2" xml:id="scena-iii.">
    <head>SCENA III.</head>
    <p>Ammoni hostilia iactanti Legatus Iephitaeus ter date respondet.
    Bellum conflatur. Ammon. R. [Abbr.: Rex]</p>
    <p>HUc advocetur verpus Orator nisi</p>
    <p>Det molliora verba, quam praeceps heri:</p>
    <p>Terris et astris et Erebo invisum genus</p>
    <p>Radice ab ima tollere e Mundo placet.</p>
    <p>Excutite Zonam, baltheum, tunicam prius</p>
    <p>Sicarii sunt liceat Eglonia malo.</p>
    <p>Et scelere Aodi sapere, mille fraudibus,</p>
    <p>Mille involucris, mille suffulti dolis.</p>
    <p>Callent utraque premere mucronem manu.</p>
    <p>Dextra perinde est, an sinistra fixerint.</p>
    <p>Simulabo vultus interim, nec inspici</p>
    <p>Cordis tumultus patiar arcanos mei.</p>
    <p>Regnare nescit, tegere qui nescit dolum.</p>
    <p>Amara quam quam bilis incendit iecur;</p>
    <p>Nat et ore risus, ficta laetitiae quies</p>
    <p>Frontem serenet ina tantisper cadar.</p>
    <p>Principia sumam placida: blande alloquar.</p>
    <p>Sed vereor hoc in turbine, ut possim diu.</p>
    <p>(Orator Iephtaeus venit)</p>
    <p>Bene est, abunde est. Pacis inveni modum.</p>
    <p>Habito senatu. quem petebas. utraque</p>
    <p>Librata iustis caussa momentis stetit.</p>
    <p>Placet in amicum foedus ire. LEG. Intelligam.</p>
    <p>AM. Mittamus arma. transigi bellum potest</p>
    <p>Laxentur arcus. cur cruorem fundimus?</p>
    <p>Iabocus undas utiles glebis vehens</p>
    <p>Pinguia feraci culta qui flexu secat;</p>
    <p>Et lenis Arnon languidas trudens aqua se</p>
    <p>Mihi perennis iure famulatus fluant.</p>
    <p>Caetera remitto. pacta stent ista fide.</p>
    <p>LEG. Prius in retortos, fonte curvato, sinus</p>
    <p>Gyrabit error dicta retro flumina.</p>
    <p>AM. Arate, colite, serite concessos agros.</p>
    <p>Vectigal habeam. LEG. Pendere hoc lephte vetat</p>
    <p>AM.Vetat! uter autem iure maiori potest!</p>
    <p>Servire nati serviant. LEG Gens libera</p>
    <p>Onus hoc recusat AM. Nonne dominantem hactenus</p>
    <p>Sensistis? LEG. Olim scelera nostra, non tibi</p>
    <p>Nos serviisse seito, peccati iugum</p>
    <p>Vnaque populus poenitens tuum excutit.</p>
    <p>AM. Peiore tumidum donec iterato premam.</p>
    <p>LEG.Veteris perosus ferre detrectat novum.</p>
    <p>AM. AEquum atque iniquum contumax iuxta ferat</p>
    <p>LEG. Tolerare iniquum nolit, aequum non velis.</p>
    <p>AM. Domabo frenis: vinciam rudentibus.</p>
    <p>LEG, Vinclis ligari vera libertas nequit.</p>
    <p>Subiicimur uni: cuius haec munus datum</p>
    <p>Opemque spirat. torus Orbis hunc tremit.</p>
    <p>AM. Et nos habemus praeliatorem Deum.</p>
    <p>LEG. Sed nos, Deorum cuncta moderantem Deum.</p>
    <p>AM. Vesterne como maior ille sit meo!</p>
    <p>LEG. Si morte potior vita, vivus mortuo est.</p>
    <p>AM. Vter ergo praestet. mars severus arbiter</p>
    <p>Diiudicabit. LEG. Iudicem ambiguum citas.</p>
    <p>Ne stante caussa [Reg: causa] lubricus cadas, vide.</p>
    <p>Dubios coacta bella successus habent.</p>
    <p>AM. Movenda bella LEG Mota non constant bene</p>
    <p>Quocunque pretio. AM. Me iuvant discrimina.</p>
    <p>Fortuna timidos spernit, animosos fovet.</p>
    <p>Experiar illam LEC. Sed facit securius</p>
    <p>Iustitia regnum. AM. Sed potestas latius.</p>
    <p>LEG.Vis atque moles absque consilio ruunt</p>
    <p>AM. Cumulate parta posse, consilium voco.</p>
    <p>LEG.Quod possides iniuria, damnum voces</p>
    <p>AM: Imperia, quae non semper assurgunt, cadunt</p>
    <p>LEG.Imperia, quae per crimen assurgunt cadent</p>
    <p>AM. Dum vestra bello extorqueo, repeto mea</p>
    <p>LEG. Raptor alieni propria saepe perdidit</p>
    <p>AM. Vicina quisquis adiicit, firmat sua.</p>
    <p>LEG. Non firmat, auget: ut aucta citius effluant</p>
    <p>AM.Quis mihi resistet? pars quota est vestri super?</p>
    <p>LEG.Nondum Manasses omnis in tumulo iacet.</p>
    <p>AM.Vix arma habetis, robur olim fregimus.</p>
    <p>LEG.Inermis asto campus armatos feret.</p>
    <p>AM.Plures in acie facile paucos conterent.</p>
    <p>LEG. Paucique contrivere plureis [Reg: plures] non semel</p>
    <p>AM. Sine pelle tota, quid viri non integri?</p>
    <p>LEG.Quod integri. pugnabimus, causa integra est,</p>
    <p>AM.Periisse vestros nonne Gedeones scio?</p>
    <p>LEG.Nescis, quod ille non perit, quo vicerant!</p>
    <p>Cineres supersunt ossa tantorum Ducum</p>
    <p>Similes valent creare. Cur lephten siles?</p>
    <p>AM. Quid turpis exsul? LEG. Principem iam dixeris.</p>
    <p>Virtute meruit evehi. AM. Quanti aestimat</p>
    <p>Lanista vester verris Hebraei caput?</p>
    <p>LEG. Quanti tyrrannus quisque cervicem suam.</p>
    <p>AM.Non metuit hostem? LEG. Provocat, ni cesseris.</p>
    <p>AM.Non tela nostra? LEG Nec si obumbrares diem!</p>
    <p>AM.Non clausa per me maria? L. Ne rubrum quidem.</p>
    <p>AM.Recutite: quamvis hac trucidari statim</p>
    <p>Mereare dextra; vive, celebri funeris</p>
    <p>Indigne pompa differo satum tuum,</p>
    <p>Non dono mortem scilicet te nobilis</p>
    <p>Consumat ense membra traiectum furor!</p>
    <p>Occidat istum lixa de trivio canem.</p>
    <p>Funeste, pugna. caeteris mixtus cades,</p>
    <p>Servatus in peiora, matura fugam,</p>
    <p>Edice lephtae ruere in exitium ocyus [Reg: ocius]</p>
    <p>Avibus sinistris properet. insidens trabi</p>
    <p>Iam bubo et ater corvos inferias canunt.</p>
    <p>Inhumata tradam corpora alitibus feris,</p>
    <p>Satiate foedos vulturum foedi greges</p>
    <p>LEG. Has ludibundis, spero, venti flatibus</p>
    <p>Procul in Scytharum stagna proiicient minas</p>
    <p>AM. Nondum proterve nebulo tetulisti hinc pedem!</p>
    <p>Ego vos Apellas! fervet immanis dolor.</p>
    <p>Nec facile sistet ira vindex impetum.</p>
    <p>Rapiantur arma, tota tota natin</p>
    <p>Perdenda ferro est Lerna monstrorum ferax</p>
    <p>Exhauriatur, squammea a fundo palus.</p>
    <p>Ac, ne recepta tabe concisi queant</p>
    <p>Colubri coire, penitus obtriti ignibus</p>
    <p>Mandentur atris nullus effugiat necem.</p>
    <p>Scrutemur alvum quodque catulorum latet</p>
    <p>Imo extrahamus ense. nascuntur mali.</p>
    <p>Per fas nefasque, sed potissimum nefas;</p>
    <p>Et qua licet, sed avidius, qua non licet;</p>
    <p>Irruite, metite, sternite, opprimite, urite</p>
    <p>Flammis, et altos omnia in cineres date.</p>
    <p>Vnus modus sit iste, saevitiae modum</p>
    <p>Servare nullum. faciet, haec faciet manus</p>
    <p>Ego vos Apellas sulphuratos! vos ego!</p>
  </div>
  <div type="level2" xml:id="scena-iv.">
    <head>SCENA IV.</head>
    <p>Ariphanasso, spe potiunda Menulema. eiurat AEgyptios Deos, fit
    proselytus. omnibus bedi periculis se devovet.</p>
    <p>Ariphanasso.</p>
    <p>REperi, Quod unum maxime in votis erat.</p>
    <p>Potiunda virgo est Iephtias. sed vult anni.</p>
    <p>Venale coelum patrium cum Diis petit.</p>
    <p>Deos Canopi dura calcari iubet.</p>
    <p>Calcentur ergo. pudeat: et vero pudet</p>
    <p>Coluisse monstra. Namque Osyris, Inachis,</p>
    <p>Triceps Anubis. simiae, quid sunt, nisi</p>
    <p>Figmenta Phariae plebis Acheronte edita?</p>
    <p>Ariphanasso; Mempheos Lemures prior</p>
    <p>Aude execrari [Reg: exsecrari] et execror [Reg: exsecror]
    procul</p>
    <p>Procul este larvae. Tu puer nunquam satis</p>
    <p>Quae site populis; falso aratri eredite</p>
    <p>Inventor unci: Tuque misericors latro</p>
    <p>Vasta, Crocodile, membra in immensum trahens:</p>
    <p>Et tu biformis vacca fluminei patris:</p>
    <p>Digitoque muta labra compescens sener</p>
    <p>Versicolor Apis et Serapis cedite.</p>
    <p>Vos vero pestes narium foeda allia [Reg: alia]</p>
    <p>Mediis in aris: quaeque flere cogitis</p>
    <p>Ridenda caepae Numina. Hortorum probra,</p>
    <p>Eiuro. Quorsum? nomen Abramidis [Reg: Abrahamidis] dabis?</p>
    <p>Genita Abrabamo si placet placeant quoque</p>
    <p>Sacra Genitoris Eia, complecti iuvat.</p>
    <p>Accedo Mosi, veneror Aaronis mitram.</p>
    <p>Qui turpe cultri saxei vulnus feres?</p>
    <p>Iam maius habeo, quodque discruciat magis</p>
    <p>Ab amore vulnus plena pectus in meum</p>
    <p>Excussa pharetra est, flava telorum seges</p>
    <p>Cuspidibus aureis saucium fixit iecur,</p>
    <p>Sed adhuc nigredo decolor vultum inficit.</p>
    <p>Cui vis placere, Nympha, pro, quantum a tuo</p>
    <p>Divertit ore! cape piatrices aquas.</p>
    <p>Relinquo Nilum, teque Iordanem invoto.</p>
    <p>Lava, et nefandum hoc sordibus purga caput.</p>
    <p>Hac meta voti Navigant, ui audio,</p>
    <p>Mediasque miris vela per terras modis</p>
    <p>Faciunt Amantes. Tiphyn heic [Reg: hic] ut te probes</p>
    <p>Artis peritum; caeca saxorum monent.</p>
    <p>Animique fluctus. aestuat clausus calor,</p>
    <p>Curasque ab imo Cor procellosum ciet.</p>
    <p>Quid agas tot inter naufrages? passim iacent,</p>
    <p>Quos hausit ipso littore in fossos Amor.</p>
    <p>Monumenta calcas. Dirigam caute ratem</p>
    <p>Ad astra versus. Non reformidas Notum?</p>
    <p>Qua veheris alno? saepe in optatos sinus</p>
    <p>Salvam triremes aute rostratas spei</p>
    <p>Parvae phaselum vexit aura lenior.</p>
    <p>Quid si negetur cymba? Leander novus,</p>
    <p>Quem remigando non licet, nando tamen</p>
    <p>Portum occupabo pluribus pennas Amor</p>
    <p>Affixit, addat lepidus et pinnas mihi.</p>
    <p>Est et temeritas saepe virtutis loco.</p>
    <p>Menulema non sit dignior per aquas peti</p>
    <p>Sestia det quaeque vecta trans Phasin fuit!</p>
    <p>Confecta res est Stella genialis micat.</p>
    <p>Aspirat Auster: provocant spem flamina.</p>
    <p>Festum celeusma remigans Hymen canit.</p>
    <p>Menulema nostra est dabit et accipiet manus</p>
    <p>Vbi sum? quid agitas anime? quam insistis viam?</p>
    <p>Propulsa nondum puppis est a littore:</p>
    <p>Et iam beatam gloriaris insulam</p>
    <p>Tetigisse cursu! Quippe iam portum tenes!</p>
    <p>Quippe enatasti! quippe Menulema est tua!</p>
    <p>Converte proram navitam sicci aequoris</p>
    <p>Explodit alta voce Nereidum chorus.</p>
    <p>Susurrus aurae prius et Idaliae favor</p>
    <p>Captandus aulae, dubia ventorum indoles;</p>
    <p>Praesertim in alto Veneris undosae freto.</p>
    <p>Qua bolide fundum Cyprii explores maris</p>
    <p>Altum Puellae pectus haut [Reg: haud] scrutabere.</p>
    <p>Famuline voto nexilem speras Heram!</p>
    <p>Pro spes inanes! vana vigilum somnia!</p>
    <p>Finge autem et ipsam velle. permittet parens?</p>
    <p>Incogitanti subita Iephtae detulit</p>
    <p>Fortuna sceptrum! poterit et gnatam tibi</p>
    <p>Offerre Sponsam. poterit! et rigidum potest</p>
    <p>Hastile viridi flore rursus indui:</p>
    <p>Volucrisque nubes scindere aetherias silex.</p>
    <p>Convenio Sortem. Liceat aspectu frui</p>
    <p>Saltem benigno tota, nil aliud peto,</p>
    <p>Sit hac voluptas. casta vergit huc quies.</p>
    <p>Discede flamma si quid ulterius cales.</p>
    <p>Alios moveret forma: me virtus movet.</p>
    <p>Opinor etiam. sola nec solum movet.</p>
    <p>Amor absque pugna nullus. ire in aemulos</p>
    <p>Suspicio cogit, iugis invidiae comes.</p>
    <p>Nunquam arma desunt militi, sit illius</p>
    <p>Menulema, clarum Marte qui nomen seret.</p>
    <p>Discernat ensis quemque rivalem suus.</p>
  </div>
  <div type="level2" xml:id="scena-v.">
    <head>SCENA V.</head>
    <p>Exploratores Galadini. Reduces e terra hostili, dira nuncians
    [Reg: nuntians] .</p>
    <p>Explorator I</p>
    <p>FUimus Hebraei, suimus Isacidae, patrum</p>
    <p>Clari nepotes suimus electum genui.</p>
    <p>Interitus instat certus advenit dies</p>
    <p>Suprema nobis totus Ammon ingruit.</p>
    <p>Tremit icta tellus concito pulsu pedum.</p>
    <p>Montes teguntur: hinniunt valle, equis:</p>
    <p>Sonante sessor cuncta sternit ungula;</p>
    <p>Misto [Reg: Mixto] que sumat pulvere incensus dies.</p>
    <p>Nubes ruit clypeata [Reg: clipeata] denso vir viro</p>
    <p>Consertus haeret. utque gurges gurgite</p>
    <p>Fluctusque fluctu nititur; velut mare,</p>
    <p>Campos inundant milites. stipant vias.</p>
    <p>Quam multa folia messor Autumni Notus</p>
    <p>Sub prima tondens frigora hortis decutit.</p>
    <p>Mutare credas regna Threicias grues.</p>
    <p>Haut [Reg: Haud] usitatum vibrat armorum genus.</p>
    <p>Falcata sonipes plaustra numerosus trahit.</p>
    <p>Minax acutis fulgurat cultris nemus.</p>
    <p>Explorator II</p>
    <p>Penetravi in ipsam tectus hoc amiculo</p>
    <p>Ammonis aulam, claustra secretae domus.</p>
    <p>Vbi Tyrannus creber epulari solet.</p>
    <p>Lustravi ad unguem corpus et mores. homo</p>
    <p>Deformis, ac deformitate suum decens</p>
    <p>Utcumque sceptrum. gratia hac sola quidem</p>
    <p>Solio putatur dignior. meriti vicem</p>
    <p>Scelus implet, obscoenique vultus pravitas</p>
    <p>Funesta facies Regis apparet tamen:</p>
    <p>Habere qualem fertur implacidus Charon.</p>
    <p>Nisi si, quod iste iuvenem, et hic referat senem.</p>
    <p>Venter profundas in libidines putris.</p>
    <p>Oculi rubentes igne ferali tremunt.</p>
    <p>Risus petulci splenis inamoenum sonant.</p>
    <p>Nec absque rhoncho nulla vox elabitur.</p>
    <p>Nisi mortis ore magna pars aulae improbae</p>
    <p>Est Dominus ipse: teter, infestus, ferox.</p>
    <p>Aspectus etiam cruciat, acri lumine</p>
    <p>Vrit tuentem iam dolet, quisquis videt;</p>
    <p>AEque ac cometam, crine qui longo minax</p>
    <p>Late cruentam spargit odio sus iubam:</p>
    <p>Hic ille talis interim fungus, toga</p>
    <p>Imitante vernas graditur indutus rosas,</p>
    <p>Bicolor tiaras asperos crines tegit.</p>
    <p>Punicea fuco vestis Oebalio nitens</p>
    <p>Circumdat humeros, lateis sub murice</p>
    <p>Refusa guttis. ipse suppositos premit</p>
    <p>Sedens achates. gemmae in astragalis rigent</p>
    <p>Gemmatus ardet totus, ex auro bibit.</p>
    <p>Lectis locatur aureis, auro cubat:</p>
    <p>Aurum lavanti porgit arci tenens spado.</p>
    <p>Epulum dabatur, quale sumptu divite</p>
    <p>Instruere luxus exacerbatus potest.</p>
    <p>Tribus elementis unicam pavit gulam.</p>
    <p>Elephantus afer sustinebat dentibus</p>
    <p>Orbem totundum. cuius erectos pedes</p>
    <p>Subeunt tenentes fusili Nymphae manu,</p>
    <p>Faunique tergo summa pardi fulciunt.</p>
    <p>Inter epulandum verba ructanti cadunt,</p>
    <p>Qualia nec ipse Manibus Pluto intonet.</p>
    <p>Vivum opto Iephten in manus tradi meas</p>
    <p>Caesum videre nolo, caedendum volo:</p>
    <p>Nec mortuum, sed saepe cupientem mori</p>
    <p>Diuque supplicem ante supplicii metum.</p>
    <p>Miser Irrogandas eiulans poenas petat,</p>
    <p>Querulusque tardo damnet in fato moram.</p>
    <p>Nescit Tyrannus esse, qui perimit cito:</p>
    <p>Vindicta quae lentescit, haec est dulcior.</p>
    <p>Pensanda non est poena, sed poenae modus.</p>
    <p>Avidum semel perire, cogam vivere:</p>
    <p>Ut saepe nolens pereat et pereat diu.</p>
    <p>Vt gente dira ventris ingluviem fame,</p>
    <p>Visos catena tractus aliatret cibos;</p>
    <p>Tenuesque reptans colligat micas humi</p>
    <p>In equum levando terga saxum quadrupes</p>
    <p>Substernat, imis quale prae foribus iacet.</p>
    <p>Faciant reum tormenta, dum torquent reum,</p>
    <p>Gemitum iubebo premere, dum premitur pede</p>
    <p>Vetabo flere, ne molestiam creet.</p>
    <p>Nil restat aliud? eruantur lumina,</p>
    <p>Ne flere possint, hoc voluptatem supra est;</p>
    <p>Hostem videre, qui non videt. vulsos simul</p>
    <p>Vacuemus orbeis [Reg: orbes] . igne spoliatos lacer</p>
    <p>Apella vultus, triste ludibrium, ferat:</p>
    <p>Erretque superis mistus, ac careat die:</p>
    <p>Vmbrisque noctem vivus impingat suam.</p>
    <p>Conclamat omnis turba, et ingenium probat</p>
    <p>Saevum tyranni. poscitur maioribus</p>
    <p>Iterum culullis. cuncta restagnant mero.</p>
    <p>En, ista nostros mensa debellat viros!</p>
    <p>Explorator III</p>
    <p>Ne fide lephte; ferreum ob se pilatus.</p>
    <p>Non unus astu vique percussor tuum</p>
    <p>Octo talentis emptus observat caput.</p>
    <p>Vt Marte vincas et domi vinci potes.</p>
    <p>Venena, bulbi, dipsades gulam adpetunt,</p>
    <p>Mucrone tecto sica multiplicat dolos.</p>
    <p>Explorator IV</p>
    <p>Narrare refugit animus. infandae licet</p>
    <p>Meminisse cogor atque inauditae rei.</p>
    <p>Haeret tenacis diritas haeret mali.</p>
    <p>Adhuc cruento pavidus intersum Sacro.</p>
    <p>Quae saevus oculis crimina ingessit dolor;</p>
    <p>Excutere laesis orbibus feritas nequit.</p>
    <p>Qua sol iugales abluit fessos mari;</p>
    <p>Despicitur ingens rupis exesae cavum.</p>
    <p>Valle in reducta plurimum circa nemus</p>
    <p>Fruticante taxo consitum et nigra abiete</p>
    <p>Intendit umbram. squallidas antri fores</p>
    <p>Quercus coronat altior. siluae unica</p>
    <p>Speciem tremendam praebet. arcanis specus</p>
    <p>Rigatur undis. tristibus nebulis graves</p>
    <p>Multoque coeno turbidi fontes sonant.</p>
    <p>Ammone natos petere Reges hinc ferunt</p>
    <p>Auspicia belli. taeda ni faciat diem,</p>
    <p>Perpetua nox est. vix lucernis vincitur.</p>
    <p>Grandem cavernam maior humana replet</p>
    <p>Et vox ab imo bulliens: quali tonat</p>
    <p>Regnator Erebi fessus, aut iam desinens</p>
    <p>Aut desiturus furere. nec facile scias?</p>
    <p>Stygiis ne raucae murmurent ripis aquae,</p>
    <p>Strigesne colloquantur, na latrent canes.</p>
    <p>Confundit omneis [Reg: omnes] foeda colluvies sonos.</p>
    <p>Inibi rotae cum curribus, fractae tubae,</p>
    <p>Galeaeque, scutaque aerea, heu, noster pudor,</p>
    <p>Nostra arma pendent;arma praedonum manu</p>
    <p>Erepta nobis. si qua gutta est sanguinis,</p>
    <p>Isacia pubes, siquid exhala viri,</p>
    <p>Consurge in hastas: vindica tantum nefas:</p>
    <p>Incumbe in iras. interim visa hactenus</p>
    <p>Pergo explicare, si ramen possum satis,</p>
    <p>Prostat superne futilis Chamos Deus,</p>
    <p>Baccho et Priapo similis, evinctus comam</p>
    <p>Hederae corymbis. pampinus viridis regit</p>
    <p>Vtrumque tempus. vultus obscurum rubet.</p>
    <p>Minio notatae lurido pendent genae.</p>
    <p>Nasus colores, bacca quos ebuli, refert.</p>
    <p>Frons torua cornu rumpitur: quali tuam</p>
    <p>Audax Iason auream irritat famem</p>
    <p>Phryxaeus aries. caetera inferno situ</p>
    <p>Marcent. in illo namque summum, quod colas,</p>
    <p>Est horror ipse. creditur Numen potens,</p>
    <p>Quia terret ac timetur, omneis [Reg: omnes] supplices</p>
    <p>Tristi necessitate cernuos facit.</p>
    <p>Hinc aliqua et eadem dira relligio subit</p>
    <p>Levem popellum. genua curvatus popa</p>
    <p>Postquam unus intro debilem gressum tulit.</p>
    <p>Gibbosus, ater, luscus, impexus senex;</p>
    <p>Quassoque centum cymbalo signum dedit</p>
    <p>Alii sequuntur linteo cincti latus,</p>
    <p>Passi capillos stat papyrus vertice,</p>
    <p>Inscripta magicas faece muscarum notas</p>
    <p>Vndosa pictos fluxit ad talos roga:</p>
    <p>Quidam recinctos strinxerant nodo sinus,</p>
    <p>Laevum, soluto calceo, exuti pedem.</p>
    <p>Multifida flagrat taxus egesta super</p>
    <p>Tellure vacuam cespes attollit scrobem.</p>
    <p>Cum farre tosto salsa ponitur mola.</p>
    <p>Ponuntur herbae flore pubentes nigro,</p>
    <p>Nigro veneni lacte, nigris caulibus.</p>
    <p>Adsunt lebetes, urceique et cymbia.</p>
    <p>Ferale scires horrido sacrum fore</p>
    <p>Ex apparatu tanta saevities inest.</p>
    <p>Ego flexa circum lumina in specu ferens;</p>
    <p>Sicubi viderem victimas, atrum bovem</p>
    <p>Sterilemve vaccam; munus inferno Iovi</p>
    <p>De more, sive mater Eumenidum tibi.</p>
    <p>Nullum notavi, quo litaretur, pecus.</p>
    <p>Ecce immolandus trahitur Hebraeus puer</p>
    <p>Gemens tremensque. stabat artus polline</p>
    <p>Faciemque sparsus. flava vittarum loco</p>
    <p>Verbena tonsum cumque redimeibat caput.</p>
    <p>Arae admovetur propior, ac caedem suam</p>
    <p>Cernere coactus, pariter ore et pectore.</p>
    <p>Iuguloque cultrum recipit in vulnus triplex:</p>
    <p>Totidemque fluxit innocens plagis cruor.</p>
    <p>(Vim numerus addit) neve coalescat, veru</p>
    <p>Agitatur urna sanguine infecti popae</p>
    <p>Lustrantur omnes. Denique reductum foras</p>
    <p>Turpe simulacrum, vectus ingenti crepat</p>
    <p>Chamos liburno, nutat ex alto gravis</p>
    <p>Sine mente truncus, Numen e terra editum.</p>
    <p>Circum iuventus omnis, ac vetuli senes,</p>
    <p>Manibusque nexis grex puellarum canunt</p>
    <p>Saliare carmen. strepere tum mollis lyra:</p>
    <p>Tum provocare buxus alternos pedes.</p>
    <p>Ludebat incomposita plebs ad tympanum</p>
    <p>Effeminato facta laetior sono.</p>
    <p>Donec patenti filius figuli Deus</p>
    <p>Campo est locatus. summus augur liniger</p>
    <p>Pueri cruore tinctus occisi, iecur</p>
    <p>Et exta populo monstrat, antiquos ciens</p>
    <p>Ad Sacra ritus, verbaque haut [Reg: haud] innoxia.</p>
    <p>Ter se se in orbem torsit assultans gradu</p>
    <p>Ter se retorsit parte dextra concitus</p>
    <p>Rediit sinistra. more, quo Phrygum fluit</p>
    <p>Incertus amnis semper obversus sibi,</p>
    <p>Vndasque retro callido flexu implicans.</p>
    <p>Subito stupore mutus in terram ruit:</p>
    <p>Ceu taurus olim sternitur primo tremens</p>
    <p>Ictu securis, ac truces oculos rotat.</p>
    <p>Post, tanquam ab alti nube Somni ferrea</p>
    <p>Ad se reversus, iamque venturi satur</p>
    <p>Vates ineptus fatur ore dissona</p>
    <p>Vidi agmen profugum. verpis dominabitur Ammon</p>
    <p>Vincla Galadinus perrumpens nostra molossus,</p>
    <p>Gestabit duplices uno pro [(reading uncertain: unreadable)] fune
    catenas.</p>
    <p>Dirae canora voce succedunt. Male</p>
    <p>Male recutitis, Vulgus insano sequax</p>
    <p>Clamore coelum pulsat. Oceano minor</p>
    <p>Ventisque fragor est. cum vel Orion cava</p>
    <p>Diffindit ense nubila ingressus mare?</p>
    <p>Vel Caurus aestum nivibus immiscet suis</p>
    <p>Male male lephtae. stridor, aera, sibili,</p>
    <p>Boatus uno tempore aures verberant.</p>
    <p>Mox vultu ad aram versus. Ammoni bene</p>
    <p>Plausere palmis. Vt triumphet. populo</p>
    <p>Cinxere crines. Victor ut totum Isaci.</p>
    <p>Deleat ab ima stirpe succisum genus.</p>
    <p>Radicitus vulsere circum gramina.</p>
    <p>O Patria, tumulus mox futura civium,</p>
    <p>O Maspha, quantos sanguinis rivos vomes!</p>
    <p>Explorator V</p>
    <p>Horrore quatior, animus aspectu pavet,</p>
    <p>Pleno malorum lingua se fanti eximens</p>
    <p>In verba trepidat ire. sed cogam loqui.</p>
    <p>Non solita Martis forma, non iusti subit</p>
    <p>Censura belli saeva carnificum manus</p>
    <p>Vncos, dolones, vincula ac pedicas gerunt.</p>
    <p>Verubus minantur: adque lanienam furor</p>
    <p>Contendit omnis nulla deest species mali.</p>
    <p>Timere quidquid usus aurium potest,</p>
    <p>Iam visus hausit, turpis appendix Venus</p>
    <p>Excusat arma. praeda maior corporum est.</p>
    <p>Quisque ut petulcus, sibi Galadinas nurus.</p>
    <p>Et feriantis stupra promittit tori,</p>
    <p>In vita virgo rapitur e matris sinu,</p>
    <p>Futura coniux hostis, et tales suae</p>
    <p>Paritura patriae forma et infelix amor</p>
    <p>In foeda utroque damna degenerant bono?</p>
    <p>Mors fuerat olim poena iam lucrum voces,</p>
    <p>Vidi cruentam mortibus frui sitim,</p>
    <p>Liquidumque calvis Liberum humanis bibi</p>
    <p>Hebraea fiunt capita ferales scyphi,</p>
    <p>Ipsos voluptas saeva per Maneis [Reg: Manes] fluit,</p>
    <p>Impletque rictus. madida nudatus pilis</p>
    <p>In vasa cum ludibrio vertex abit.</p>
    <p>Quae restat ira, quisve cruciandi modus</p>
    <p>Nondum peremptis? quando post caede quies</p>
    <p>Datur ista functis ne fatigetur nefas,</p>
    <p>In nos iniquus hosti ex nobis furit.</p>
    <p>Libitina nostris ossibus fundit merum:</p>
    <p>Et in hoc propinat omnium nostrum necem</p>
    <p>Cur succi inaneis [Reg: inanes] cogit esse a poculis?</p>
    <p>Cur ad lucernam lucis exsortes trahit?</p>
    <p>Crudelius libido bacchari nequit,</p>
    <p>Quam si in sepulcri iam reos lasciviat.</p>
  </div>
  <div type="level2" xml:id="scena-vi.">
    <head>SCENA VI.</head>
    <p>Menulema F. [Abbr.: ?] Iephtae, Exploratorum narrationibus
    territa, Patri metuit Moderator Aodus solatur. Ariphanasso in
    Menulemae gratiam, ultima belli pericula adire paratus, se accingit.
    Menulema. Aodus. Ariphanasso.</p>
    <p>MEnul. Quam luctuosa Regis e castris domum</p>
    <p>Cives reversi nunciant [Reg: nuntiant] ; dira omnia!</p>
    <p>AOD. Plerumque rumor cumulat audita, et volans</p>
    <p>In maius effert. MEN. Certa tremebundi fervus.</p>
    <p>Auribus et oculis conscia hauserunt suis</p>
    <p>Crescunt tumultus. AOD. Altius famae tuba</p>
    <p>Lituo Gradivi saepe turmalis sonat.</p>
    <p>MEN. Nunquam sub ictu nostra res stetit magis</p>
    <p>Periculoso AOD. prona credulitas leves</p>
    <p>Captat susurros, semper indulgens sibi.</p>
    <p>Quamvis gigantum more divulsas solo</p>
    <p>Iaculatus ornos montibus montes super</p>
    <p>Imponat Ammon: ante retroque obvius</p>
    <p>Paret impedire fluminum obiectu; tuus</p>
    <p>Inveniet aliquem Genitor aut faciet viam.</p>
    <p>Labore maior. MEN Regimen adgressus novum.</p>
    <p>AOD. Virtute veteri nixum. MEN Officium grave.</p>
    <p>AOD. Par eius humeris. MEN. Populus imbelli iacens</p>
    <p>Pavore marcet. AOD lam sub experto Duce</p>
    <p>Solvet timores, eriget rursus caput.</p>
    <p>Sunt et fideles strenuis nobis manus.</p>
    <p>Proterere caesa capita et hi possunt pedis</p>
    <p>MEN, Equidem repono spes meas non in manu</p>
    <p>Constante nervis, non in humani pedis</p>
    <p>Vestigio Deus ille, qui totus manus</p>
    <p>Totusque pes est; feriet, ac truces potens</p>
    <p>Calcabit hostes, hunc prius placabimus.</p>
    <p>At, ecce, anhelus celerat huc noster gradum</p>
    <p>Ariphanasso. fare, quo res est loco!</p>
    <p>AR. Ad bella iam iam properat accinctus pater.</p>
    <p>Campis it acies: fulgurat ferri nitor.</p>
    <p>Clangore nubes, arva militibus fremunt.</p>
    <p>Ipse ante primos filiam exspectat suam:</p>
    <p>Vt cunque sors fert, I, rape extremum osculum</p>
    <p>Inserta galeae. vultus hic soli tibi</p>
    <p>Mitescet inter lacrymas [Reg: lacrimas] precarius</p>
    <p>Exspirat igneis reliquus, efflat praelia.</p>
    <p>Iam totus hostem quaerit inimicum rubens.</p>
    <p>Ego sponte casus me mein omneis [Reg: omnes] obtuli.</p>
    <p>Vnum hoc, honestae quando devotus neci</p>
    <p>Praemittor;unum hoc, Domina submissus rogo.</p>
    <p>Fortuna si me laeta victorem domum</p>
    <p>Referat, reciso capite regali, fave.</p>
    <p>Sin vilis anima haec matris expulsa impetu</p>
    <p>Cesserit ad umbras; Manibus piis bene</p>
    <p>Precare. corpus iaceat exanimum loco,</p>
    <p>Quo Fata condunt. Vrna vel coelum potest</p>
    <p>Esse insepulto. praefero pectus tuum.</p>
    <p>MEN Ergone nigris vecta tenebrarum rotis</p>
    <p>Ades hora tandem dulce post Deum mihi</p>
    <p>Raptura, patrem, prae meo carum caput!</p>
    <p>Vtinam remittant bella vivum! Quid facis</p>
    <p>Menulema? quid conaris hoc rerum statu?</p>
    <p>Onerosa cassis mole Genitorem premit:</p>
    <p>Tu levia serta vertice ornato geras!</p>
    <p>Sudore manans squallet illius coma:</p>
    <p>Tua dente niveo pexa, malobathro fragres</p>
    <p>Thorax ahenus pectus armatum gravat:</p>
    <p>Te syrma pictum, Tyria te velet stola!</p>
    <p>Tantisper aurum, lunulas, peplum exuam.</p>
    <p>Gemmae residant. nullus irradiet lapis</p>
    <p>Cognatus igni crinis intortus fluat.</p>
    <p>Effusus orbeis [Reg: orbes] subeat aures, ponite</p>
    <p>Teretes elenchos, brachia armillis vacent</p>
    <p>Habitus feratur pullus, ac luctum decens.</p>
    <p>Neglecta pereat forma, tanto pulcrior [Reg: pulchrior]</p>
    <p>Reditura cum parente. cur vero comes</p>
    <p>Non potius ipsa vel procedo, vel sequor?</p>
    <p>Dubitas puella segnis et mortem times?</p>
    <p>Non dubito, sed prohibeor. est votum, pati.</p>
    <p>Est sanguis hoc in corde, qui patriae bono</p>
    <p>Natus profundi fervet:est animus quoque.</p>
    <p>Nec sexus obstat quippe refert virgines</p>
    <p>Pugnare peltis certa lunatis fides.</p>
    <p>Scit me severus vera Thermodoon loqui,</p>
    <p>Ambusta niveo latice tingens ubera.</p>
    <p>At genitor obstat. huius imperium meos</p>
    <p>Stimulos retundit. sexui dono nihil.</p>
    <p>Quamvis repugnem misera, parendum est tamen.</p>
    <p>Ariphanasso. tu meas pattes age.</p>
    <p>Audacter hostem praemii certus pete.</p>
    <p>Memor huius esto quam tibi trado, manus:</p>
    <p>Hoc consecratam dexteram attactu puta,</p>
    <p>Ex foedere illam iam mihi debes novo.</p>
    <p>Vt digna fiat, sanguine hostili lava.</p>
    <p>Spolia ferenti bina, dabitur tertium.</p>
    <p>Dum vos in hostem ruitis, interea pie</p>
    <p>Statui vacare Numini:castas preces</p>
    <p>Coelo admovebo AR. Dum mei fuero memor</p>
    <p>Dum lingua in ore, spiritus corde intimo</p>
    <p>Animabit artus; concinam nomen tuum,</p>
    <p>Eripiet haustu nulla Lechaeo dies.</p>
    <p>Te, Virgo, propter media dirimenteis [Reg: dirimentes] freta</p>
    <p>Scopulos adibo: quaeque non uno feros</p>
    <p>Malea fluctus vortice incano rotat.</p>
    <p>Te propter Afris mistus anguibus premam</p>
    <p>Steriles arenas; atque pulverei maris</p>
    <p>Intrabo Syrtes iusseris; Mundum ultimum</p>
    <p>Post terga linquam. pondere armorum gravis</p>
    <p>Calidam Syenen tempore aestivo petam,</p>
    <p>Vmbra carentem: nudus hyemali [Reg: hiemali] sequar</p>
    <p>Thuien calentem Sole. quidvis impera.</p>
    <p>Vllum puellam seculum [Reg: saeculum] talem tulit,</p>
    <p>Aut vidit aetas vinciat nullis licet</p>
    <p>Suras Cothurnis, horridae vestis sinus</p>
    <p>Collecta nodo: nullaque ex humero sonet</p>
    <p>Suspensa laevo pharetra: vel telis sine</p>
    <p>Est vera Amazon, invidenda Strymoni.</p>
    <p>Animum virilem cyclade foeminea tegit.</p>
    <p>Accedit: alias, quae feroci spiritu</p>
    <p>Ferroque mammae vulnus ignito domant,</p>
    <p>Atterere formam, sive cerussae dolus</p>
    <p>Frequentioris sive bellorum labos</p>
    <p>Assiduus aestu frangat, aut nimio gelu,</p>
    <p>Vtroque simplex pariter hebetatur modo</p>
    <p>Oris venustas. Huius elucet decor</p>
    <p>Ambiguus inter feminam et totum marem</p>
    <p>Vt loquitur autem! Suada sub labris seder.</p>
    <p>Diserta fragrant ora verborum favis.</p>
    <p>Vltima monentis penitus in cor abdidi.</p>
    <p>Ariphanasso:tu meas partes age.</p>
    <p>Hoc ense peragam, donec explebo sitim.</p>
    <p>Iam sum bis unus, duplicis voti reus.</p>
    <p>Memor huius esto, quam tibi trado manus</p>
    <p>O me beatum cui licebat basio</p>
    <p>Decente et istas ore venerari nives!</p>
    <p>Hoc consecratam dexteram attactu puta.</p>
    <p>Ac si calentem ture succenso recens</p>
    <p>Tetigisset aram, sic habebitur sacra.</p>
    <p>Spolia ferenti bina, dabitur tertium.</p>
    <p>Quid ni iugale. Vanus est Vates Amor.</p>
    <p>Sed saepius non vanus interpres fuit.</p>
    <p>Caecus Amor oculos noster in somnes habet.</p>
    <p>Levis Amor. huius Virginis constans erit.</p>
    <p>Ludit Amor at non verus illudit sibi.</p>
    <p>Fallit Amor. istum roborant datae manus.</p>
    <p>Accipio certae pignus expressum spei.</p>
    <p>Ad vota Sponsi quis propinquior gradus?</p>
    <p>Iam tango caelum vertice et stellas manu</p>
    <p>Vtraque verso. Contumax Ammon ubi es?</p>
    <p>Vt nuptiale praebear cervix caput.</p>
    <p>Sed enim prius quam Martis extremum volens</p>
    <p>Discrimen adeo: Virgini nostrae decet</p>
    <p>Ferire Carmen. tesseram obsequii mei.</p>
    <p>Virgo turture castior.</p>
    <p>Agni vellere mollior.</p>
    <p>Cygni voce suavior.</p>
    <p>Euro flante serenior.</p>
    <p>Vnda stante quietior.</p>
    <p>Vultu Solis amoenior.</p>
    <p>Cypri palmite largior</p>
    <p>Toto vere fragrantior.</p>
    <p>Saturni pretiosior avo.</p>
    <p>Perciperet urinam lephtias laudeis [Reg: laudes] suas.</p>
    <p>Forsan reductas intus auscultans videt</p>
    <p>Me pone maculas, subque transenna later,</p>
    <p>Fundamus aliud voce librata melos.</p>
    <p>NYmpha recenti mitior oleo.</p>
    <p>Nodum presso lacte nitidior</p>
    <p>Matutino blandior rtu</p>
    <p>Hermi rutilo clarior auro.</p>
    <p>Dentis eburnis loeni rusu</p>
    <p>Stemma te palma rectior altae.</p>
    <p>Optabilior lenibus aurii.</p>
    <p>Engaddinis dulcior uvis.</p>
    <p>Pleno segetum ditior agro.</p>
    <p>Densa nemorum gratior umbra.</p>
    <p>Multiplici formosior ostro.</p>
    <p>Adest. notavi sternuit. cantum probat.</p>
    <p>Perge excitare fila, felices chely</p>
    <p>Infringe digitos. nullus in terris procus</p>
    <p>Maius canori gutturis pretium tulit.</p>
    <p>Trahat ille cautes, arbores, fluvios, feras:</p>
    <p>Hanc si Puellam traxero, mihi sat est.</p>
    <p>Thesauru Arabum Virgo beatior:</p>
    <p>Texto chrysolythis torque decentior:</p>
    <p>Picta mille modis Iride pulcrior [Reg: pulchrior] .</p>
    <p>Illimis speculi luce venustior:</p>
    <p>Aurora tenera fronte modestior:</p>
    <p>Dilecto Veneri sidere carior:</p>
    <p>Magnetis valida dote potentior:</p>
    <p>Huc applicatis auribus vultum refer.</p>
    <p>Dignare famae gloria tuae frui.</p>
    <p>Huc flecte vultum Sole potiorem novo.</p>
    <p>Nil melius astris possidet coelum tuis.</p>
    <p>STellis fulgidior Virgo micantibus:</p>
    <p>Nimborum vacuo purior aethere:</p>
    <p>Vivi lucidior fontis origine:</p>
    <p>Intacta pedibus candidior nive.</p>
    <p>Intacta manibus splendidior rosa.</p>
    <p>Frondoso platani latior ambitu:</p>
    <p>Lauri virgineis floridior comis:</p>
    <p>Excelsis Libani nobilior cedris.</p>
    <p>Pensilibus conspectior hortis.</p>
    <p>Non est satis laudare. fac tu, si vir es,</p>
    <p>Laudanda et ipse. nam quid argutum sonans</p>
    <p>Testudo, Martis inter efficiat tubas?</p>
    <p>Iam remove ineptam mollis Amphion lyram</p>
    <p>Vocalis abice tinnulas cytharae [Reg: citharae] fides</p>
    <p>Imbellis Orpheu. fidibus est lusum satis.</p>
    <p>Alios ad usum tempus hoc nervos petit.</p>
    <p>Qualeis [Reg: Quales] lacertis maribus inducit ferox</p>
    <p>Natura, tota miles exerta [Reg: exserta] manu.</p>
    <p>Ferro est agendum. plectra sint gladii tua.</p>
    <p>Ex hoste caeso gloriam et Sponsam cape.</p>
  </div>
  <div type="level2" xml:id="scena-vii.">
    <head>SCENA VII.</head>
    <p>Iephta in procinctu stantis Oratio polemica ad milites.</p>
    <p>Iephte.</p>
    <p>HUc usque miles. siste. plus non exigo.</p>
    <p>Iam iam neganti trahere Fatorum moras</p>
    <p>Laxabo pulcrae [Reg: pulchrae] spatia mortis obvia.</p>
    <p>Audi monentem meque praeeuntem prius</p>
    <p>Inficere quisquis alterum metu potest</p>
    <p>Infectus ipse. quisquis Hymenaei facem</p>
    <p>Iugalis expers sustulit primam tori:</p>
    <p>Vitem ve sevit, cuius ex fructu sitis</p>
    <p>Levata non est:liber abscedar domum.</p>
    <p>Laribus Focisque rite tutelam gerat.</p>
    <p>At tu Rebeccae melior et binominis</p>
    <p>Propago Patris clara divinum genus.</p>
    <p>Electa pubes. macte virtute inclyta [Reg: incluta] ,</p>
    <p>Quicunque nostris sanguinem a proavis trahis.</p>
    <p>Fatale bellum iustus aggreditur dolor.</p>
    <p>Imus sacratae iura defensum Domus:</p>
    <p>ARCAM Tonantis pacta complexam DEI:</p>
    <p>Fluviis marique VIRGAM et altis turribus</p>
    <p>Toties cremendam: quasque coelestis manus</p>
    <p>TABULAS aravit. quemque NUB GENAM CIZUM</p>
    <p>Aetheria liquido rore demisit penus.</p>
    <p>Si cui penates, liberi, coniux;sua</p>
    <p>Est cuique gaza, vita, libertas, salus,</p>
    <p>Et fama cordi:tendite adversum feri</p>
    <p>Praedonis arma sentiat mollis latro,</p>
    <p>Ventrisque castra Venter assuetus sequi;</p>
    <p>Fera sentiat, quo bella cum populo gerat.</p>
    <p>Ne copiae vos terreant. virtus facit</p>
    <p>Non numerus aciem stamus hinc fortes viri:</p>
    <p>Pudenda at illinc ora simulantes vitum.</p>
    <p>Bacchae biformes verius, Rapitur cohors</p>
    <p>Amicta foliis,aera Curetum tenens,</p>
    <p>Quo furor et amens raptat ebrietas eunt</p>
    <p>Sine lege turmae milites sine ordine,</p>
    <p>Sine duce primi et ultimi passim dapes</p>
    <p>Vinique ructus, omnia unguentis madent.</p>
    <p>Quippe et tubarum masculo offensi sono</p>
    <p>More Corybantum ludicri thyasos agunt.</p>
    <p>Vt digna capite membra sic membris caput,</p>
    <p>Temulentus Ammon essedo patiens vehi;</p>
    <p>Cratere sumpto, caede mistas [Reg: mixtas] ac mero</p>
    <p>Despumat iras, vite redimitus comam.</p>
    <p>Species triumphi clara;quo Bacchus pater</p>
    <p>Novus orgiorum Gange perdomito novos.</p>
    <p>Submittat Indos;atque, si Superis placer.</p>
    <p>Hebraea lepidos castra post Satyros trahat.</p>
    <p>Quid? nos eadem spurcus iste Thyrsiger</p>
    <p>Hasta domari posse Silenus putat?</p>
    <p>Si patimur istud, prorsus indecores sumus.</p>
    <p>At non avorum gloria hoc aequo probrum</p>
    <p>Animo tulisset pressa dominatu gravi</p>
    <p>Per ferrum et igneis repulit indignum nefas.</p>
    <p>Nobis inultis, fastuosus ac procax</p>
    <p>Vilisque terrae filius, teneat manus</p>
    <p>Post terga vinctas caedat insonteis flagris!</p>
    <p>Vexet tributis! foedus insultet toris,</p>
    <p>Opibus avarus! semper impune adpetat</p>
    <p>Impune semper vastet indultum est nimis.</p>
    <p>Vest is in oculis, inque conspectu omnium,</p>
    <p>Ante ora vestra (cuncta non finit dolor</p>
    <p>Meminisse vel mem orare quot praedas agit!</p>
    <p>Super haec minatur vimque coniugibus parat</p>
    <p>Minatur, inquam, saeva vincla liberis,</p>
    <p>Tormenta fervis, subditas tectis faces,</p>
    <p>Vrbibus aratra, noxium campis salem.</p>
    <p>Pudeat tot annos, inter aerumnas, velut</p>
    <p>Iumenta frenis vilia admorsis iugum</p>
    <p>Potuisse ferte pudeat ignavos molam</p>
    <p>Versasse. pudeat capita tonsos tam diu</p>
    <p>Sub hoc tyranno vixe. tandem dedecus</p>
    <p>Abolete ferro, vindicate patriam</p>
    <p>Magnanime Princeps, pauca: dum nectis moras,</p>
    <p>Progreditur hostis transque Iordanem ultimos</p>
    <p>Furit furores. IEPH. Dic, ut in turmas eant,</p>
    <p>Efferte signa: castra moveantur loco.</p>
    <p>Stet expeditus miles opperiens Ducem.</p>
    <p>Placabo precibus Numen interea pium.</p>
    <p>Iephtae Precatio et votum.</p>
    <p>OMnipotens, penes est quem rerum immensa potestas:</p>
    <p>Cuius ad imperium festina tonitrua currunt,</p>
    <p>Et rapidos sistunt stridentia fulmina cursus.</p>
    <p>Cui mare velivolum, et Zephyri famulantur et Austri.</p>
    <p>Testes sunt vasto fluitantia moenia ponto,</p>
    <p>Instar montis aqua? quibus obluctantibus omnis</p>
    <p>Obrutus est Pharao, Posusiacague quadrigae.</p>
    <p>Assurgens alte suspenso marmores fluctus</p>
    <p>Ad letum patefecit iter. coeunte procella.</p>
    <p>Rursus Erythraea, visi descendere in imum,</p>
    <p>Curribus inversis equites equitataque fundum.</p>
    <p>Pavit caruleas clades, Mareotica Thooas.</p>
    <p>Te duce Numides coelestia iussa sesutus;</p>
    <p>In caput arrecti superato fluminis alveo,</p>
    <p>Desuper eversam vastavit funditius urbem.</p>
    <p>Late per vacuas lituis resonantibus auras,</p>
    <p>Ad nova concussi ceci erunt classica muri.</p>
    <p>Ille retardato frena vir sidera cursu:</p>
    <p>Iniiciensque manus astro, quod temperat Orbem;</p>
    <p>Ne pavidus tenebris frueretur transfuga, Solem</p>
    <p>Detinuit, iussitque diem duplicare morando,</p>
    <p>Ille satur fusi media de plebe cruoris.</p>
    <p>Calcavit Regum rorantia sanguine colla.</p>
    <p>Te duce vel mulier victrix, lactavit inani</p>
    <p>Spe Sisaram generosa Iahel: penitusque trabali</p>
    <p>Vtraque confixit sopiti tempora clavo.</p>
    <p>Hoc ferro tamen usa. lutum tibi sufficit olim</p>
    <p>Hostis in exitium. vibratur inhospita lampas:</p>
    <p>Castraque caeduntur ruptis Madianica testis.</p>
    <p>Sic o noster ades: sic nunc quoque Maximus adsis</p>
    <p>Nubibus armatis, Deus, aetherioque tumultu.</p>
    <p>Annue et antiquas enova, miracula, pugnas:</p>
    <p>Nostraque non nostris iterum gere bella lacertis.</p>
    <p>Da, cui iurati properans ad signa triumphi,</p>
    <p>Et pennata suas Victoria subiicit alas</p>
    <p>Da Pater Ammonem dirum immanemque tyrannus</p>
    <p>Da mihi terrarum communem atque aetheris hostem</p>
    <p>Sternere. Si dederis, Voveo. Quodcunque reverso</p>
    <p>Victori ante meas mihi primum occurrerit aedes</p>
    <p>Sit sacrum, sacrasque tibi mactetur ad Aras,</p>
    <p>Eatur ergo mens mea addicit sibi.</p>
    <p>Calidae recepto spiritu venae micant.</p>
    <p>Arma arma miles, arma miles horrida.</p>
    <p>Freme miles arma, miles inflentur tubae.</p>
    <p>Stringantur enses. Omnis in ferro est salus.</p>
    <p>CHORUS.Complectitur Iephtae encomium: militare Classicum: De
    conflictus eventu obscurum praesagium.</p>
    <p>Cognatas acies Iephtaeaque Signa canantis</p>
    <p>Ite animae fortes;et nostram, iudice ferro.</p>
    <p>Quandoquidem spreta est facundia, dicite caussam:</p>
    <p>Ense reposcatur, quidquid ferus abstulit ensis.</p>
    <p>Ite per Ammonis victrici vicera dextra.</p>
    <p>Iephte Encomion</p>
    <p>Iephten magnanimum dicite Principem,</p>
    <p>Bellantis celebrem laude ferociae</p>
    <p>Quis cornu iaculum tendere certior?</p>
    <p>Vagina gladium ducere promptior?</p>
    <p>Hostiles rumpere fortior?</p>
    <p>Cursus quadrupedum frangere doctior?</p>
    <p>Palmas de medio tollere dignior?</p>
    <p>Toto conspicuus si stet in agmine:</p>
    <p>Noscendus mediis millibus eminet.</p>
    <p>Nullo frontis honor proditur indice.</p>
    <p>Nam nec laetitiis mollibus effluit.</p>
    <p>Nec moestis premit ut nubibus est tamen</p>
    <p>Irae non tetricae regia nobilis.</p>
    <p>Tobitae memorent; quantus in aereum</p>
    <p>Assurgat clypeum: quo cava turbine</p>
    <p>Hastam coniiciens nubila dividat!</p>
    <p>Tanti signa Ducis quis dubitet sequi?</p>
    <p>Damnetur pavidae miles inertiae:</p>
    <p>Ferro qui metuens transadigi latus,</p>
    <p>Cum fletu patriae limina respicit.</p>
    <p>Indignum clypei solibus aurei,</p>
    <p>Cristisque in nitida casside stantibus,</p>
    <p>Obscurant rutili fulgura balthei.</p>
    <p>Probrosum est, niveis subter oloribus</p>
    <p>Somni relliquias ducere languidi:</p>
    <p>Et vitae trepidam serpere fabulam.</p>
    <p>Virtus non recubat mollibus in rosis:</p>
    <p>Aut plumis thalami versicoloribus.</p>
    <p>Ignavis, simili quo Nemesis gradu,</p>
    <p>Mors ignava venit. campus habet virum</p>
    <p>Iustis exequiis digna cadavera.</p>
    <p>Aspectum subeat Thessaliae iugis</p>
    <p>Surgens acer equus. quem simul obvius</p>
    <p>Belli afflavit odor, tortaqueque buccina</p>
    <p>Signum triste dedit; luxuriantibus</p>
    <p>Fusus colla iubis praelia flagitat:</p>
    <p>Atque ante ora virum fervet inobsequens</p>
    <p>Longas ferre moras. nescius ad tubam</p>
    <p>Certo stare loco dimicat auribus,</p>
    <p>Et pennis rapidi certat lapygis.</p>
    <p>Celsis sideribus Marspiter invehit</p>
    <p>Rimoso mutilum corpore militem:</p>
    <p>Cuius per laceros vulneribus toros</p>
    <p>Et costas Animus prospiciens micat;</p>
    <p>Incertumque facit copia funeris;</p>
    <p>Qua se se dubitans cedere Spiritus</p>
    <p>In dulceis [Reg: dulces] tenebras eiciat via:</p>
    <p>Ore an dividui cordis hiatibus</p>
    <p>Perfossisve fibris, mille per ostia.</p>
    <p>O! ergo Iuvenes, quos generosior</p>
    <p>Excoxit radiis Phoebus, ut efferat</p>
    <p>In coelum proavis fortibus editos</p>
    <p>Defensura Lares arma capessite.</p>
    <p>Forteis [Reg: Fortes] arma viros, non tunicae decent</p>
    <p>Laxantes manicas; non redimicula</p>
    <p>Humoris Tyrii luce rubentia.</p>
    <p>Quamquam sollicita mente novissimus</p>
    <p>Exit lucis amor, cordaque palpitant:</p>
    <p>Semper dulce fuit pro patria mori.</p>
    <p>Crescit Bistoniis fama laboribus.</p>
    <p>Plagae multiplicant semina gloriae.</p>
    <p>Bellatoris enim membra novalium</p>
    <p>Ritu, verus Honor scindit, et irrigat</p>
    <p>Multo (sicut agros) pinguia sanguine.</p>
    <p>Nec tantum modicis ictibus extima</p>
    <p>Perstringenda cutis: sed penitus cavum</p>
    <p>Qua pectus cohibent ima repagula;</p>
    <p>Sulcandum est valido corpus acinace,</p>
    <p>Impresso veluti vomere saucium.</p>
    <p>Terris purpureum sic caput extulit</p>
    <p>Inter mille tubas, rursus et intulit</p>
    <p>Thebis orta seges. linquite sarcula</p>
    <p>Iam cives. rigidis pendet ab ensibus</p>
    <p>Spes anni melior. spargite vulnera,</p>
    <p>Exercete manus. puniceo sata</p>
    <p>Erumpet iugulo Martis adorea:</p>
    <p>Pulcra [Reg: Pulchra] Triptolemi messe beatior.</p>
    <p><hi rendition="simple:bold">CHORUS. Vates.</hi></p>
    <p>Tetigere laevum vallis umbrosae latus.</p>
    <p>Properant: laboci lympha post tergum fluit.</p>
    <p><hi rendition="simple:bold">CHOR. Agitatur iste a Numine.
    ingressum Dei</hi></p>
    <p>Vultu fatetur, ore fatidico rubet.</p>
    <p>Quassat cavidos. loquitur aliquid non suum.</p>
    <p>VAT. Aroere nostri castra transmisso locant</p>
    <p>Hostili in aruo. paene contigui movent.</p>
    <p>Video vel absens. rebus intersum procul,</p>
    <p>Et prope remotus. quin et audire, et sonos</p>
    <p>Percipere varios, voce distincta, datur.</p>
    <p><hi rendition="simple:bold">CHOR Vtinam secundus augur apportes
    bona.</hi></p>
    <p>VAT. Attrita saxo tela utrimque exasperant.</p>
    <p>Aruina gladios tergit. armantur neces</p>
    <p>Etiam venenis. hostis inventum recens.</p>
    <p>CHOR. Vertendum in ipsos, poena si sonteis [Reg: sontes]
    manes.</p>
    <p>VAT. Fremitus equorum, strepitus increscit virum.</p>
    <p>Inflantur aera: raucus augetur canor.</p>
    <p>CLASS. Et nos inflemus. quoquo rapit impetus, icti</p>
    <p>Bellipotente Deo,</p>
    <p>Aonioque simul.</p>
    <p>Qualiacunque furor, quoque ordine, carmina dictat,</p>
    <p>Campo inferamus non timidos pedes.</p>
    <p>Pugnaces Animae, magnumque in nomen iturae,</p>
    <p>Seros ad usque posteros;</p>
    <p>Fortiter irruite</p>
    <p>In medias acies et corpora caedite ferro.</p>
    <p>Mactentur infesti canes</p>
    <p>Stabulo extrahantur sordido Ammonis.</p>
    <p>Neminem seruet fuga vel latebra.</p>
    <p>Pulvere crasso.</p>
    <p>Late undanteis [Reg: undantes] vertite campos.</p>
    <p>Sic iacite, ut nullum redeat sine sanguine telum.</p>
    <p>Sed multa morte receptum,</p>
    <p>Dirigite in ora</p>
    <p>Praeclaris obstantia coeptis,</p>
    <p><hi rendition="simple:bold">CHOR. Dulcia caros pignora
    natos</hi></p>
    <p>Vt largis repetatis onusti</p>
    <p>Spoliis, precamur. Coniuges castae</p>
    <p>Vota pro toruis faciunt maritis,</p>
    <p>VAT. Tam sumptuosis milites furiis emant</p>
    <p>Sex foli lauri! ceu mari Symplegades</p>
    <p>Medio coirent, tantus exoritur fragor.</p>
    <p>Post se relinquit militum furor tubas.</p>
    <p>Sua cuique fortem dextrae concentum facit,</p>
    <p><hi rendition="simple:bold">CHOR. Seria feroci bella conflictu
    calent.</hi></p>
    <p>VAT, Quis iste miris aureus squammis, acu</p>
    <p>Pictus fluentem fasciam, vultu decens.</p>
    <p>Sed mentis impos. CHOR. Noster est, an Regius?</p>
    <p>VAT. Increpuit ultro. digna et indigna obiicit.</p>
    <p><hi rendition="simple:bold">CHOR. Inimicus hic est. obstruant os
    lanceae,</hi></p>
    <p>VAT. Totis adactum viribus ferrum impulit.</p>
    <p>CH. Simul ede, quisnam? VAT. Parma nil miserum iuvat</p>
    <p>Spatiosa presso plaga pulmonum sedet</p>
    <p>In folle. modicus ore singultat calor.</p>
    <p>Debemus omnes Fata. tu prior subis,</p>
    <p>Qui colla rutilo crine perfusus, manu</p>
    <p>Barbam remulces. CHOR. Aliquid excelsum videt,</p>
    <p>VAT. Geminum nitenti clusus [Reg: clausus] orichalco pedem.</p>
    <p>Excutitur autem: nec movere se potest.</p>
    <p>Cecidit recisus poplitem;</p>
    <p>Impressus ora gramini.</p>
    <p><hi rendition="simple:bold">CHOR. Totus perempto Mars iacet saepe
    unico.</hi></p>
    <p>VAT. Siccine negata morte contemptor suum</p>
    <p>Irritat hostem! en exprobrans veniam vocat</p>
    <p>Crudelem, et odit: quid moram trahis? feri.</p>
    <p>Transverberatus ense thoracem cadit</p>
    <p>Ab equo supinus. vivit etiam num. feri.</p>
    <p>Plaga duplicetur. CHOR. Quos canit nobis viros</p>
    <p>Animas tenaceis [Reg: tenaces] possident. VAT. Qualis leo</p>
    <p>Persultat Afer hoste viso cominus;</p>
    <p>Quatiensque fuluo tortiles collo iubas,</p>
    <p>Venantis arma frangit; ac toto supra</p>
    <p>Dum fertur hastas corpore, impavidus fremit.</p>
    <p>CH. Vter iste Poenus? Iephte an Ammon? VAT. Occubat.</p>
    <p><hi rendition="simple:bold">CHOR. Ducem Salutis praepotens serua
    Deus.</hi></p>
    <p>VAT. Tundit cruentam calcibus moriens humum.</p>
    <p>Effundit alium segregem sternax equus,</p>
    <p>Crispatus auro conus ad pedes iacet.</p>
    <p>Secedit agmen. ecce, concurrunt duo.</p>
    <p>Collapsa cervix</p>
    <p>Humero ex utroque pendet. aurigam cave.</p>
    <p>Numero superadditur idem,</p>
    <p>Transfixus capulo tenus.</p>
    <p>Per et trilicem mucro loricam exiit.</p>
    <p><hi rendition="simple:bold">CHOR. Vtinam tyranni!</hi></p>
    <p>VAT. Clamantis animae murmur extremum stitit</p>
    <p>Feriente pugno. nuda iactans brachia,</p>
    <p>In capite cerebrum, in ore dentes miscuit.</p>
    <p>Campum cruore pugna crudelis lavat.</p>
    <p>Acies dehiscit una,</p>
    <p>CHOR. Scrutemur, ex qua parte. quid certi refers?</p>
    <p>VAT. Ariphanasso, quo fugis? sub qua lates</p>
    <p>Nautae lacerna? Doridem praefers Rheae!</p>
    <p><hi rendition="simple:bold">CHOR. Obscura loquitur, Omen hoc
    felix erit:</hi></p>
    <p>Renidet ore. VAT. Casibus quid non licet:</p>
    <p>Quandoque in ipsis ludit exsultans furor</p>
    <p>Festivus armis. Miles uno sternitur</p>
    <p>Procerus ictu. grande cum galea caput,</p>
    <p>Trunco iacente, volitat excussum procul:</p>
    <p>Donec repostum collo in alterius sedet,</p>
    <p>Quocunque iure. Fata in alieno locant.</p>
    <p><hi rendition="simple:bold">CHOR. Rursus severam ruga frontem
    contrahit,</hi></p>
    <p>Visu pavenda spectat, iteremus preces.</p>
    <p>VAT. Quid in hoc tumultu fabor? abscondit diem</p>
    <p>Pulverea nubes. eripit visum mihi</p>
    <p>Caligo belli.</p>
    <p>CHOR. In vota Superos, quisquis est pius, vocet.</p>
    <p>Periclitamur. Vatis ignescunt genae.</p>
    <p>VAT. Militiae discerpitur ordo.</p>
    <p>Scintillae absistunt oculis spirantibus igneis</p>
    <p>Tantus inest animis calor.</p>
    <p>Corpora Corporibus,</p>
    <p>Ensibus enses</p>
    <p>Miscentur; galeae galeis: et adultera crista</p>
    <p>Diversis admota viris</p>
    <p>Alieno in vertice nutat.</p>
    <p>Tam prope collisi promiscua corpora trudunt,</p>
    <p>Vmbone repellitur umbo:</p>
    <p>Et clypei clypeis, et acuta cuspide cuspis.</p>
    <p>Sessores sub equis, hi sub ephippiis,</p>
    <p>Arma, armenta, viri,</p>
    <p>Cum signiferis signaque caesis,</p>
    <p>Magna ac parva cadunt, passim sine nomine vulgus</p>
    <p>Praecipitant in opaca fossae.</p>
    <p>Gemitum dat icta tellus:</p>
    <p>Porrectus super alterum</p>
    <p>Incubat alter.</p>
    <p>Quo posuere loco Fortuna et casus, eundem</p>
    <p>Congesti in tumulum iacent.</p>
    <p>Nocte velut pluvia vitae sparguntur in auras.</p>
    <p>Alite ferro</p>
    <p>Confossus Heros vulnus ingens accipit.</p>
    <p>Infixa est capiti cornus, et exiit</p>
    <p>Effuso tepefacta cerebro.</p>
    <p>CHOR Sed ede tandem: quos penes victoria est?</p>
    <p>VAT iaculis iam denique densis</p>
    <p>Arctatus non sufficit aether.</p>
    <p>Mutua perdunt vulnera iactu.</p>
    <p>Ferrea nox pharetris effunditur.</p>
    <p>Tegit omne coelum silua discurrens</p>
    <p>Quanta Tyrrheni maris est arena.</p>
    <p>Tot distincta notis non pendet litera, verno</p>
    <p>Aere quum gelidi</p>
    <p>Linquit Strymonis undas</p>
    <p>Scriptorum genus alitum,</p>
    <p>Formidabile genti,</p>
    <p>Quae paulo [(transcriber); sic: qaulo] minor est grue.</p>
    <p>Non tot stagna Padusae</p>
    <p>Nutriunt raucas aves.</p>
    <p>Non tot ripa Caystri</p>
    <p>Cantores Stygiae mittit Iunonis ad aures.</p>
    <p><hi rendition="simple:bold">CHOR. Conticuit altum. cessat, et
    subito stupet,</hi></p>
    <p>Num cuncta fando trepidat in medium dare?</p>
    <p>An iniqua fessum fata sub mergunt virum?</p>
    <p>Quodcunque tandem est: caussa in ancipiti sita</p>
    <p>Communis agitur. omnium hinc pendet salus.</p>
    <p>Ad amica puras astra tendamus manus.</p>
    <p>Tu, cui patrias Gens seposita</p>
    <p>Sanguine sacro tingimus aras;</p>
    <p>Numen ab omni parte tremendum;</p>
    <p>Nisi qua miseris tua connivet</p>
    <p>Pietas victrix: huc verge DEVS,</p>
    <p>Miteis [Reg: Mites] oculos; et res propius</p>
    <p>Aspice fessas. Saltem proavis,</p>
    <p>Iurata quibus foedera sanxti [Reg: sanxisti] ;</p>
    <p>Si nostra fugat culpa, benignam</p>
    <p>Annue mentem.</p>
  </div>
  <div type="level2" xml:id="actus-iii.">
    <head>ACTUS III.</head>
    <p></p>
  </div>
  <div type="level2" xml:id="scena-i.-2">
    <head>SCENA I.</head>
    <p>Baracus domesticus Menulemae, refert eius piam sollicitudinem,
    nec non timidum omen, propter incertos bellorum eventus.
    BARACUS.</p>
    <p>Bara: UT triumphus praevolet victoriam,</p>
    <p>Sapiens veretur: et vereri, si sapit,</p>
    <p>Potest. repente vota subsidunt retro:</p>
    <p>Et amputantur colla formosae spei.</p>
    <p>Incerta non sunt, quae futura: sunt tamen</p>
    <p>Ignota praesagire paucis contigit.</p>
    <p>Decipitur augur saepe quantumvis sagax.</p>
    <p>Nec omne pectus intrat aetherius calor.</p>
    <p>Quotus ille ab alto Fata speculatus, suum.</p>
    <p>Mente antevertit? praescius Vates, avis</p>
    <p>Rara est in Orbe: sique sit, tacitis volat</p>
    <p>Pennis per alta nubium radens viam.</p>
    <p>Amore nostri prospera optamus quidem</p>
    <p>Sed caeco in antro conditi eventus latent.</p>
    <p>At si quid anceps, si quid instabile et vagum</p>
    <p>Se curiosae plebis arbitrio clepit;</p>
    <p>Bellum esse dicam. sed regressus invios,</p>
    <p>Principia fine pulcra [Reg: pulchra] perplexo tegit;</p>
    <p>Serpentis instar tortuosi, qui iuba</p>
    <p>Variisque motat fulgidum maculis caput,</p>
    <p>Illudque parvum: sed venenatam trahens</p>
    <p>Alvum, volumen grande post tergum vehit,</p>
    <p>Deciesque se se. Signa, clangentes tubae,</p>
    <p>Phaleraeque equorum, totque galearum nitor</p>
    <p>Speciosa quamvis mille praevelent mala,</p>
    <p>Allicere pariter timidum et audacem queant</p>
    <p>Succedit horror, gemitus, et versis rotis</p>
    <p>Fremor cadentum [Reg: cadentium] , busta, paupertas, lues:</p>
    <p>Cernas in armis aliud, aliud sentias.</p>
    <p>Quis crederet tam fragile ferrum, quam vitrum;</p>
    <p>Nec plus habere ponderis! Mars ferreus,</p>
    <p>Fortuna vitrea, dispares; tamen pari</p>
    <p>Levitate certant. ille terribilis Geta,</p>
    <p>Vastator Aemi, rigidus armorum Deus,</p>
    <p>AEque, ac mulieres, semper inconstans fuit,</p>
    <p>Dolisque paene Coniugem vincit suam.</p>
    <p>Rapitur in orbem et ipse. Me verum loqui,</p>
    <p>Norunt probantque vicibus alternis Duces.</p>
    <p>Quoties decora fronte sub primam stetit</p>
    <p>Aciem superbus? moxque elusa casside</p>
    <p>Turpem infidelis terga vertit in fugam.</p>
    <p>Sunt gladii utrinque; humana utrinque corpora,</p>
    <p>Patensque simili sorte vulneribus locus,</p>
    <p>AEquat pavores. pellis ubi pelli imminet,</p>
    <p>Furor est, pepercisse. arma in armatos cadunt,</p>
    <p>Spem victus, iram victor acuit, hoc agunt,</p>
    <p>Securus esse neuter ut possit diu.</p>
    <p>Vbique bis peccare liceat; vix semel</p>
    <p>In bello. adimitur omnis occisis salus.</p>
    <p>Non patitur error corrigi vitam auferens,</p>
    <p>His mota caussis, mentis augurio tremens,</p>
    <p>Fatum parentis Iephtias suum facit.</p>
    <p>Casus volutat singulos, omneis [Reg: omnes] timet.</p>
    <p>Est in suprema Iudicis nostri Domo</p>
    <p>Aprica sedes, Solis Eoi capax,</p>
    <p>Recensque natae lucis; Euri vividis</p>
    <p>Exposita flabris. lenis obliquum latus</p>
    <p>Inumbrat Auster frondibus. torta nemus</p>
    <p>Radice surgens, arduum e clivo caput,</p>
    <p>Viridesque ramis tollit innumeras manus?</p>
    <p>Tantoque crescit ambitu, unam ut altera</p>
    <p>Illaque et arbos [Reg: arbor] , haereatque brachiis.</p>
    <p>Facit ordo versum. fraxinum cedrus ferit,</p>
    <p>Cedrum cupressus: platanus alno nititur:</p>
    <p>In hoc recessu virgo curis anxia,</p>
    <p>Sollicita votis. spe metuque fluctuans,</p>
    <p>Noctes diesque precibus assiduis vacat.</p>
    <p>Anima puellam patris animari putes,</p>
    <p>Vitaque eadem vivere. usque adeo studet</p>
    <p>Patris saluti. totus. in mente est pater.</p>
    <p>Genitricis autem in mente tota est Filia.</p>
    <p>Non sic iuvencam torua custodit parens;</p>
    <p>Vt mater ambit blanda Menulemae latus.</p>
    <p>Huic fila Serum ducit, huic aurum struit:</p>
    <p>Huius decorem comit ac mulcet frequens.</p>
    <p>Haesura nitidis serta disponi comis,</p>
    <p>Invita Virgo patitur, optaret suis</p>
    <p>Potius bonis gaudere. pulcra [Reg: pulchra] non opus</p>
    <p>Habet apparatu. dote nativa satis</p>
    <p>Ornata facies refugit ad speculum coli.</p>
    <p>Se se est venusta dives. ex ipso magis</p>
    <p>Generosa fonte forma respiendens placet.</p>
    <p>Super addis artem? nobili suco perit.</p>
    <p>Aurora qualis ex mari surgens nitet</p>
    <p>Peculiari luce, quam diu madet.</p>
    <p>Simul capillos dulce roranteis [Reg: rorantes] calor</p>
    <p>Detersit; omnes ore vanescunt rosae.</p>
    <p>Non nisi coacta, Iephtias pompam induens,</p>
    <p>Gemmas suo fulgore nolenteis [Reg: nolentes] tegi</p>
    <p>Virtute obumbrans celat, ingenio premit;</p>
    <p>Formosa semper. absque cultu nunc dolet.</p>
    <p>Ames dolentem. squallidam luctus decet.</p>
    <p>Est et perita sedula Phrygias manu</p>
    <p>Vrgere telas. hac remordenteis [Reg: remordentes] sciens</p>
    <p>Soluisse curas, seque furari sibi.</p>
    <p>Iam dedicatum vellus olim coeperat</p>
    <p>Mollire nebulis. tum subactum sternere</p>
    <p>Digitis in usum. parte plus media labor</p>
    <p>Exactus ibat, iam coloratam prope</p>
    <p>Metam tetigerant fila. spectari dedit:</p>
    <p>Vt Abrahamus immolare filium</p>
    <p>Decresset: iste pareat flexus genu.</p>
    <p>Nuda puer cervice. simulatum scias,</p>
    <p>Verumque credas. tantus in membris lepor,</p>
    <p>Sua cuique forma, certus est formae modus.</p>
    <p>Libratur ensis stamine ex argenteo:</p>
    <p>Ex aureo vagina pendet. baltheum</p>
    <p>Nevisse Seres Lydia et textrix putet,</p>
    <p>Fascem videres ligneum sterni solo.</p>
    <p>Flammam applicato folle carbones dare.</p>
    <p>Praelatus ignis murice Oebalio rubet.</p>
    <p>Loco caloris flagrat incensus color.</p>
    <p>At Isaacus, qua micant vitalia,</p>
    <p>Candente bysso fingitur. collum, tori.</p>
    <p>Ante alia iugulus lucet intexta nive.</p>
    <p>Nix vero castigata subiectis retro</p>
    <p>Diluitur umbris. ficta sic vivunt magis.</p>
    <p>Materia dispar sponte submissum caput</p>
    <p>Variis remiscet liciis. Ianthinae</p>
    <p>Glomerata in orbeis [Reg: orbes] lana crispatur comae.</p>
    <p>Pars aliqua texti laevam ad aurem pulcrius [Reg: pulchrius]</p>
    <p>Neglecta languet, cumque susis funditur</p>
    <p>Subtemine albo carbasus late patens.</p>
    <p>Placidum modestae frontis aequor explicat.</p>
    <p>Nullas decora sutiles rugas habet.</p>
    <p>Nec patitur aetas, plana simplicius nitent.</p>
    <p>Punicea stanteis [Reg: stantes] fila percurrunt genas:</p>
    <p>Modiceque ab ostro vultus imberbis tumet.</p>
    <p>Modice. propinqua pallet aliquantum nece.</p>
    <p>Nil praeter oculos deerat hesternam diem</p>
    <p>Impendit illis, ut dolorem falleret</p>
    <p>Studio Minervae protinus sub palpebra</p>
    <p>Acu micante sidus accendit duplex;</p>
    <p>Tam mite florens tamque subtili face</p>
    <p>Nictuque blandum; tam ciendo affectui</p>
    <p>Miserantis aptum, sub patris positum manu:</p>
    <p>Vt et ipsa (et ipsa non tamen mollis) rudi</p>
    <p>Pietate mota flevit, o suavis puer</p>
    <p>O in parentem moris exemplum pii</p>
    <p>O dulcis Innocentiae Specimen, ait,</p>
    <p>Voluisse promptum tam cruenta praecoci</p>
    <p>Sancite fato iussa! certe iam cinis,</p>
    <p>Iam funus, animo funus acceptans, eras.</p>
    <p>Iterumque flevit. omen infaustum movet</p>
    <p>Interpretantem secius. ter synthesin</p>
    <p>Calatho reponens stamina expavit sua:</p>
    <p>Ter et resumpsit. ter subortis lacrymis [Reg: lacrimis]</p>
    <p>Linquere coacta est Quo malo cadit in sinum</p>
    <p>Iniussus imber, inquit. unde hic impetus</p>
    <p>Flendique tanta seu libido, seu furor?</p>
    <p>Quae placet imago, placita cur gemitus ciet?</p>
    <p>Cur ipsa plorans damno successus meos?</p>
    <p>Sic Fata questus iterat, incumbens toto.</p>
    <p>Accedit ad praedicta nocturnus timor</p>
    <p>Insomnia agitant. terret attonitam quies.</p>
    <p>Namque eiulantem veste discissa Patrem.</p>
    <p>Moestoque vultu penitus exsanguem, sibi</p>
    <p>Videre visa est. turbat excussus sopor:</p>
    <p>Crescitque vanus vana metuendo metus.</p>
    <p>Quamquam o! sed ad peiora proclives sumus.</p>
    <p>Timenda semper omina explorat timor.</p>
    <p>Quid deinde? Sexum fas sit imbellem queri.</p>
    <p>Formido vana, non decet saltem viros.</p>
    <p>Quod Gnata patri metuat, ignosci potest.</p>
    <p>Hac stante caussa, militem, Iephte, tuis</p>
    <p>Diffidere armis, muta quaedam iniuria est.</p>
    <p>Toties probato quisquis indubitat Duci,</p>
    <p>Convicium deforme virtuti facit.</p>
    <p>Novi lacertos, pectus, ingenium, fidem.</p>
    <p>Cruore sparsas hostico palmas feret:</p>
    <p>Parum est, feret, iam fert, et hoc parum est; tulit.</p>
    <p>Sonus aeris alte iam bis allapsus refert</p>
    <p>Laetum aliquid. audis? aera clangunt tertia.</p>
    <p>Tu, quisquis ille es, ede, quid portas novi?</p>
  </div>
  <div type="level2" xml:id="scena-ii.-2">
    <head>SCENA II.</head>
    <p>Iephtaea Victoriae relatio. Nuncius [Reg: Nuntius] I. Baracus.
    Nuncius II.</p>
    <p>NUNCIUS [Reg: NUNTIUS] I. Qui timuit hostem, iam timere
    desinat.</p>
    <p>BAR. Vt te faventes praepetem Zephyri ferunt!</p>
    <p>NUNC. [Reg: NUNT.] Quod steterat ante pedibus erectis; iacet,</p>
    <p>BAR. Edissere agedum, nil per ambages refer,</p>
    <p>NUNC. [Reg: NUNT.] Vt si viator forte flaventeis [Reg: flaventes]
    agros</p>
    <p>AEstate praeter passibus vagis meat:</p>
    <p>Triticea aristae capita turmatim levant,</p>
    <p>Animosque tollunt, more conferti agminis:</p>
    <p>Idem reversus stirpitus sulcos videt</p>
    <p>Omneis [Reg: Omnes] retectos. prona subsedit Ceres,</p>
    <p>Lateque longo funere instravit solum.</p>
    <p>Haut [Reg: Haud] aliter hostis stantibus turmis ferox,</p>
    <p>Vt icta curua falce procubuit seges</p>
    <p>BAR. Nullo obice Victor haesit, aut victus mora?</p>
    <p>Immo age sub oculos totius belli aleam,</p>
    <p>Vt iacta campo est, pone. felicem iuvat</p>
    <p>Ludum intueri. cladem et illius modum</p>
    <p>Seriemque pande. NVNC. Nulla tanto, quod sciam,</p>
    <p>Incaluit aestu pugna. Cur pugnam voco?</p>
    <p>Quae luculenta verius strages fuit.</p>
    <p>BAR. Vindictae initium praebuit nox an dies?</p>
    <p>NUNC. [Reg: NUNT.] Inter diem noctemque, cum primum parens</p>
    <p>Amoena lucis aperit aetherias fores:</p>
    <p>Horaeque Solis induunt frenis equos,</p>
    <p>Adhuc marina currus assurgens procul</p>
    <p>Rorabat unda: clamor, ecce, tollitur;</p>
    <p>Quantum volutat Glua, cui, patre inscio,</p>
    <p>Elapsus olim per cavi montis latus</p>
    <p>Incubuit Auster. stridet agitatum nemus:</p>
    <p>Frondosa sive colla procuruans, humum</p>
    <p>Stirpemque tangat; sive rursus arduos</p>
    <p>Attollat apices, nubibusque immisceat.</p>
    <p>BAR. Quid nostra, siluit, an reclamavit Phalanx?</p>
    <p>NUNC. [Reg: NUNT.] Reddidimus alta voce discordem sonum</p>
    <p>Littorea qualem saxa Tyrrheni maris</p>
    <p>Reddunt fragorem verberata fluctibus.</p>
    <p>Concussa tellus, totque divisus modis</p>
    <p>Aer procellas voluit adversas sibi.</p>
    <p>BAR Fremitus inanis iste duravit diu?</p>
    <p>NUNC. [Reg: NUNT.] I. Calefacta donec corda moriendi metum</p>
    <p>Vitaeque amorem prorsus emossent [Reg: emovissent] loco:</p>
    <p>Et acuta promptas ira consereret manus.</p>
    <p>Vt taurus olim fronte robusta minax,</p>
    <p>Cui crassa circum colla stant palearia.</p>
    <p>Aut laxa pendent: magnus alieni pater</p>
    <p>Stabulique fieri rector, in vito pari,</p>
    <p>Per bella quaerens, mugit audaci tuba</p>
    <p>Cornuque confert. proximo saltu latens</p>
    <p>Responsat alter, iamque proludit pede.</p>
    <p>Taurina totis resonat Echo montibus.</p>
    <p>Spumant amores. stimulat indomitos furor:</p>
    <p>Denique in aperto capita concursu truces</p>
    <p>Obnixa miscent. tanquam in incude aenos</p>
    <p>Ictus resultant donec unus cornibus</p>
    <p>Truncis abactus cedat et campo et toto.</p>
    <p>Victor superbus exprobrat connubia.</p>
    <p>Reboat adulter victus, ac siluas petit.</p>
    <p>Haec belli imago prima. tu pulcram [Reg: pulchram] modo</p>
    <p>Quae placuit uxor, candidam credas bovem</p>
    <p>VICTORIAM esse. Noster extorsit proco.</p>
    <p>BAR. Quo pugna crevit ordine? utra lanceam</p>
    <p>Pars torsit in condensa primam, et auspicem?</p>
    <p>NUNC. [Reg: NUNT.] Vt miles intra proximum teli stetit</p>
    <p>Letique iactum: noster intuitu vago</p>
    <p>Permensus aciem Ductor hortatur suos:</p>
    <p>Qua iusso, celerem ferre pugnaces pedem.</p>
    <p>Nec plura fatus, diripit ferrum cavo.</p>
    <p>Ceciditque in hostes, non secus quam flammea</p>
    <p>De nube fulmen. illud expressum volat</p>
    <p>Diri vaporis undam anhelantem vomens:</p>
    <p>Quaque incitatum rapitur, obliqua via</p>
    <p>Rectaque, certa clade, multorum cadit,</p>
    <p>Certa reversum spargit in numeras neces.</p>
    <p>BAR. Bene inchoasse, saepe in hoc puncto fuit,</p>
    <p>Vicisse. sed non semper eventus habet</p>
    <p>Impetus eosdem primus. eventum refer.</p>
    <p>NUNC. [Reg: NUNT.] Omnis secuta praevium pubes Ducem</p>
    <p>Mucrone stricto. BAR. Cuncta in exemplo sita.</p>
    <p>NUNC. [Reg: NUNT.] Sed et igne vero constitit supra caput</p>
    <p>Succinctus aether: atque (minimum est, quod loquor)</p>
    <p>Adversa subito castra turbavit metu.</p>
    <p>Sonuere nimbi non tumentes Aeolo:</p>
    <p>Non quomodo aestas audit, arserunt poli:</p>
    <p>Iraeque multo sulphure imbutae Tonans</p>
    <p>Manifesta Coelo Signa concusso dedit.</p>
    <p>Tum vero pavidis falsus it sudor viris</p>
    <p>Equisque, et unus implicat cunctos timor.</p>
    <p>Ipsa arma trepidis, galeae et enses, hostibus</p>
    <p>Tonare visa: terra subduci movens.</p>
    <p>Instare timidis Iephte, et uti tempore,</p>
    <p>Coelo, tumultu, Qualis hybernus [Reg: hibernus] ruit</p>
    <p>De monte torrens pabulator nubium:</p>
    <p>Tandem nivosa valle praecipitans aquas,</p>
    <p>Per cuncta spumat claustra grassari rapax.</p>
    <p>Cursuque frangit sparsa pontes fragmina,</p>
    <p>Damnum coloni prorutis deflent casis.</p>
    <p>Fit plena caedes. terga fugientum [Reg: fugentium] secat,</p>
    <p>Latera explicantum [Reg: explicantium] debileis [Reg: debiles]
    alas premit.</p>
    <p>Frontem reluctantum [Reg: reluctantium] , ora pugnantum [Reg:
    pugnantium] fodit,</p>
    <p>Stantum [Reg: Stantium] trucidat. BAR. Bella Centauri refers.</p>
    <p>NUNC Hostilis acies media membratim periit;</p>
    <p>Concisa, proculcata, disiecta, obruta.</p>
    <p>Currus sonanteis [Reg: sonantes] et quadrigarum rotas</p>
    <p>Trunci morantur impeditis axibus.</p>
    <p>Per arua crassi sanguinis fluctus eunt.</p>
    <p>BAR Tum deinde spoliis noster intentus fuit</p>
    <p>Miles legendis. praeda populatrix opum,</p>
    <p>Est anima belli. vivit hac ferrum tenens.</p>
    <p>NUNC. [Reg: NUNT.] At non et Ammon non recollegit suas</p>
    <p>Vtcunque viteis. quondam et in victos redit</p>
    <p>Amara Virtus, seque cote suscitat,</p>
    <p>Tutum esse prohibens. BAR retege, quos tentant dolos</p>
    <p>NUNC. [Reg: NUNT.] In nemore curuo trames angustus latet,</p>
    <p>Circumque dumis obsitam sepit [Reg: saepit] viam.</p>
    <p>Ibi furta belli sapta; circuitu biceps</p>
    <p>Clementer acto collis attollit iugum,</p>
    <p>Aditumque celat, hinc repente, dum sui</p>
    <p>Incautus arcto calle palanteis [Reg: palantes] agens</p>
    <p>Insequitur hostes; impetu facto, triplex</p>
    <p>Procurrere improvisus in Iephten globus,</p>
    <p>Duce Iatamazda. Cassidem post regiam</p>
    <p>Erat iste summus semper in bellis apex</p>
    <p>Ammonidarum. Vix manu signum dedit:</p>
    <p>Vnum unum adorti mille certatim petunt.</p>
    <p>Pluit sagittis. galea tinnitu strepit,</p>
    <p>Flictuque parma. BAR. Qui tot unus spicula</p>
    <p>Excipere valuit septus [Reg: saeptus] hostili globo?</p>
    <p>NUNC. [Reg: NUNT.] Ille, ut elephantus imbre ferrato rigens,</p>
    <p>AErisona grando siqua telorum cadit.</p>
    <p>Haesura dorso discutit mota cute:</p>
    <p>Tum grande Libyci dentis infrendens ebur</p>
    <p>Consumit omne, circumactu, nescias,</p>
    <p>Pedes, lacerti, crura, cervices, manus</p>
    <p>Findantur an secentur. abrupti cadunt</p>
    <p>Nexus. in hostem tota saevit bellua,</p>
    <p>Ex corde vireis [Reg: vires] advocat Iephte suas,</p>
    <p>Contraque multos unus instar agminis</p>
    <p>Stat mole contra, sufficitque, et obvios</p>
    <p>Contemptim in orbem fulminat, velut canes.</p>
    <p>Ex manibus hastas saepe raptas improbo</p>
    <p>Regessit hosti. Forte Iaramazdam videns</p>
    <p>(Ita Sors ferebat) mox relictis omnibus,</p>
    <p>In hoc moratus, cum retardasset [Reg: retardavisset] fugam:</p>
    <p>Clypei per oras triplicis obstanteis [Reg: obstantes] viam</p>
    <p>Molitus, alto vulnere exhausit virum,</p>
    <p>Pectusque rupit ense. vel moriens adhuc</p>
    <p>Recalcitravit, ore diducto fremens:</p>
    <p>Sic quoque rebellis parte moritura sui.</p>
    <p>Vt hirtus olim stantibus setis aper,</p>
    <p>Si quando fixum, mense brumali, furens</p>
    <p>Venabulum momordit; ante quam trucem</p>
    <p>Despumet animam collocandus, in manum</p>
    <p>Saevire vindex pergit; et, noceat modo,</p>
    <p>Necandus ultra debitae metas necis</p>
    <p>Feraeque morem, mordicus prensam [Reg: prehensam] viri</p>
    <p>Transgreditur hastam: seque vulnus in novum</p>
    <p>Rabie cruenta vulneris primi rotat.</p>
    <p>Miratur ipse pastor, et pallet suae.</p>
    <p>Horrore praedae. BAR. Memora et istud, si potes.</p>
    <p>Ariphanasso, capita quot ferro secans,</p>
    <p>Opima summo spolia suspendet tholo?</p>
    <p>NUNC. [Reg: NUNT.] Nescitur, ubi sit. fama non constat sibi.</p>
    <p>Vinctum, solutum, mortuum, vivum canit.</p>
    <p>Plerique dira caede sublatum putant;</p>
    <p>Ammone toto, morte cruciatum nova.</p>
    <p>Certe peracti nulla pars belli fuit.</p>
    <p>Nusquam adeo in acie visus. BAR. extremum hoc preme</p>
    <p>I, reliqua propere defer in palatium:</p>
    <p>Meriture primas, praemium cursus feres.</p>
    <p>At te caducum qualia, et quo pondere,</p>
    <p>Ariphanasso, Fata, qui casus premunt!</p>
    <p>Sic occidisti! sic iaces inglorius!</p>
    <p>Arena functum condit ignota scrobe.</p>
    <p>Fortasse laceris artubus pascis feras.</p>
    <p>Menulema nempe, sicut optabas, tua est!</p>
    <p>Humana foedi subruunt vota exitus,</p>
    <p>Pilae videmur esse, quae iactu levi</p>
    <p>Pulsae per auras vix volant, iterum cadunt,</p>
    <p>Sursum deorsum iacimur, et ludus sumus.</p>
    <p>Signavit aliquis lapsus Icarium mare.</p>
    <p>Iam et ipsa tellus Icaros suos habet?</p>
    <p>Certum tremendis casibus, certum locis</p>
    <p>Nomen daturos, alta sublimes petunt:</p>
    <p>Voluuntur imo. Famulus hic Memphyticus [Reg: Memphiticus]</p>
    <p>Quo vota non rotavit! usque ad sidera.</p>
    <p>Gnata potiri velle nostri Principis.</p>
    <p>Est petere coelum velle. Quod stupeas magis:</p>
    <p>Annuere Virgo visa, Iuveni faverat.</p>
    <p>Amabat eius indolem, mores pios,</p>
    <p>Castamque mentem. Pacta quin iugalia,</p>
    <p>Sparsum est. utrinque spes ligasse credulas.</p>
    <p>Eheu! ligasse. soluit istud vinculum,</p>
    <p>Quae cuncta soluit, Mors inexorabilis.</p>
    <p>Quam rare in unum cuncta Naturae fluunt</p>
    <p>Sortisque dona? nemo tantorum capax.</p>
    <p>Nihil est ab omni parte syncerum [Reg: sincerum] ; nihil</p>
    <p>Plene beatum. nebula semper officit.</p>
    <p>Commendat aliquem forma: destituit pudor.</p>
    <p>Hunc fama Martis clarat: obscurat genus.</p>
    <p>Prisco tumentem genere mores inquinant.</p>
    <p>Ferro manuque fortis, ingenio caret.</p>
    <p>Consulene promptum turpis exanimat pavor.</p>
    <p>Facundus ore, vitibus minus viget.</p>
    <p>AEgrotat animus saepe, dum corpus valet.</p>
    <p>Ariphanasso dote non una fuit</p>
    <p>Insignis: acer, eloquens, agilis, sagax,</p>
    <p>Parere solers, impiger, fidus comes:</p>
    <p>Egregius armis miles, egregius domi</p>
    <p>Bellique: nec non legis observans sacrae.</p>
    <p>Sed adde: praeceps, vanus, infelix procus.</p>
    <p>Vetus est amantum [Reg: amantium] poena, fieri fabula.</p>
    <p>NUNC. [Reg: NUNT.] II. Parta ex superbis hostibus, parta ultio
    est.</p>
    <p>Fusi per herbas hoc habent in cespite,</p>
    <p>Suoque verrunt sordidum tabo lutum,</p>
    <p>BAR. Si vera narras, vota transcendis mea,</p>
    <p>NUNC. [Reg: NUNT.] Gratare Iephtae libera Ammonis iugo,</p>
    <p>Gratare Galaad. vivit assertor tuus.</p>
    <p>BAR. Tam certa fers quam laeta? NVNC. Venatum putes</p>
    <p>Ivisse nostros: quidquid Ammonis fuit,</p>
    <p>Subiisse textas funibus raris plagas,</p>
    <p>Ceu canibus actos licuit inimicos brevi</p>
    <p>Porrigere ferro. terror e coelo ruens</p>
    <p>Turbam fugacem conglobatam in obvios</p>
    <p>Adegit enses. milites, lixae, duces</p>
    <p>Cecidere iuxta. Sic, ubi certum nemus</p>
    <p>Indago cinxit; iamque inhaerenteis [Reg: inhaerentes] feras</p>
    <p>Instans melampus arctat; in latum cadunt</p>
    <p>Ferrum gregatim; silua tutari nequit.</p>
    <p>Capiuntur una quae timentur et timent.</p>
    <p>Fortibus inerme belluis mistum pecus,</p>
    <p>Tunc caprea vulpem, dama contemnit lupum,</p>
    <p>Ceruus leonem. sudor idem est omnium.</p>
    <p>Fortuna fecit misera communem metum,</p>
    <p>Obliviosum alterius, et memorem sui.</p>
    <p>BAR. Captae quot urbes. ede. NVNC. quot poterant capi.</p>
    <p>Vtriusque nostrae quot manus digitos habent,</p>
    <p>BAR. Qui computabit, esse vicenas sciet,</p>
    <p>NUNC. [Reg: NUNT.] Turrita quaevis, dirutum ingressi sumus</p>
    <p>Penetrale Regni qua Menitham lubrico</p>
    <p>Oleae feracem tractus attollit gradu.</p>
    <p>Vitifera ad usque pinguis Abelae iuga.</p>
    <p>Frenatur omnis regio nostris legibus.</p>
  </div>
  <div type="level2" xml:id="scena-iii.-1">
    <head>SCENA III.</head>
    <p>Laus Pacis. Gaudium Galadini Populi ex nunciata [Reg: nuntiata]
    Victoria. Aodus. Chorus.</p>
    <p>AODUS. Tandem reversa Pace laetari licet.</p>
    <p>I triste belli Numen ad Thracas tuos.</p>
    <p>Vtcunque phaleras, spolia, captivos greges,</p>
    <p>Cristata regum capita et exuvias Ducum.</p>
    <p>Odiosa magno nomina afflatu crepas:</p>
    <p>Nos Pacis almae certa praeferimus bona.</p>
    <p>Haec arua spicis vestit, et cellas replet.</p>
    <p><hi rendition="simple:bold">CHOR. Bello nulla salus.
    vacent</hi></p>
    <p>Coryti calamis graves.</p>
    <p>Ferri dulcius otium.</p>
    <p>Ferro si tamen est opus.</p>
    <p>Scindas iugera rectius.</p>
    <p>Cum moto semel agmine</p>
    <p>Turbo bellicus ingruit;</p>
    <p>Nescit contrahere impetum.</p>
    <p>Natos. destituunt patres,</p>
    <p>Vxores metuunt viris.</p>
    <p>Pagis exoritur tremor.</p>
    <p>Abductum stabulis pecus</p>
    <p>Pascit barbaricam famem,</p>
    <p>Agros haurit et oppida.</p>
    <p>Moestos hactenus incolas</p>
    <p>Terror distinuit domi.</p>
    <p>Postquam detonuit furor,</p>
    <p>Effrenique licentiae</p>
    <p>Sunt obiecta repagula;</p>
    <p>Puro reddimur aetheri.</p>
    <p>Ex campis in ovilia</p>
    <p>Commissi redeunt greges.</p>
    <p>Herbarum insiliens toros,</p>
    <p>Errat bucula pascuis;</p>
    <p>Cui iam ramus idoneam</p>
    <p>Frontem rumpere coeperit.</p>
    <p>Matres prata perambulant,</p>
    <p>Colles dulce remugiunt.</p>
    <p>Balant flumina tutius.</p>
    <p>Pastorum quoque fistula,</p>
    <p>Vmbrosa super arbore</p>
    <p>Faunos provocat eclogis.</p>
    <p>AOD. Paullo ante Fatis cuncta suspensis nigra</p>
    <p>Subito recanduere. Iordanes salit,</p>
    <p>Solitoque manat lenis Arnon purius.</p>
    <p>Haec forma Ponti. sumit hanc faciem mare</p>
    <p>Sumptamque ponit. Nocte coelum conditur:</p>
    <p>Pluvios Orion veste caerulea madens</p>
    <p>Inclinat axes: dumque concertant Noto</p>
    <p>Boreas et Eurus mista [Reg: mixta] laniantes freta,</p>
    <p>Voluuntque fluctus; penduli ex alto tument</p>
    <p>Arcus aquarum, iidemque praecipites cadunt.</p>
    <p>It arena fundo spumea eructans vada.</p>
    <p>Nautae paventes tristibus votis vacant.</p>
    <p>Imago mortis plurimae, dispar tamen</p>
    <p>Percellit omneis [Reg: omnes] , cumque fulminibus fragor.</p>
    <p>Nec posse speres aequori irato dari</p>
    <p>Vultum priorem. tempore exiguo; simul</p>
    <p>Posuere. Venti: redditur Pelago quies,</p>
    <p>Lumenque Olympo. summa clarescunt iuga,</p>
    <p>Nubes fugantur, aeris buccae silent:</p>
    <p>Recumbit unda, detumescunt vortices.</p>
    <p>Curvatus aequo sternitur gurges salo.</p>
    <p>Mox et iuventus laeta remos incitat,</p>
    <p>Plenisque portum concrepans velis subit.</p>
    <p>Caligo similis presserat nostram Tribum?</p>
    <p>Et simile blandae lucis affusum iubar,</p>
    <p>Hilaravit aegros. reddita afflictis salus:</p>
    <p>Fugere tenebrae. rediit ereptus dies.</p>
    <p>Vbi nunc tumores instar insani maris</p>
    <p>Exaestuantes? ubi Tridens Ammonius?</p>
    <p>Effera temeritas nobiles poenas dedit.</p>
    <p>Minata neruos et retortum cannabem,</p>
    <p>Frenos subacta debet Isacios pati.</p>
    <p>Humili Tyrannus semet abscondit fuga.</p>
    <p>Comitantur ira, luctus, aerumnae, pudor.</p>
    <p>Sic hyeme [Reg: hieme] adulta, noctibus claris, lupi,</p>
    <p>Si forte pastor, fraude comperta, vigil</p>
    <p>Repulit trinodi fuste predones nivi</p>
    <p>Pedem inferentes (tristis urgebat fames)</p>
    <p>Amara vertunt lumina ac gressum retro</p>
    <p>Ab hoc ovili: devoventque hyemem [Reg: hiemem] , et dolum,</p>
    <p>Seque et Magistrum, et omne lanigerum pecus.</p>
    <p>Vltricis hic Rhamnusiae iustus tenor.</p>
    <p>Qui nostra munimenta spondebat sibi;</p>
    <p>Sua vidit expugnata cum laribus rapi.</p>
    <p><hi rendition="simple:bold">CHOR. Ducite muros, addite
    fossas,</hi></p>
    <p>Cingite vallo: quidquid posuit</p>
    <p>Humana manus; rursus ab imo</p>
    <p>Humana potest vertere fundo.</p>
    <p>Mortalis opus mortale facit,</p>
    <p>Labor a manibus nomina sumit.</p>
    <p>Quamvis rigeat porta metallo,</p>
    <p>Claustraque nectat solidata chalybs:</p>
    <p>Quatefacta labant. iungite montes,</p>
    <p>Vsque in coelum saxa minentur:</p>
    <p>Qua nulla via est, dant Fata viam.</p>
    <p>Nulla potestas extra sortem</p>
    <p>Iacet et metas. omnis Dominus</p>
    <p>Sentit Domini gravioris onus.</p>
    <p>Alio maior, minor est alio.</p>
    <p>Vni seruit quisque tyranno.</p>
    <p>AOD. Locum triumpho turba famularis para.</p>
    <p>Sudore lephte victor absterso prope est.</p>
    <p>Hic surgat arcus. hic coronatae ferant</p>
    <p>Palmas columnae. vestiant hederae fores.</p>
    <p>Manu resectis virginum rosis pluat:</p>
    <p>Floridaque inundet omne tempestas solum.</p>
    <p>Me dulcis intro cura Menulemae vocat.</p>
    <p><hi rendition="simple:bold">CHOR. Maspham sidera mitibus</hi></p>
    <p>Afflatam radiis vident.</p>
    <p>Vsam Numine prospero</p>
    <p>Iephte celsius extulit,</p>
    <p>Quam Chamos male presserat.</p>
    <p>Hinc curae fugiant procul,</p>
    <p>Et vultus redeant boni.</p>
    <p>Hic poscit choreas dies.</p>
    <p>Demptis Gaudia vinculis,</p>
    <p>Ipsos nec pudeat senes</p>
    <p>Immistos [Reg: Immixtos] Iuuenum choro</p>
    <p>Rugas ponere tetricas.</p>
    <p>Ternae ludite Gratiae</p>
    <p>Nexae candida brachia.</p>
    <p>His colludite virgines</p>
    <p>Sertis implicitae comas.</p>
    <p>Tuque, o! FILIA PRINCIPIS,</p>
    <p>Formosissima IEPHTIAS:</p>
    <p>Ad quam spectat amoenior</p>
    <p>Tantae portio gloriae.</p>
    <p>Signis obvia patriis</p>
    <p>In pompam venias prior.</p>
    <p>Scena tubarum, intercalaris, sive exspectatio reditus Iephtai,
    cum victore exercitus.</p>
  </div>
  <div type="level2" xml:id="scena-iv.-1">
    <head>SCENA IV.</head>
    <p>Patris et Filiae confatalis occursus. Iephte. Menulema.</p>
    <p>IEPH. Quod liberatis civibus vortat bene:</p>
    <p>Peracta pugna est. Numen aeternum penes</p>
    <p>Nos esse spolia gentis inimicae dedit.</p>
    <p>Obtritus Ammon praelio fastum exspuit</p>
    <p>Iramque in herbas viribus fractis iacet.</p>
    <p>Opibus Sabeis [Reg: Sabaeis] lance cumulata pie</p>
    <p>Oneremus aram, tura fument mascula.</p>
    <p>Referre grates debitas nunc addecet.</p>
    <p>MEN. Te video tandem. Genitor: o laetum diem:</p>
    <p>IEPH. Heu? Gnata. meque teque deceptum venis?</p>
    <p>Perii. MEN. Quod istud est repentinum malum?</p>
    <p>IEPH. Periique totus? MEN. Ora mutavit color;</p>
    <p>IEPH. Et ipsa mecum periit? MEN. Et mihi minas</p>
    <p>Intentat, haeret: verba singultim trahit?</p>
    <p>IEPH. Heu propter ipsam pereo? MEN, Sic? Gnatae impiae</p>
    <p>Dehisce Tellus ima. IEPH. Me propter perit</p>
    <p>Et ipsa. MEN. Patrem Coelites, tantum Patrem</p>
    <p>Servate. pro me misera nil equidem rogo;</p>
    <p>IE. Fata iniqua. acerba, tetra, Fata luctifica, horrida?</p>
    <p>Quem tot oppressum malorum nubibus sol aspicis?</p>
    <p>Frigidus coit pavore sanguis in praecordia.</p>
    <p>Mens fatiscit intonata, fulmen est in pectore.</p>
    <p>MEN. Superi iuvate? qualis haec victoria est?</p>
    <p>Huc care GEnitor turbidos vultus refer.</p>
    <p>Eloquere. quis te casus inopinus premit?</p>
    <p>IEPH. Magna vis loqui laborat: maior at vocem tenet.</p>
    <p>Mediis obluctata rursum verba torpent faucibus:</p>
    <p>Terra, valles, antra, saltus, stagna, silvae, flumina:</p>
    <p>Quo feram me, quove vertam tristis, infelix, miser?</p>
    <p>MEN. Et si puella maximi luctus gero</p>
    <p>Animum capacem; ferre talem vix queo,</p>
    <p>IEPH. Vana castra cum triumphis, milites cum lanceis,</p>
    <p>Condite tela, vertite hastas: serta capitum demite.</p>
    <p>Proque lauro nigra taxus et cupressus defluant.</p>
    <p>Cede Paean. aera moestum rauca murmur insonent.</p>
    <p>MEN. Quid est, quod horres? post labores Martios,</p>
    <p>Post decora parta mollis invitat quies.</p>
    <p>Compone vela. navis in portu sedet.</p>
    <p>IEPH. Fluctuat, et inter brevia subsidit. meae.</p>
    <p>Naufragia portus ipse Fortunae videt,</p>
    <p>Occidimus ambo. MEN. Fata decennant mihi:</p>
    <p>Modo vita cursus agat inoffensos tua.</p>
    <p>IEPH. Per alta quis me spatia glacialis freti</p>
    <p>Rapiat vehendum turbo, trans Boreae domum,</p>
    <p>Extraque Solis iter, et annorum viam:</p>
    <p>Vbi mutus aer absque ventis, et pigra</p>
    <p>Natura rerum torpet aeterno situ.</p>
    <p>MEN. Hostem fugavit, filiam tremens fugit.</p>
    <p>Dignare Natam aspicere, dignare, obsecro.</p>
    <p>IEPH. Pax alta campo, nascitur bellum domi.</p>
    <p>MEN. Ne, quaeso, cela quidquid afflictum gravat.</p>
    <p>IEPH. Vtinam referre liceat in bellum pedem.</p>
    <p>Quisquam secundis rebus aut fallax tuis,</p>
    <p>Fortuna, Princeps fidat expertus bonis?</p>
    <p>Splendore vano fragile mentiris vitrum.</p>
    <p>Quot frustra spargis, tot dolores seminas,</p>
    <p>MEN. Egeritur et minuitur affatu dolor.</p>
    <p>IEPH. Levis ille dolor est, quisquis erumpit foras.</p>
    <p>MEN. Sed gravius urit, siquis inclusus latet.</p>
    <p>IEPH. Frustra requiras rebus eversis opem.</p>
    <p>MEN. Quid victus ageres ergo, si Victor gemis?</p>
    <p>IEPH. Crudelis Ammon clade me vincis tua.</p>
    <p>MEN. Suspirium hoc, o! dirus hostis nesciat;</p>
    <p>Caudia dolore rabida capturus tuo.</p>
    <p>IE. Miseranda, ter quaterque. ME. Miseranda hoc rogo,</p>
    <p>Miserere. pande cordis arcanum tui.</p>
    <p>Laxa animum, ut auras capiat inclusus dolor.</p>
    <p>Quid vult sibi singultus? etiam num silet.</p>
    <p>Luctatur! ingemiscit! insertat manus</p>
    <p>Avertit oculos. Heic [Reg: Hic] meum crimen noto.</p>
    <p>Aut fallor, aut immane commisi scelus.</p>
    <p>Veniam precabor. genibus affundor tuis</p>
    <p>Genitor verende. IEPH. Potius horrendum voces.</p>
    <p>Nondum expavescis? ME. Hoc quidem, quod te mihi</p>
    <p>(Ignosce lacrymis [Reg: lacrimis] ) forsan offensum putem,</p>
    <p>Aliquid timeri maius hac poena potest?</p>
    <p>IEPH, In me arma et ignes, et procellae et fulmina.</p>
    <p>MEN. Quo rapitur iterum? quis furor mentem quatit?</p>
    <p>Libet ire contra. IEPH. Nata, discede a Patre,</p>
    <p>Discede moneo. MEN. Quo iubes? ad hostium</p>
    <p>Partes? ad Vmbras? ad sepulcrales specus?</p>
    <p>Testor, manusque tollo. siquidem sum nocens;</p>
    <p>Mors est in usu. nullius eripere hanc potest.</p>
    <p>Non ut Patri iam colloquar. iudex meus:</p>
    <p>Damna nocentem: dede promeritam neci.</p>
    <p>Dedes? an ultra funus extendi cupis!</p>
    <p>An ut ipsa poenas exigam de me. iubes?</p>
    <p>Ibo, ibo saltus qua minoreis [Reg: minores] altior</p>
    <p>Despectat Hermon qua res sis undique</p>
    <p>Saxis acutus Sanitis in praeceps patet.</p>
    <p>Ascensus ut difficile promittat iugum;</p>
    <p>Facilis erit descensus ex alto tuam.</p>
    <p>Vbique letum est, mille se promptum viis</p>
    <p>Offert parato mille per vias mori,</p>
    <p>Hinc rapidus amnis me regressus conscia</p>
    <p>Invitat unda prona subdar gurgiti</p>
    <p>Stabula inde saevis plena crudescunt feris.</p>
    <p>Veniant leones: irruant turpes lupi.</p>
    <p>Animamne sontem invisa Genitori traham?</p>
    <p>IEPH. Gemere ista parce. Iudicem appellas Patrem!</p>
    <p>Te, Gnata, Iudex libero culpae metu.</p>
    <p>Voti rea es, non sceleris. o dirum premi.</p>
    <p>MEN. Sim rea. vel insons dummodo exoneres tuum</p>
    <p>Maerore pectus. mente nubeis [Reg: nubes] eiice.</p>
    <p>Transfunde in istum pectoris fluctus sinum.</p>
    <p>Sine, Nata luctum exsorbeam. IEPH. VOVI, o mea.</p>
    <p>ME. Exequere [Reg: Exsequere] . IE. VOTUM grande. ME. solvendum
    cito.</p>
    <p>IE. Solemne. M Dignum. IE. At insolens. M. scire expete</p>
    <p>IE. Sed contremisces ad sonum. ME. tamen expeto.</p>
    <p>IEPH. Si stans capillus sedit, et animus stetit</p>
    <p>Si grave remisit frigus, et tremor iacet.</p>
    <p>Si fante lingua transitus verbis pater,</p>
    <p>Incipiam. Fremerent hostis cum classica. dixi.</p>
    <p>Da Deus Ammonem dirum immanemque tyrannum</p>
    <p>Sternere, communem terrarum atque aetheris hostem,</p>
    <p>Ah! reliqua quanto satius occultat dolor</p>
    <p>Silentio premantur. MEN. Oro, ne premas.</p>
    <p>Non patior ullos Virgo degeneres metus.</p>
    <p>IE. Hostem si dederis; Voveo, quodcunque reverso</p>
    <p>Victori ad te meas mihi primum occurrerit aedes.</p>
    <p>Iam plura nolis Fata propius ingruunt.</p>
    <p>MEN. Inclusa Fati angustiis quaero exitum.</p>
    <p>IEPH. Non exitum. sed quaeris exitium tuum.</p>
    <p>MEN. Evolve tandem. qualis est Voti modus?</p>
    <p>IE. Hostem fi dederis, Voveo, quo deunque reverso</p>
    <p>Victori ante meas mihi primum occurrerit aedes:</p>
    <p>Sit sacrum: sacrasque tibi mactetur ad Aras.</p>
    <p>Te destinant huc Fata: te, nunquid vides,</p>
    <p>Fors caeca poscit. nocuit occursus tibi</p>
    <p>Mihique. pater occido: pater etiam occido.</p>
    <p>MEN. Adeone miserum ac triste pro patria mori?</p>
    <p>Adesne dulce est vivere invito patre!</p>
    <p>Hoc quidquid in me spirat, est, Genitor tuum.</p>
    <p>Reddo repetenti. corpus in tua est manu.</p>
    <p>I. Menulema! M. Iephte! I Gnata ! M. Mi dulcis Pater.</p>
    <p>IE. Ego hanc, et ista dextera dabo neci!</p>
    <p>MEN. Votiva cervix quolibet ferror dit</p>
    <p>Decora: patris an hostis ense, quid interest?</p>
    <p>IE. Num retrahit ora? num reformidat mori?</p>
    <p>MEN. Si Genitor es, permitte: si Dominus, iube.</p>
    <p>IE. Num pallor hausit decoloratam genas!</p>
    <p>Mea filia es. MEN. quin esse possum et hostia</p>
    <p>IE. Cum tot pererrent prata signati greges</p>
    <p>M. Habes inemptam et obsequentem Victimam.</p>
    <p>IE. Ah! hon inemptam. sanguinis pretio mei</p>
    <p>Menulema constas M. sanguinis pretium tui.</p>
    <p>Age, quod dedisti, recipe. Iam vixi satis.</p>
    <p>IE. Iugulanda talis! talis a gladio cadat!</p>
    <p>Gladio paterno! quis satis menti imperet?</p>
    <p>M. Quod ante mortem (fateor ingenue) tuis</p>
    <p>A te peremptis liceat inimicis frui;</p>
    <p>Minuit dolorem mortis. IE, Vt loquitur ferox?</p>
    <p>Altera puella similis in terris datur!</p>
    <p>MEN Patriae, triumpho, quique donavit, Deo</p>
    <p>Libens meum propino sanguinem IEPH. Meum</p>
    <p>Mallem. M. Necis visaeque Dominus in meo</p>
    <p>Sua Fata sanxit. si recusem, ne malum</p>
    <p>In te, Pater, refundet; is demum est timor.</p>
    <p>I. Quis mea rigore membra connectit chalybs</p>
    <p>Durisque venis subitus inserpit silex!</p>
    <p>Agnosco VOTUM Venio, Numen ad manus</p>
    <p>Victoriam favore divino datam</p>
    <p>Corripere luctu sordidatos, est nefas.</p>
    <p>Erigite Signa. Miles increpa tubam.</p>
    <p>Vexilla fluitent. primus armorum nitor</p>
    <p>Incendat auras. scuta conflictu sonent.</p>
    <p>Renovet triumphum classici festus fragor.</p>
    <p>Hilari fidelis gaudet obsequio Deus.</p>
    <p>Exstruite saxum surgat ex clypeis pyra.</p>
    <p>Vibratus ensis liberet voti reum.</p>
    <p>M. Nisi sim scelesta precibus, hoc unum precor</p>
    <p>Liceat bimestris lucis usura frui.</p>
    <p>Dimitte me: dum luna bis peregerit</p>
    <p>Revoluta cursum; cum sodalibus meis,</p>
    <p>Me virginem sine prole morituram, super</p>
    <p>Nemorosae plangam montium. IE Quid abnegem</p>
    <p>Et haec, et hoc, et a Parente, et ultimum</p>
    <p>Poscit. minusne supplici possum dare?</p>
    <p>Dilecta vade;</p>
    <p>Sodales Virginis Menulemae.</p>
    <p>RACHEL. Te te sterilem in limine mortis</p>
    <p>Plangimus omnes plangite Nymphae.</p>
    <p>SODAL. Flemus casus, Menulema, tuos</p>
    <p>Virgo nimis ah nimis infelix</p>
    <p>Nata an genitrix magis infelix.</p>
    <p>Miseranda magis. Nata et Genitrix</p>
    <p>Nimis infelix, miseranda nimis.</p>
    <p>Genitorque magis.</p>
    <p>RACH. Non tu populo dabis electo</p>
    <p>Sobolem optandam. neque venturum</p>
    <p>Mater facies properare Ducem.</p>
    <p>SOD: Virgo nimis ah nimis infelix.</p>
    <p>Per te nunquam Rex ille suis</p>
    <p>Promissus adest,</p>
    <p>IEPH. Vadit ecce, nec timet.</p>
    <p>I magne maeror Matris. I. luctus Patris</p>
    <p>Rediture maior. iterum in antiquum ruo</p>
    <p>Graviore fluctu absorptus. affectum induo</p>
    <p>Quem non decebat exuisse en, exprobrat</p>
    <p>Natura duro pectori, et lacrymae [Reg: lacrimae] cadunt.</p>
    <p>Iustum revolvit pondus in sinum dolor.</p>
    <p>Quam paene patrias caede maculavi manus!</p>
    <p>Gladium reconde, iam satis magnum nefas</p>
    <p>Nudasse fuerit. rursus arma pendeant.</p>
    <p>Deiicite vultus muta torpescat tuba.</p>
    <p>Deflebit haec in collibus funus suum.</p>
    <p>Ego in cubili plura secreto gemam.</p>
    <p><hi rendition="simple:bold">CHORUS MILITUM.</hi></p>
    <p>Iephtiaden Menulemam gaudia triumphi conturbantem. Miserans.
    Damnans. Excusans.</p>
    <p>CHOR. MIS. Rerum magne Sator, quas patimur vices?</p>
    <p>AErumnis hominum quem statuis modum?</p>
    <p>Quantum oculi nefas hauserunt refugi?</p>
    <p>Ergone belli prosperum</p>
    <p>Virgo stitit unica cursum!</p>
    <p>Horrendas facies vidimus horridi,</p>
    <p>Iephtias ac Iephte vultu pallente steterunt:</p>
    <p>Qualis aspecta riget a Medusa.</p>
    <p>CHOR. Exc. Ac si Gorgoneae mutassent ora cerastae,</p>
    <p>Bello actum nihil est, sistite, milites.</p>
    <p>Currus laurigeros, sistite fercula.</p>
    <p>Invida, pro, quantum foedarunt Fata triumphum!</p>
    <p>Duros iste labores</p>
    <p>Terminus: haec merces finem improvisa coronat?</p>
    <p>Hostibus exitio caesis lugere iubemur.</p>
    <p>Ecce, virum lituos Cybeleia tympana turbant.</p>
    <p>Gradivi cantum fregit Berecyntia buxus.</p>
    <p>Castra natant lacrymis [Reg: lacrimis] . victriceis [Reg:
    victrices] vertimus hastas.</p>
    <p><hi rendition="simple:bold">CHOR. MIS. Solida in Terris nulla
    voluptas.</hi></p>
    <p>Vitiant subiti gaudia luctus.</p>
    <p>Modo sol ridet: modo sub nebula</p>
    <p>Tenet obscurum luridus aether.</p>
    <p>Dulces amato melle madent favi.</p>
    <p>Trepidant veneno vina suffuso.</p>
    <p>Rosa verna acutis cingitur spinis.</p>
    <p>Fulcra regnorum sua frangit aetas.</p>
    <p>Chloridis regnum populatur aestas.</p>
    <p><hi rendition="simple:bold">CHOR. DAM. Semper prima
    malorum</hi></p>
    <p>Femina radix.</p>
    <p>Omneis [Reg: Omnes] laetitias corrumpit; et improba terris.</p>
    <p>Securum nihil esse sinit.</p>
    <p>Mulier doloso ludit affatu:</p>
    <p>Speciosa blando laedit obtutu</p>
    <p>Tacito proterva fallit accessu.</p>
    <p>Inopina solo perdit occursu.</p>
    <p>Debuit armatis occurrere!</p>
    <p>CH. EXC Quidquid peccavit, fecit tamen inscia virgo.</p>
    <p><hi rendition="simple:bold">CHOR. DAM. Obvia facta
    nocens.</hi></p>
    <p>Debuit armatis occurrere!</p>
    <p>Evagari, curiosae crimen est inertiae.</p>
    <p>Profuerat servasse domum:</p>
    <p>Stamina deproperasse colu:</p>
    <p>Cur non ornavit lauro florente quasillos?</p>
    <p>Aut lanam distinxit acu?</p>
    <p>Debuit armatis occurrere!</p>
    <p><hi rendition="simple:bold">CH. EXC. Fortunae potius ludum
    plectamus iniquae.</hi></p>
    <p>Illa quippe miscuit</p>
    <p>Tristia subsultans bello ludibria, totum</p>
    <p>Delictum Menulemae</p>
    <p>Est amor, inque Patrem cognato ex pectore fusus.</p>
    <p><hi rendition="simple:bold">CHOR. DAM. Ideo puellis comitata
    princeps</hi></p>
    <p>Debuit armatis occurrere!</p>
    <p>Exspectare patrem poterat sub limine virgo;</p>
    <p>Dum clypeo fulgens gressum intra tecta tulisset.</p>
    <p><hi rendition="simple:bold">CHOR. EXC. Magnae virtutis alumna
    est.</hi></p>
    <p><hi rendition="simple:bold">CHOR. DAM. Et magni caussa
    doloris.</hi></p>
    <p>Occidat offensi voto damnata Parentis.</p>
    <p>Ad gladios properavit ipsa.</p>
    <p>CH. EXC. Mitius ah non hoc Menulemae vita meretur</p>
    <p>De forma taceo pulcrae [Reg: pulchrae] succumbat et hostis.</p>
    <p>Cui nocuit nisi Virgo sibi?</p>
    <p>C. D. Omnibus nobis adimit triumphum,</p>
    <p>Debuit armatis occurrere.</p>
    <p>Intereat: num femina tanti est?</p>
    <p>Sed et ipsa in tae dia vitae</p>
    <p>Sponte videtur agi.</p>
    <p>Iugulo parata est aliena suo</p>
    <p>Vota piare.</p>
    <p>CH. MIS. Non ita. Crudeleis [Reg: Crudeles] remove Busiridis
    aras.</p>
    <p>Nesciat humano signatas sanguine Maspha.</p>
    <p>Adeste Socii. facinus infandum patris</p>
    <p>Prohibete. Natam manibus eripite impiis.</p>
  </div>
  <div type="level2" xml:id="actus-iv.">
    <head>ACTUS IV.</head>
    <p></p>
  </div>
  <div type="level2" xml:id="scena-i.-3">
    <head>SCENA I.</head>
    <p>Agon primus Iephtae, secum luctantis ex amore naturali in filiam,
    voto immolandam. Iephte.</p>
    <p>Ieph: HIc hic dolore me fremens pascam meo,</p>
    <p>Abscede turba. nemo testis audiat</p>
    <p>Lamenta, quae mens intus irrequies coquit</p>
    <p>Soli vacabo conscius moesto mihi.</p>
    <p>Mecum ipse solus Fata disquiram mea;</p>
    <p>Penitusque curas exigam aerumnabiles.</p>
    <p>Ergo ut dolorem peius insolito modo,</p>
    <p>Eram hac petendus! Gnata sistetur Patri.</p>
    <p>Vt immoletur; et immoletur a Patre!</p>
    <p>Quales iugalem constitistis ad torum</p>
    <p>Genii infideles nuptiarum praesides!</p>
    <p>Hoc est, per ipsa viscera ad victoriam</p>
    <p>Ire, et triumphos sanguine infectos suo.</p>
    <p>Menulema sic necanda! sterilitas fuit</p>
    <p>Optanda potius. uxor in luctum mihi</p>
    <p>Foecunda, tristeis [Reg: tristes] peperit inferias sibi.</p>
    <p>Minus improbanda Posteris; certe minus</p>
    <p>Horrenda caedes, quam quis iratus facit.</p>
    <p>Hic lacryma [Reg: lacrima] mergit iram: et invitus neco.</p>
    <p>Quam bene paternas exsul aedes fugeram.</p>
    <p>Hostile Tobi tutius pressi solum;</p>
    <p>Medias et inter miles erravi feras.</p>
    <p>Nunc laudo fratrum iniuriam. pietas erat,</p>
    <p>Eiicere sic me. reditus in poenam fuit.</p>
    <p>Vtiliter olim pulsus, inventus male,</p>
    <p>Peius reductus, pessimum Fati genus</p>
    <p>Sortitus, omneis [Reg: omnes] scando miserorum gradus.</p>
    <p>Quid anime luges? ora cur fletus rigat?</p>
    <p>Eheu! tot in praesepibus balant domi</p>
    <p>Pastu nitentes, mugiuntque victimae;</p>
    <p>Nec aratra passae, colla nec tritae iugo.</p>
    <p>Et prima venit filia in Patris manus</p>
    <p>Mactanda! Vivat illa, vivat. si potest.</p>
    <p>Cur innocens non possit? addicta est neci</p>
    <p>Quo scelere meruit ferre supplicium? tuo?</p>
    <p>Inique Iudex: nullus alieno perit.</p>
    <p>Suo? recense. quale peccatum est amor,</p>
    <p>Et in parentem? non decebat obviam</p>
    <p>Cum tympanis ivisse Genitori suo!</p>
    <p>Fato imputetur: Quid furens culpas dolor?</p>
    <p>Quisquamne Fatum sontis alterius luit?</p>
    <p>An ipse Fatum, quale passim fingitur,</p>
    <p>Agnoscis ullum? siste propositum ferox.</p>
    <p>O Sors acerba, Sors iniqua, Sors gravis!</p>
    <p>Capitale bellum siquis adeunti mihi</p>
    <p>Dixisset; audi Iephte: in hostili globo</p>
    <p>Ammonis arma sperne et atroceis [Reg: atroces] minas:</p>
    <p>Cavebis autem filiam haec Scylla est tua.</p>
    <p>Hic scopulus improvisus; hoc franges ratem:</p>
    <p>Num credidissem? cuius explevi bono</p>
    <p>Duri labores Martis? explentis malo.</p>
    <p>Libera tyranno patria proiecit iugum.</p>
    <p>Hoc ense fusus host is in campo iacet.</p>
    <p>Egomet sub isto sternor, et totus quidem</p>
    <p>Ideone vici, ut vincerer quidquid solet</p>
    <p>Adimere luctum, caussa fit luctus mei.</p>
    <p>Alii fruentur pace sub ficu sua:</p>
    <p>Sub vite mustum dulce securi bibent.</p>
    <p>Miser ego solus, sub cupressu lugubri,</p>
    <p>Vespillo demens funus exustum rogo</p>
    <p>Deflere cogar. finge, consortem tori</p>
    <p>Fatis vocatam claudere extremum diem:</p>
    <p>Quaenam illa tam crudelis immiti proco</p>
    <p>Nutum elocabit Mater. ut fiam gener?</p>
    <p>Quaenam illa rabidi cupiet amplexus viris</p>
    <p>Quae parricidae parere truculento volet?</p>
    <p>Athamas videbor mentis emotae novos</p>
    <p>Passus furores utque silvestrem feram</p>
    <p>Vitabit omnis populus, includar specu:</p>
    <p>Vbi nec videndus, nec videns nec mortuus</p>
    <p>Nec morte honesta dignus, et vita minus,</p>
    <p>AEvum pudendis obsitum aerumnis traham</p>
    <p>Dum res adhuc est integra, et puras manus</p>
    <p>Nondumque tinctas sanguine ad coelum levas:</p>
    <p>Compesce motus, te prime vecordem impetum.</p>
    <p>Exempla scelerum non ferendorum effera.</p>
    <p>Quaecunque. Tauri frigidum tulit iugum,</p>
    <p>Videre Minyae, Phasis agnovit sua;</p>
    <p>Ab usque ponto vecta Maspham transferes!</p>
    <p>Truncare ferro virgines, est Colchicum.</p>
    <p>Mandare flammis liberos. est Colchicum.</p>
    <p>Pietatis umbra tegere, plus quam Colchicum est.</p>
    <p>Medea faciat, noxium AEetae genus.</p>
    <p>Odium professa est. ira dictavit necem,</p>
    <p>Tu Pater es, et amas. nominum istorum nihil</p>
    <p>Caedes et arma spirat amplexum petunt.</p>
    <p>Quid istud autem! quod cupis factum modo,</p>
    <p>Mox execraris [Reg: exsecraris] ! latet in alto aliquod malum</p>
    <p>Ferale, dirum triste, reticendum, latet.</p>
    <p>Sacrum paratur, quo litans fiat sacer.</p>
    <p>Atqui teneris. Numini franges fidem?</p>
    <p>Servare certum est. stante voto, Filiam</p>
    <p>Mori necesse est, non necesse est vivere.</p>
    <p>Pro sancto pietas! siccine exonerat tua</p>
    <p>Sese Religio? Virgo transfusam luat</p>
    <p>Supposita culpam. sequere naturam ducem.</p>
    <p>Maneis [Reg: Manes] , opinor, quisque patimur, sed suos:</p>
    <p>Vt quodque corpus vivit anima, sed sua.</p>
    <p>Si vindicas promissa; non a filia,</p>
    <p>A te inchoandum est quod quis intrivit sibi</p>
    <p>Exedat. in alium proprius error non fluit.</p>
    <p>Voto cruenti Gnata succedet patris.</p>
    <p>Gnataene Fato deinde succedet pater!</p>
    <p>Bis es scelestus. dum scelus vitas, facis.</p>
    <p>Alia piabis victimam qua victima?</p>
    <p>Libido dirae tanta si regnat necis,</p>
    <p>Tenerumque furere fortis in sexum potes:</p>
    <p>Aude aliquid ultra. maius ultra aliquid datur?</p>
    <p>Non sunt sorores. est tamen coniux tibi.</p>
    <p>Cur non et illam, tanta si pietas movet,</p>
    <p>Imponis Arae turbidis raptam comis?</p>
    <p>Non prole fultam duplici quereris Domum:</p>
    <p>Et nec vel unam cernere in vivis potes.</p>
    <p>Quid dicet Orbis huius auditor necis?</p>
    <p>Qua maria Titan intrat aversus via,</p>
    <p>Remeatve multo lampadem rotans salo.</p>
    <p>Remeabit autem lentius solito reor.</p>
    <p>Horrore visi sceleris, et condet diem.</p>
    <p>Nata interempta, iure plectet, quo potest</p>
    <p>Natura vindex iura temerantem sua.</p>
    <p>Macilenta pingui fallet in gleba seges,</p>
    <p>Trapeta baccae, praela fraudabunt botri.</p>
    <p>Vbera caducae sicca praebebunt boves.</p>
    <p>Armenta violens tota populabit lues.</p>
    <p>Umquamne (cunctas consule Aras et focos)</p>
    <p>Audita more est victima humano loqui!</p>
    <p>Induere vittas, ipsa quas fecit sibi?</p>
    <p>At in supini monte vasto Moriae,</p>
    <p>Respicere fatum moneor Isaaci nepos.</p>
    <p>Propositus ingens olim in exemplum puer:</p>
    <p>Nunc sit puella. subeat imitatrix vices.</p>
    <p>Etiam subibit: te modo Heroem probes.</p>
    <p>Cur ad meam rem, filium Sarae cito?</p>
    <p>Exempla distant. nil tibi prodest avus.</p>
    <p>Ideo Tharaiden vox aperta huc impulit.</p>
    <p>Ideo probari dexteram satis fuit:</p>
    <p>Ideo repressit ales aetherius manum.</p>
    <p>Ideo insolenti tristis Holocausti Sacro</p>
    <p>Successit aries cornibus plangens vepres.</p>
    <p>I nunc, et aemulare Maioreis [Reg: Maiores] tuos.</p>
    <p>Si sana mene est, parce ferro: si furis,</p>
    <p>Iam nunc sacrilegum devove Diris popam.</p>
    <p>Sacrilegus autem est vota persolvens Deo!</p>
    <p>Spectate vestrum Iudicem cives mei:</p>
    <p>Spectate Iephten, specimen egregii Ducis.</p>
    <p>Gnatae ut pius sit, in Deum fit impius.</p>
    <p>Mactetur ergo, crimine ac culpa vacat.</p>
    <p>Tanto offeretur gratior pura Hostia.</p>
    <p>Offerre vetitam lege, maculosam velis!</p>
    <p>Si iura spectes, Gnata iam non est tua.</p>
    <p>Devota comburatur. est tamen mea</p>
    <p>Quia devoventis. an alieno crederem</p>
    <p>Melius litari? dona stant propriis bonis.</p>
    <p>Heu, Gnata miserum, Gnata, quo trahis Patrem.</p>
    <p><hi rendition="simple:bold">CHORUS. Chor: Quo quo tandem verget
    amari</hi></p>
    <p>Pectoris aestus? nondum vis est</p>
    <p>Superata mali. luctatur adhuc</p>
    <p>Natura potens. quando nec uno</p>
    <p>Quercus ab ictu percussa cadit</p>
    <p>Animo radix altior haeret.</p>
    <p>Dolor alternat, variatque color.</p>
    <p>Vultu non est unus in uno.</p>
    <p>Omnes capit et retinet nullum.</p>
    <p>Niger albescit, pallidus ardet.</p>
    <p>Sive est pietas iam, sive furor;</p>
    <p>Erit alterutro iustius insons.</p>
    <p>En, ut luctu fractus anhelat.</p>
    <p>Lumina quaerunt fessa quietem?</p>
    <p>Labar in sellam pendula cervix.</p>
    <p>Miseris propria est ista voluptas;</p>
    <p>Nimio tandem maerore frui.</p>
    <p>Premit in somnum, quod mole premit.</p>
    <p>O si mite hoc Superum munus</p>
    <p>Penitus totos permeet artus.</p>
    <p>Plerumque vigil sua tormenta</p>
    <p>Nutrit, et igni pabula praebet.</p>
    <p>Ad placidum somnum moesto Iephte conciliandum. CANTILENA.</p>
    <p>Huc! Iuvenis, quem cura fugit:</p>
    <p>Qui caestra fugas inimica tibi:</p>
    <p>Pede suspenso, Sopor alme, veni:</p>
    <p>Grata molesti pausa doloris:</p>
    <p>Saltem modicam succute pennam.</p>
    <p>Profit Iephtae, carmine laudeis [Reg: laudes]</p>
    <p>Iterare tuas. Per te reficit</p>
    <p>Durus rastros et aratra labor.</p>
    <p>Aurea vitas sceptra potentum [Reg: potentium] .</p>
    <p>Structaque Pario moeni a saxo.</p>
    <p>Et marmoreis turribus arceis [Reg: arces] .</p>
    <p>Nullo pretio, munere nullo</p>
    <p>Venalis emi: muneris ipse</p>
    <p>Nomen inempti pretiumque subis.</p>
    <p>Facili passu septa coloni</p>
    <p>Pauperis intras, humileis [Reg: humileis] que casas.</p>
    <p>Gaudes iuxta frigus opacum</p>
    <p>Trepidantis aquae posuisse caput.</p>
    <p>Vbi per conchas fluit unda loquax</p>
    <p>Leni ripam murmure pulsans,</p>
    <p>Suavius illic requiescis, ubi</p>
    <p>Est nulla domo ianua tota,</p>
    <p>Prohibens motas stridere fores.</p>
    <p>Vbi colloquitur fraxinus orno.</p>
    <p>Populus alno: silva arboreum</p>
    <p>Modulante melos.</p>
    <p>Seu vis dici librata quies;</p>
    <p>Seu iucundae libra quietis:</p>
    <p>Hominem titulo pascis utroque.</p>
    <p>Sine luce vides: teque videndum</p>
    <p>Etiam caecis intime praebes.</p>
    <p>Sine nube pluis, membraque strato</p>
    <p>Composta rigas, caespitis horror,</p>
    <p>Duraque Geticis nivibus rupes,</p>
    <p>In Chaoniam mutatur avem;</p>
    <p>Plumaque fovet, qua nullus olor.</p>
    <p>Bene dormit enim, male qui dormit,</p>
    <p>Neque se sentit male dormire,</p>
    <p>Falcem retinens messor in agro</p>
    <p>Stertit medias inter aristas.</p>
    <p>Viridi subter fronde viator</p>
    <p>Longa viarum breviora facit.</p>
    <p>Dumque exigua coeli spatium</p>
    <p>Contrahit umbra; reparas vireis [Reg: vires] :</p>
    <p>Taedia pellis, stadia acceleras</p>
    <p>Mora neglectum compensat iter.</p>
    <p>Te pennigeras moderante fides,</p>
    <p>Avium citharae fila remittunt;</p>
    <p>Ne rumpantur gutture rauco.</p>
    <p>Tamen ipsa tuum maria agnoscunt</p>
    <p>Horrida numen. ventosa Thetis</p>
    <p>Agitata Noto grave littoribus</p>
    <p>Caput acclinat. fusum terris</p>
    <p>Tacet omne pecus. Tu temperies,</p>
    <p>Tu iustitium commune, forum</p>
    <p>Tollis iniquum: dirimis lites,</p>
    <p>Iurgia placas arbiter aequi.</p>
    <p>Languida durae mortis imago:</p>
    <p>Sed nemo suo sic dissimilis</p>
    <p>Frater fratri, similisque fuit.</p>
    <p>Tantum distans sanguine iuncto:</p>
    <p>Quantum abludit thalamus tumulo,</p>
    <p>Sponda pheretro [Reg: feretro] . sibi commissos</p>
    <p>Sponda remittit: quando pheretrum [Reg: feretrum] ?</p>
    <p>Necis ac vitae brevis Horizon:</p>
    <p>Statio aegrorum, portus egentum [Reg: egentium] .</p>
    <p>Quos cura movens excitat aestu,</p>
    <p>Inter tumidos anchora fluctus:</p>
    <p>Imoque latens corde saburra,</p>
    <p>Facis aequatis animum velis</p>
    <p>Turbine motas ire per undas.</p>
    <p>Huc, age, currus deflecte tuos:</p>
    <p>Huc optatum lenimen ades.</p>
    <p>Sparge papaver: super afflicti</p>
    <p>Vtraque patris quate Lethaeo</p>
    <p>Rore madentem tempora virgam</p>
    <p>Placidam noctem divite cornu</p>
    <p>Fundens totum perplue Iephten.</p>
    <p>Arce tetricas cerebri formas:</p>
    <p>Puraque tantum somnia ludant.</p>
  </div>
  <div type="level2" xml:id="scena-ii.-3">
    <head>SCENA II.</head>
    <p>Planctus Menulemae, eiusdemque Sodalium in montibus, Menulema.
    Thamar et Rachel, cum Choro caeter. Virg.</p>
    <p>MENUL. Satis querelis, lacrymis [Reg: lacrimis] satis est
    datum,</p>
    <p>Fluxere pacti funeri nostro dies.</p>
    <p>Bis luna crescens revocat occursu domum.</p>
    <p>Favete Sacro. stare promissis decet.</p>
    <p>RACH. Nete, ne te, Menulema Soror,</p>
    <p>Perfida lunae fallat imago.</p>
    <p>Illa instabilis stabili lege;</p>
    <p>Vacuo quoties occidit astro:</p>
    <p>Fraterna petens oscula, novit</p>
    <p>Speculo faciem reparare suam.</p>
    <p>Iterum furto luminis alba</p>
    <p>Cornuque novo plena refulget.</p>
    <p>Hominum quisquis semel occubuit;</p>
    <p>Iacet aeterna nocte sepultus.</p>
    <p>Sopor oppressum nimis altus habet.</p>
    <p>MEN. Lex una cunctis posita: Migrandum est semel.</p>
    <p>Quando? quis istud curet? haut [Reg: haud] multum puto</p>
    <p>Referre: citius anne serius. rosa</p>
    <p>Numquid adolescens mane gratius fragrat</p>
    <p>Quam tosta sole, languida informis coma,</p>
    <p>Animamque odoram vespere exhalans anus?</p>
    <p>Favus et recentis spuma vini dulcius</p>
    <p>Emissa summi fistula sapiunt cadi.</p>
    <p>Coacta vappa est, quidquid in fundo latet.</p>
    <p>Dum chorea fervet, virgo prudens desinit.</p>
    <p>Dum vita vernat, reddita ad nutum placet.</p>
    <p>Animum paratum, nilque metuentem mori</p>
    <p>Laudabit etiam, quisquis horrebit sequi.</p>
    <p><hi rendition="simple:bold">CHOR. Quando lux subit
    ultima,</hi></p>
    <p>Vrnaeque imperium citat:</p>
    <p>Omni deposito metu,</p>
    <p>Et vocis querulae mora;</p>
    <p>Fatis ilicet obsequi:</p>
    <p>Laudem perpetuam feret.</p>
    <p>Cum Parca increpuit fores,</p>
    <p>Prompte ducere pessulum;</p>
    <p>Signum est magnanimi incolae,</p>
    <p>Nullo crimine pallidi.</p>
    <p>Vltro sed ruere in necem:</p>
    <p>Contemptoque die, nigras</p>
    <p>Noctes velle pati, nihil</p>
    <p>Virtutis, Soror, arguit:</p>
    <p>Praeter non miserabilem</p>
    <p>Caeci funeris impetum,</p>
    <p>Dicatur timidus, licet,</p>
    <p>Iussus qui refugit mori.</p>
    <p>Virgo vivere quae timet,</p>
    <p>Dicetur minus innocens.</p>
    <p>MEN. Vixi: peregit nostra mature suum</p>
    <p>Fortuna cursum. caetera in Fatis sedens.</p>
    <p>Lucifer ut agmen claudit astrorum ultimus:</p>
    <p>Vesper ita nostrum claudit extremus diem</p>
    <p>TH. Hac te specie rapiant iuvenem</p>
    <p>Vltima nentes fila Sorores!</p>
    <p>Tibi formosae, generique tuo</p>
    <p>Optanda foret longior aetas.</p>
    <p>Cur ante diem properas, properas?</p>
    <p>MEN. Sua cuique fixa, nec movenda stat dies,</p>
    <p>Accepto, qualemcunque supremam mihi</p>
    <p>Praefixit AEther. vos, quibus vesci datum est</p>
    <p>Mortalis aurae spissiore pabulo;</p>
    <p>Vos in senectam tendite. et nepotibus</p>
    <p>Instate vestris nostra circuitu rota</p>
    <p>Breviore scripta, destinatos temporum</p>
    <p>Absolvit orbeis [Reg: orbes] , Vos, quod opto, longior</p>
    <p>Nondum evoluto vita curriculo manet.</p>
    <p>RACH. Nulla venustae forma puellae</p>
    <p>Nece tam subita digna perire est.</p>
    <p>O Virgineae gemma Coronae.</p>
    <p>Cur, quaeso, mori properas. properas?</p>
    <p>M. Nihil usque durat. Omnia in Letum ruunt.</p>
    <p>Rubigo caras denique et gemmas necat.</p>
    <p>Adamas hebescit cumque beryllis onyx</p>
    <p>Perit: et smaragdi pallet accisus decor.</p>
    <p>Ponamur ista nos quoque inter funera.</p>
    <p>Quod enim puella morior, aetati parum;</p>
    <p>Quod pro salute patriae, est iam plus satis</p>
    <p>Non numerat annos, facinus hoc qui computat.</p>
    <p>Ibo fideli pede remetiri viam.</p>
    <p><hi rendition="simple:bold">CHOR. Nescis, quo fugias,
    bona.</hi></p>
    <p>Nescis, atque ideo fugis.</p>
    <p>Immansu eta petis loca:</p>
    <p>Horror solus ubi situs</p>
    <p>Miscet terrificum chaos.</p>
    <p>Nusquam regnat amoenitas:</p>
    <p>Non illic Hyperioni</p>
    <p>Obstantes platani virent.</p>
    <p>Non assibilat abieti</p>
    <p>Caro vertice populus.</p>
    <p>Quercum non hederae ligant.</p>
    <p>Vtque est pronuba, brachiis</p>
    <p>Non ulmus sibi pampinum</p>
    <p>Nectit lenta tenacibus.</p>
    <p>Porro dulcisonum nihil</p>
    <p>Brutis cautibus audias,</p>
    <p>Flendi maxima copia est.</p>
    <p>Sed non fletur Itys: neque</p>
    <p>Moestis Lusciniae modis</p>
    <p>Argutum queritur nemus.</p>
    <p>Illuc sat cito veneris</p>
    <p>Praeceps, unde rediveris</p>
    <p>Nunquam vallis inertium</p>
    <p>Omneis [Reg: Omnes] accipit hospites:</p>
    <p>Liber nemo remittitur.</p>
    <p>MEN. Vt calle recto non revertar. ad patrem</p>
    <p>Vt me retardet frigidus leti pavor!</p>
    <p>Si vitae initium; munus est; finis, lucrum</p>
    <p>Erit, aut tributum: pendo Naturae meum</p>
    <p>RACH. Vides, ut altum porrigant coelo caput,</p>
    <p>Cedri ordinatae, sequitur arbos arborem</p>
    <p>Imitata metam. MEN. Meta iam restat mea</p>
    <p>Contingam ut istam, me cedri recte admonent.</p>
    <p>RACH. Hic ex superbo colle, qui dorso sedet</p>
    <p>Alterius, arva late et umbrosas datur</p>
    <p>Despicere valleis [Reg: valles] , et recedenteis [Reg:
    recedentes] aquas.</p>
    <p>Vis, hunc petamus? Hic in anfractus patens</p>
    <p>Errore curvos prodigum excurrit nemus</p>
    <p>Spirant amores frondium amplexus sacri.</p>
    <p>Refert figuram cordis humani locus.</p>
    <p>Vis, hunc petamus? non procul sedes viret</p>
    <p>Amoena Dryadum, grata Nympharum domus</p>
    <p>Pumicibus antra structa propendent cavis</p>
    <p>Vivoque topho [Reg: tofo] garrit exsultans Thetis.</p>
    <p>Etesiarum ludus irritat sonum.</p>
    <p>In hanc eamus. MEN. Ite. quo fausti pedes</p>
    <p>Quo melior aura vosque laetitiae vocant.</p>
    <p>Nostrum, Sodales optimae. in fine est iter</p>
    <p>RACH. Hic viola spargit purpuram; hic calthae nives</p>
    <p>Vis, has legamus? quin corollam plectimus?</p>
    <p>MEN. Servate in usus funeris nostri decens</p>
    <p>Caput hostiarum vitta cingit rectius</p>
    <p>RACH. Audi volanteis [Reg: volantes] Virgo silvarum oscines</p>
    <p>Audi: palumbes atque turtur adgemunt</p>
    <p>Tuo utique Fato. queritur in ramis sedens,</p>
    <p>Multasque Aedon flebileis [Reg: flebiles] miscet fides.</p>
    <p>Te, credo, deflet MEN. sinite nemorum psaltriam</p>
    <p>Iniurias deflere corruptam suas</p>
    <p>Me nemo laesit: nec trucidabit Scytha.</p>
    <p>Dilecta cari moriar in Patris manu.</p>
    <p>RACH. Quot aura floreis mitis afflatu fovet!</p>
    <p>Quanto lepore spiritus fundunt suos!</p>
    <p>Sed hos cadaver non odorari potest.</p>
    <p>Nam calva nullas depilis nareis [Reg: nares] habet.</p>
    <p>MEN. Florem sub umbras alterum mecum feram.</p>
    <p>Me sequitur illibata Virginitas mea.</p>
    <p>TH. Tangis iusti signa doloris.</p>
    <p>Et adhuc madidas lacrymis [Reg: lacrimis] caussas</p>
    <p>Moreris virgo, nimiumque memor</p>
    <p>Nominis huius. Moreris caelebs,</p>
    <p>Nullumque virum factura patrem.</p>
    <p>Non te ad thalamos comitata parens</p>
    <p>Quatiet grato lampada fumo.</p>
    <p>Non flammeolo caput obnubet:</p>
    <p>Neque dispositos finget eburno</p>
    <p>Pectine cirrhos [Reg: cirros] . non blanda tuis</p>
    <p>Suprema genis oscula ponet.</p>
    <p>Nullo aptabit cingula textu,</p>
    <p>Vndique fulvis sparsa pyropis</p>
    <p>Non fasciculo stringet odorae</p>
    <p>Vbera myrrhae,</p>
    <p>MEN. Abeste thalami. nulla iam taedas moror.</p>
    <p>Cessit cupido prolis, Hymenaei, tori.</p>
    <p>Sponsi, mariti: quidquid usquam est nubere,</p>
    <p>Parit iste nullos uterus heredes mihi.</p>
    <p>At fama Leti pariet aeternum decus:</p>
    <p>Menulema melior sit Rebecca, vel Lia,</p>
    <p>Vel Matre Sara! pulvis hae tamen iacent</p>
    <p>Dudum sepultus. quantulum est, quod plus habent!</p>
    <p>Properata fieri Fata genitricem negant</p>
    <p>Saltem et Rachelis fugiet a nobis dolor,</p>
    <p>Sudore fortis empta septenni viri,</p>
    <p>Fatale Matris nomen emit carius</p>
    <p>TH. Montis in huius parte sinistra,</p>
    <p>Quae populeo tegitur luco;</p>
    <p>Memini auditur blanda iocosae</p>
    <p>Vocis imago. Dea praesaga</p>
    <p>In rupe canit, non inferior</p>
    <p>Voce Sibyllae. saepe probavi</p>
    <p>Cum matre mea. Garrula Nymphe</p>
    <p>Repetita quater verba volutat.</p>
    <p>Toties saxi latus incussum</p>
    <p>Gutturis ictu, varios inter</p>
    <p>Resonam fluctus macerat auram.</p>
    <p>Scandimus illuc?</p>
    <p>MEN. Promissa Patri dedimus certa.</p>
    <p>Horum ex alto Triviae coelo</p>
    <p>Reditum clare nimis insinuant</p>
    <p>Decidit Echo.</p>
    <p>Illa bicornis, clara reflexi</p>
    <p>Solis imago, Cynthia gemino</p>
    <p>Mense peracto vellicat aurem,</p>
    <p>Non minus omni concava valle.</p>
    <p>Vnde resultant verba loquenti se</p>
    <p>Menulema redi, clamat ab alto.</p>
    <p>Hinc mea veniunt Fata, citamur,</p>
    <p>Menulema redi.</p>
    <p>CHOR. Siste claram luna bigam: siste tauros Cynthia.</p>
    <p>Nescia innocentis urges Fata dura virginis.</p>
    <p>Plena nam si fratris igni tota sparges lumina:</p>
    <p>Mater et cum patre Nata lumen amittent suum.</p>
    <p>Flecte retro Luna cursum: verte currum Cynthia:</p>
    <p>Astra ne notent regressum, falle tecta nubibus.</p>
    <p>Ex triformi sume vultum, qui placet Latoniae:</p>
    <p>Cum sagittis et pharetra, cumque lyncis tegmine.</p>
    <p>Finge te sopore mersam constitisse in montibus:</p>
    <p>Quomodo olim constitisti rupe sub pastoria,</p>
    <p>Dic, subactam te retusis vanuisse cornibus:</p>
    <p>Ceu globus telluris atrae maior intercesserit.</p>
    <p>Siste claram Luna bigam: siste tauros Cynthiae.</p>
    <p>Ex tuis, ah, si iuven cis fiat unus hostia:</p>
    <p>Vt redempta liberetur vita Nymphae dignior;</p>
    <p>Ore, forma, laude, fama, moribus pulcerrima [Reg: pulcherrima]
    .</p>
    <p>Illa Nympha qui vocetur, si petas, est Iephtias.</p>
    <p>Quae tuis Dictynna quiret surrogari mensibus:</p>
    <p>Inque coelo prima stellas et choreas ducere.</p>
    <p>Heu. macello destinatura a parente barbaro.</p>
    <p>Impedi crudele votum. sola posse diceris.</p>
    <p>Flecte retro Luna bigam: siste tauros Cynthia.</p>
    <p>Pareant sic Noctilucae cuncta semper sidera.</p>
    <p>Sic tui vultus labores semper aera mitigent.</p>
    <p>RACH. Haec scatebra fontis vivit: et tu vis mori!</p>
    <p>MEN. Satis superque vixit illa, quae Patri</p>
    <p>Patriaeque et animum et corpus impendit suae</p>
    <p>Moriamur: hoc natura sic natam monet</p>
    <p>Moriamur ultro: Patris hoc Votum iubet.</p>
    <p>Moriamur, ut vivatis. hoc Pieras docet.</p>
    <p><hi rendition="simple:bold">CHOR. Tuo, dolenda Virgo,</hi></p>
    <p>Cur usque et usque in ore</p>
    <p>Tam foeda larva mors est?</p>
    <p>Ferale, turpe, saevum</p>
    <p>Fuge nominare Monstrum.</p>
    <p>Nullos habet capillos.</p>
    <p>Nullo rubet colore.</p>
    <p>Oculo carens utroque</p>
    <p>Nec se tuetur ipsum.</p>
    <p>Vacuo nitore lucis</p>
    <p>Binos profundus implet</p>
    <p>Sub fronte terror orbeis [Reg: orbes] .</p>
    <p>Est auribus caducis:</p>
    <p>Est naribusque truncis</p>
    <p>Fossae, loco genarum,</p>
    <p>Altissime recedunt.</p>
    <p>Imago dira toto</p>
    <p>Rimas agente vultu,</p>
    <p>Divertit a figura:</p>
    <p>Fractique vasis instar</p>
    <p>Hians tenebricosi</p>
    <p>Diducit oris antrum:</p>
    <p>Dentesque monstrat albos.</p>
    <p>Isti puella Monstro</p>
    <p>Inauspicata nubes</p>
    <p>Rubentibus, venustis,</p>
    <p>Quos noster Orbis offert,</p>
    <p>Sponsis valere iussis!</p>
    <p>RACH. Vt murmurantis lympha rivuli salis</p>
    <p>Vt e liquenti bulla consurgit vitro!</p>
    <p>Vt gratus aures lene titillat sonus!</p>
    <p>Sed esse Maneis [Reg: Manes] interim surdos scias.</p>
    <p>M. Sed habere sensus Interim et Maneis [Reg: Manes] scias:</p>
    <p>Quam sumus avari Solis huius et aeris!</p>
    <p>Est alius aer, alia lux post funera.</p>
    <p>Non astra cernam vetera? spectabo nova.</p>
    <p>Nemoris beata restat Elysii plaga:</p>
    <p>Haut [Reg: Haud] dubie et undis limpidi fontes erunt.</p>
    <p>Quos inter unus luce vitali madet;</p>
    <p>Liquidoque purum fundit argento diem.</p>
    <p><hi rendition="simple:bold">CHOR. Quem mihi fontem memoras,
    aquarum</hi></p>
    <p>Digna crystallo meliore Nympha?</p>
    <p>Amnis infernus, niger irreperto</p>
    <p>Qui vado glaucas meat inter ulvas,</p>
    <p>Tristis exhalat nebulas palustres:</p>
    <p>Sordidum foetens trahit unda limum.</p>
    <p>Ductilis gurges novies refuso</p>
    <p>Exitum functis negat umbilico.</p>
    <p>Hinc et hinc pendent fruticeta rara.</p>
    <p>Vtque sunt nubes vacuae, dolosos</p>
    <p>Omnis in fructus mala pallet arbos.</p>
    <p>Turpis autumni color est inanis.</p>
    <p>Tincta vicino Styge poma trudit.</p>
    <p>Carpta fumosum in cinerem fatiscunt.</p>
    <p>Insidet ripae fine fine longum</p>
    <p>Agmen umbrarum. populum silentem</p>
    <p>Nundinas mortis celebrare credas.</p>
    <p>Multa quam, Bruma fugiente, terras</p>
    <p>Quaerit aestivas, volucrique nimbo</p>
    <p>Obtegens Solem glomeratur ala.</p>
    <p>Pars adhuc lactis memor et mamillae,</p>
    <p>Pars adhuc caldis in humata membris.</p>
    <p>Pars inaequali tumulata campo.</p>
    <p>Magna pars una tumulanda fossa.</p>
    <p>Portitor canus, stat in antecessum</p>
    <p>Iam ferox naulum dare non habenti,</p>
    <p>Torquet huc illuc oculos minaceis [Reg: minaces] ,</p>
    <p>Et manus iactat, metuique gaudet.</p>
    <p>Donec exacto vetulus triente</p>
    <p>Nauta; per Lethen madidaeque noctis</p>
    <p>Fusiles spumas; titubante Cymba</p>
    <p>Hos modo acceptos, modo vectat illos,</p>
    <p>Sparsa fatalem fluvialis alga</p>
    <p>Impedit remi subigentis uncum.</p>
    <p>Sic Avernalis per opaca stagni</p>
    <p>Vectus, ut quisque est animosus, horret</p>
    <p>Dispares formas, simulacra Leti:</p>
    <p>Tum tenax viscum renuentis undae</p>
    <p>Molliter scindi, stupidumque Mundum.</p>
    <p>Huius obscaeni senis intuendi</p>
    <p>Tam cita, o nunquam veniat cupido:</p>
    <p>Nec Lacum talem cupias natare.</p>
    <p>MEN Figmenta sunt haec, aliud atque aliter Patres,</p>
    <p>Docuere nostri spatia camporum Deus</p>
    <p>Amoeniora, lucidas sedes piis</p>
    <p>Secrevit umbris. has paciscar hostia.</p>
    <p>Gaudete mecum, Vado pro vobis mori.</p>
    <p>Meamne patiar esse suspectam fidem?</p>
    <p>Fortasse Genitor metuit. occurram neci.</p>
    <p>Non est, quod ad me veniat. abrumpo moras.</p>
    <p>Ignavia est, ad Fata timide repere</p>
    <p>RACH Retinete, tentat exitum: elabi cupit.</p>
    <p>Obstate et humeris: dumque descendam iugo</p>
    <p>Continge supplex genua luctantis Thamar.</p>
    <p>Stipate malis; floribus cinctam obviis</p>
    <p>Fulcite. virides sepiant frondes viam.</p>
    <p>Prohibete gressum lacrymis [Reg: lacrimis] , precibus, mora.</p>
    <p>Ne fidite illi. mente commota est: furit.</p>
    <p>THAM Per te, per te, lactea cuius</p>
    <p>Vbera suxti: nostra, precamur,</p>
    <p>Menulema mane. parce parenti.</p>
    <p>Parce coaevis sic nos igitur</p>
    <p>Dura relinques? reditura domum</p>
    <p>Multos uno funere perdis.</p>
    <p>Saltem lacrymas [Reg: lacrimas] aspice nostras.</p>
    <p>Tu quoque, quae iam fluctu attonitae</p>
    <p>Ebria mentis, triste videris</p>
    <p>Spernere Letum, fortasse gemes:</p>
    <p>Sed sero nimis, Vadimus umbras</p>
    <p>Visere nigras. quota maternum</p>
    <p>Redit in gremium?</p>
    <p>MEN Quid me tenetis? Genitor accinctus vocat.</p>
    <p>RACH. Morieris insons? sic? et ab amica manu?</p>
    <p>MEN Ergo perire malim ab inimica nocens!</p>
    <p>RACH. Facies nocentem. MEN. Vota dum reddit Deo!</p>
    <p>RA. Pius impia sibi quae vetat reddi Deus?</p>
    <p>MEN. Promissa solvi lege marmorea iubet.</p>
    <p>RA. Cruenta nunquid [Reg: numquid] culpa promitti potest?</p>
    <p>MEN. Placuisse votum Numini eventus docet,</p>
    <p>RA. At displicere pariter insontis necem</p>
    <p>Ab usque Abelis sanguine et poenae docent.</p>
    <p>ME. Mutata caussa est RA. Caussa, quae sceleri datur?</p>
    <p>MEN. Litari ad aras sancta Relligio petit.</p>
    <p>RA. Humana caedes tale nomen non capit.</p>
    <p>M. Me Fata poscunt; non bidentem, non bovem.</p>
    <p>Qui nostra in utero membra compegit; rogo</p>
    <p>Reficere in ipso torrida et tumulo potest.</p>
    <p>Quid video? qualis animum inundavit color?</p>
    <p>RA, Viden, ut repente Virgo flammetur genas!</p>
    <p>M. Quid patior intus? RA aestuat scisso sinu:</p>
    <p>Se seque maior exilit [Reg: exsilit] . spargit comas.</p>
    <p>M. Trahor in futurum, fitque praesens, quod procul</p>
    <p>Positum est ab oculis. RA. Mente concepit Deum,</p>
    <p>M. Fugiunt tumultus. moeror ignavus fugit;</p>
    <p>Curaeque tristes et trucis Leti metus.</p>
    <p>RA. Agitatur. ore et lumine absistunt faces.</p>
    <p>M. Mandata Patris gestit animus exsequi.</p>
    <p>RA. Confusa facies ardet. afflata est. color</p>
    <p>Subito recedens variat. ora nil sonant</p>
    <p>Mortale. M Certus orno seclorum [Reg: saeculorum] ingruet.</p>
    <p>In his et Annus ille, Mensis ac Dies:</p>
    <p>Qua montis uno in latere VIRGINEA CARO</p>
    <p>Pendebit immolanda. Mundi victimam,</p>
    <p>Mundo priorem, Virgo natam Virgine</p>
    <p>Praecedo series tota conspectum subit.</p>
    <p>Feralis arbor sanguine effuso rubet.</p>
    <p>Praecipio cuncta. sic amans. sic innocens,</p>
    <p>Sic virgo mecum occumbet. est tanti mihi</p>
    <p>Sequenti AEvi nobilis praesensio.</p>
    <p>Portendo Lytrum. funeri Funus meo</p>
    <p>In nititur coeleste. Mirandae necis</p>
    <p>Vivax imago, mysticos Maneis [Reg: Manes] gero.</p>
    <p>Agone in uno contrucidamur duo.</p>
    <p>Vtriusque Fatum Genitor absolvet suus:</p>
    <p>Alterius urgent iussa; sed Votum mei.</p>
    <p>Imus, Sodales, imus ad Patrem. mori.</p>
    <p>Non est novum, sed caussa moriendi nova est.</p>
    <p>TH. Evasit. ulnis lubrica explicuit manus.</p>
    <p>Cohibere virtus nulla potuit impetum.</p>
    <p>Celerate passus. assequi si non datur;</p>
    <p>Saltem decorum fuerit elapsam sequi.</p>
    <p><hi rendition="simple:bold">CHOR Rupit teretes ut cerva
    plagas</hi></p>
    <p>Rabie infesta latrata canum.</p>
    <p>Volat, ut turbo verbere tortus,</p>
    <p>Spacio [Reg: Spatio] indulgens, sistique negans:</p>
    <p>Donec in orbem saepius actus</p>
    <p>Seque et puerum verterit orbis.</p>
    <p>Fugit, ut nervo canna soluto,</p>
    <p>Illa per auras stridula, ventos</p>
    <p>Sua post celeres terga relinquit.</p>
  </div>
  <div type="level2" xml:id="scena-iii.-2">
    <head>SCENA III.</head>
    <p>Iephte evigilans. Ieph: UBi sum? gravi sopore mersus ubi fui?</p>
    <p>An, quae frequentes moesta voluimus diu,</p>
    <p>Simulacra mentis reddit in somno quies?</p>
    <p>Quidquid negastis [Reg: negavistis] lumina, invito sopor</p>
    <p>Ingessit ultro. Vidi et agnovi meam,</p>
    <p>Tanquam per umbram. vidi et agnovi tamen.</p>
    <p>Menulema, quanta et qualis, ante oculos stetis</p>
    <p>Virgo per alta montium, cava vallium,</p>
    <p>Inambulando carpit huc illuc vias.</p>
    <p>Plangente coetu: Tene fraudari viro</p>
    <p>Te nuptiarum gaudiis sic eripi.</p>
    <p>Nondum explicatae [Reg: exsplicatae] flore pubentem rosa!</p>
    <p>Nec posse sancti pignore adiecto tori</p>
    <p>Desideratum semen electi Ducis</p>
    <p>Ortumque matur are; quo citius suum</p>
    <p>Toties Avis promissus invisat genus.</p>
    <p>Heu sterilis, infoecunda. sic obis diem,</p>
    <p>Vitamque perdis ante tempus: quam tuae</p>
    <p>Proli parens futura debueras dare!</p>
    <p>Haec inter udas fletus asper sit genas.</p>
    <p>Flevere cunctae. caeterum proles sibi</p>
    <p>Animosa constat. Triste decretum necis</p>
    <p>Adurget ipsa. Virgo constituit mori:</p>
    <p>Et tu vetabis! patris exspectat manum:</p>
    <p>Tu retrahis invitante tanto mollior!</p>
    <p>Intrepida nudo debitum collo tuum</p>
    <p>Exposcit ictum: at ipse cunctator ferox</p>
    <p>Dubitas ferire? dubito. quia sunt somnia.</p>
  </div>
  <div type="level2" xml:id="scena-iv.-2">
    <head>SCENA IV.</head>
    <p>Lucta ultima, et victoria Iephtae, paternos affectus
    substernentis. Voto Religionis. Aodius. Iephte. Chorus.</p>
    <p>AODUS. Supreme iudex: nuncium [Reg: nuntium] laetum affero.</p>
    <p>IE. Effare AOD. Rediit filia incolumis domum.</p>
    <p><hi rendition="simple:bold">CHOR. Genitoris istum moeror inclusus
    fugit.</hi></p>
    <p>Auresque dictis sauciasse tristibus</p>
    <p>Ignorat amens. IE, Quando? AOD. proclivi rota</p>
    <p>Iaciebat umbras Sol nec omnino breveis [Reg: breves] ,</p>
    <p>Nec longioreis [Reg: longiores] . vesper urgebat diem.</p>
    <p>Vix media fluxit hora. quod monstro mihi</p>
    <p>Est simile visum, Virgo quas comites habet,</p>
    <p>Plorant, CHOR. Ab ima sede convulsit iecur.</p>
    <p>IE. Et illa? AOD. Ridet CH. Risus hic lacrymas [Reg: lacrimas]
    ciet,</p>
    <p>Quo more florens Iris in pluvias abit.</p>
    <p>AOD. Trepidant, gemunt, queruntur amplexae Lares,</p>
    <p>Haerentque lateri seque secerni negant.</p>
    <p>Vt si columbas fulva cum nimbo ruens,</p>
    <p>Agat ales in cubile: consuetis, licet.</p>
    <p>Sedeant receptae trabibus; horrescunt adhuc,</p>
    <p>Atque ex priore contrahunt pennas metu.</p>
    <p>IEPH. Et illa? AOD. Tristeis [Reg: Tristes] erigit, trepidas
    fovet.</p>
    <p>Solatur omneis [Reg: omnes] . CHOR. O cicatrix! o novum</p>
    <p>Geminumque vulnus. AOD. Vna formidat nihil;</p>
    <p>Moeroris expers. CHOR. sed Patrem moestum facit.</p>
    <p>Vt sileat ipse; loquitur in vultu dolor.</p>
    <p>AOD. Ac vix reversa limen attigerat; novas.</p>
    <p>Vestes poposcit; non peregrini maris</p>
    <p>Spuma nitenteis [Reg: nitentes] ; non laboratas colu</p>
    <p>Gemmante: quasve pecten illuso vagus</p>
    <p>Discrevit auro. Mater, aiebat rogans,</p>
    <p>Da concolorem sanguini tunicam meo.</p>
    <p>Da deinde et albam. lilio ac rosa induar.</p>
    <p>Nunc nunc, rubere nuptialem, nunc decet</p>
    <p>Candere totam. tempori aptetur color.</p>
    <p>IEPH. Nunc, nunc nigrantem sume centonem miser.</p>
    <p>Miserande lephte. CHOR carus asperget cruor,</p>
    <p>Facturus omni digniorem purpura.</p>
    <p>IE. Vt ego trucidem! quod. CH. Voventem quod decet,</p>
    <p>IEPH. Quod genui, in ignem nostra porriciet manus!</p>
    <p>CHOR, Vi nempe pacti. rigidus exactor Deus.</p>
    <p>Votum lituras nescit humanas pati.</p>
    <p>IEPH Timeo miser peracta. peragenda haut [Reg: haud] timens;</p>
    <p>Peragam timenda! non ferunt libram parem</p>
    <p>Cordis tumultus. semet oppugnant mala,</p>
    <p>Quae fugio demens, rursus instabilis sequor.</p>
    <p>Orbare fructu ventris uxorem potes!</p>
    <p>Te Gnata! utrumque prole! prolem coniuge!</p>
    <p>Sponso puellam nubilem! sponsa virum!</p>
    <p>AEtate iuvenem! debilem fulcro Domum!</p>
    <p>Socia coaevas! et, quod antefero omnibus,</p>
    <p>Vita innocentem! melius, ah, melius furor,</p>
    <p>Tibi illa Generum debeat prius, tibi</p>
    <p>Caros nepotes. CHOR. Trahitur animus, et trahit</p>
    <p>Discors, nec omneis [Reg: omnes] unus affectas capit,</p>
    <p>Diversa certant iura. pietatem dolor,</p>
    <p>Pietas dolorem victa vincentem fugat.</p>
    <p>Vt cum rebelles carcere effracto ruunt</p>
    <p>Venti, ac revulsum turbine invadunt fretum.</p>
    <p>Dividitur huc illucque commotum mare:</p>
    <p>Dubiumque pendet inter ancipites Thetis,</p>
    <p>Pulsata fluctus; cuius AEolidae sequi</p>
    <p>Coacta partes sternat imperiis vada.</p>
    <p>IE. Num ferro eodem sanguinem inimicum, et tuum,</p>
    <p>Haurire poteris! facis, et exhorres nefas!</p>
    <p><hi rendition="simple:bold">CH Iterum laborat ac recrudescit
    dolor</hi></p>
    <p>IEPH In quae pudendus monstra, quasue fabulas;</p>
    <p>Transscribar olim, nullus immani reo</p>
    <p>Parcet Tragoedus. quisque sontem sentiet,.</p>
    <p>Aut faciet. omni vapulabit hoc caput.</p>
    <p>Nocens cothurno. CHOR. Nulla diffidit sibi,</p>
    <p>Aut in theatrum progredi Virtus timet.</p>
    <p>IEPH. Audite, quotquot vitreas bibitis sacri</p>
    <p>Iordanis undas: quotquot Arnon proluit,</p>
    <p>Audite facinus tam cruentum, quam novum,</p>
    <p>Quod omnis aetas haereat, nulla adprobet.</p>
    <p><hi rendition="simple:bold">CHOR. Miretur omnis; nulla propterea
    improber,</hi></p>
    <p>IEPH. Accipite caeca fata, non caecis tamen</p>
    <p>Commissa verbis; non inextricabili</p>
    <p>Obscura gripho. clarius de me loquar.</p>
    <p>Myles profanus, carnifex pie impius.</p>
    <p>Iudex inique iustus, invitus volens,</p>
    <p>Rebus bonis iratus, impatiens malis,</p>
    <p>Victusque victor, immolavit hostiam</p>
    <p>Similem immolanti. Paene et ipse exhorreo</p>
    <p>AEnigma tetrum. trepidat interpres sui:</p>
    <p>Et cespitantem lingua destituit sonum.</p>
    <p>Mentis tribunal ipse formido meae.</p>
    <p>Vix ille, in asta rupe, qui Sphyngem domans,</p>
    <p>Faedus paterna caede. Thebanum manu</p>
    <p>Sceptrum cruenta gessit, ac diros sibi</p>
    <p>Ex Matre fratres genuit, hunc nodum explicet</p>
    <p>Perplexus ut non haereat primo obiice;</p>
    <p>Doleatque vinci; forsan etiam gaudeat.</p>
    <p>Mirerne, vasto quassa si tellus hier</p>
    <p>Tremore! totum pondus inclinent Poli;</p>
    <p>Pharetrasque vacuent mille fulminibus graveis [Reg: graves] ;</p>
    <p>Audimur, anne ludimur? caelum tonat.</p>
    <p>Externat [Reg: Exsternat] animum subitus horror. sum reus.</p>
    <p>Nocui, volendo iam nocere. pes labar.</p>
    <p>Saevire ut adigam memet, encruis negat</p>
    <p>Parere dextra. corpus invasit stupor,</p>
    <p>Qua me recondam sede? qua crimen tegam</p>
    <p>Tantum caverna? Criminis nomen dabis</p>
    <p>Voto? triumphi munus oblatum sacri</p>
    <p>Obsignat iste titulus! ista Numini</p>
    <p>Promissa seruas cultor animosus fide!</p>
    <p>Ignave, vecors, timide: iam segnis stupes!</p>
    <p>Torpent solutis languidae neruis manus:</p>
    <p>Ruptis trisulcae nubibus flammae micant!</p>
    <p>Tonat omnis aether! nox timetur Oedipi!</p>
    <p>Et quidquid animus fingit inconstans sibi?</p>
    <p>Si paenitet vovisse, et exequi piget.</p>
    <p>Redde impetratae gratiam Victoriae,</p>
    <p>Deus hanc ab alto misit. humana manu</p>
    <p>Quid en imperactum dixeris? minimus labor</p>
    <p>Pervenit ad te. vix poposceras opem:</p>
    <p>Vt subito in armis maior emicui, viros</p>
    <p>Quasi in arma mecum sumpta centimanos trahen,!</p>
    <p>Sensi, recordor, ardui afflatum aetheris.</p>
    <p>Redde ergo spolia cum tropaeis hostium,</p>
    <p>In quae incidisti: redde in auxilium tibi</p>
    <p>Nimbos sonanteis [Reg: sonantes] et corusca fulmina,</p>
    <p>Ventosque missos redde vulnera ac minas,</p>
    <p>Pavidique cordis frigus excussum tibi.</p>
    <p>Subeunda torto redde nodo vincula.</p>
    <p>Substerne procurvatus Ammonis pedi</p>
    <p>Deforme dorsum tabe pingendas tua</p>
    <p>Scapulas tyranno subice gestet manticam,</p>
    <p>Gestet catenas populus in seruum redux.</p>
    <p>Atqui serena fronte, ceu sidus novum</p>
    <p>Bellorum in undis ac tenebroso lacu,</p>
    <p>Post Servitutis moesta fulgens nubila,</p>
    <p>Squallore pulso, cara Libertas adest;</p>
    <p>Glaucisque foliis vincta caesariem Salus.</p>
    <p>Resupinus hostis calcibus terram ferit.</p>
    <p>Pacis reductae latera pleno Copiae</p>
    <p>Opulenta cornu stipat, et dulcis Quies.</p>
    <p>CHOR. Stant omnia uno capite pro cunctis dato</p>
    <p>Dabis? at parata est Virgo resecandum dare.</p>
    <p>IEPH. Cunctaris anime nam quid eligas? nihil</p>
    <p>Restare cernis. debiti pondus tui</p>
    <p>Expende votum est. siquid ulterius petis,</p>
    <p>Fatum est. moras iniicere iam nullas licet.</p>
    <p>Actum est. et, adversatur ipsa tibi salus.</p>
    <p>Absolue luctam. daque vel tandem manus;</p>
    <p>Manibusque ferrum: Gnara se ferro dabit.</p>
    <p>Sequor vocantem mollis Abrami nepos.</p>
    <p>Sequor. fatenti crimen aliquantae morae</p>
    <p>Parce; et lacertos esse morigeros doce,</p>
    <p>Iam sum sacerdos totus eiecto patre.</p>
    <p>Vnde novus iste cordis impulsi calor!</p>
    <p>Micat intus, ardet, urget, inspirat, salit.</p>
    <p>Qua coeptum eatur, euge: cessatum est satis,</p>
    <p>Nata carebo. nata in hoc est, ut ferat</p>
    <p>Aliquando mortem. gloriam ex hac consequar,</p>
    <p>Si morbus hinc letalis eriperet mihi:</p>
    <p>Quid me maneret, nisi remorsurus dolor,</p>
    <p>Plebeius, ater, vilis: et Gnata tamen</p>
    <p>Functa carerem. perdo nunc cum foenore</p>
    <p>Vtilis Honesti. caussa quae luctum imperat,</p>
    <p>Lugere prohibet. Omnia amittes simul:</p>
    <p>Famam, triumphum, filiam, mentem bonam.</p>
    <p>Simul immo cuncta laude cumulabo nova:</p>
    <p>Me, quod mihi carissimum est; post patriam,</p>
    <p>Deum, salutem civium, Rem publicam</p>
    <p>Habuisse longe. Sorte privata amplius:</p>
    <p>Audere debet, qui Magistratum gerit.</p>
    <p>Mercentur alii victimas: ego genui,</p>
    <p>Quod immolem. Menulema referat Manibus.</p>
    <p>Vicisse lephten. hic sit hic testis cruor.</p>
    <p>Sobole litavit ante me nullus sua,</p>
    <p>Sim primus ergo, torua ringatur, licet,</p>
    <p>Natura, fiat. satius est coelo obsequi</p>
    <p>Vel haec iubenti. patior, haut [Reg: haud] facio nefas.</p>
    <p>Sed cur nefas sit? nonne vitam Numine</p>
    <p>Repetente nostram, caussa vivendi perit?</p>
    <p>Cessare saltem ire censeri potest.</p>
    <p>O qui coruscae lucis habitas in globo</p>
    <p>Plenus tuimet: quique nubivagus supra</p>
    <p>Nimbos curules graderis, ac tonitru ciens:</p>
    <p>Pennigera late terga ventorum premis,</p>
    <p>Supreme Mundi Rector: e cuius manu</p>
    <p>Vitae necisque iura et arbitria omnium</p>
    <p>Disposita volui scimus. Hanc olim meam,</p>
    <p>Nunc immolandam, iure meliori tuam,</p>
    <p>Transscribo prolem. Melius aeterno Patri</p>
    <p>Mactata vivet, quam superstes vel mihi,</p>
    <p>Vel sibi, nequit perire donatum Deo.</p>
    <p>Suscipe puella gratum odorem victimae</p>
    <p>Facie benigna. nulla tanti adhuc stetit,</p>
    <p>An aliqua pluris stabit? immensum quidem.</p>
    <p>Nescio quid in me; nescio, quid in Filia</p>
    <p>Agatur. aliquid agitur hoc solum scio.</p>
    <p>Non otiosum spiritum mente indui.</p>
    <p>Horrenda per me seminat praeludia.</p>
    <p>Imaginoso turbidum obtutu rotat</p>
    <p>Caligo sacra. video, nec video satis.</p>
    <p>Sed admovenda est denique Holocausto manus.</p>
    <p>Cras cum renatum fonte Nabathaeo iubar</p>
    <p>Infundet Orbi Phoebus, explebo Sacrum.</p>
  </div>
  <div type="level2" xml:id="actus-v.">
    <head>ACTUS V.</head>
    <p></p>
  </div>
  <div type="level2" xml:id="scena-i.-4">
    <head>SCENA I.</head>
    <p>Ariphanasso ex variis incerte Fortuna iactationibus, Maspham
    reversus; maioribus obnoxius. Ariphanasso.</p>
    <p>Arip: QUi verba semper rebus, et spes exitu</p>
    <p>AEquare in animum tumidus inducit suum;</p>
    <p>Me videat. ex quo castra iussus ingredi,</p>
    <p>Hostem supremum quaero in insidiis latens:</p>
    <p>(Dolus anne virtus in tyrannorum necem,</p>
    <p>Vtrum requiras?) nulla praeteriit mali</p>
    <p>Species vagantem cuncta sensi pro dolor,</p>
    <p>Infesta. ferri dura posse et aspera,</p>
    <p>Didici ferendo. passus et sitim et famem,</p>
    <p>Post compedes ac flagra, cum Pelagi minis,</p>
    <p>Totaque conflictatus AEolia domo,</p>
    <p>Vix huc reliquias debilis vitae affero.</p>
    <p>Cuniculoso matte mandati memor,</p>
    <p>Iugulum ferire, fateor, Ammonis paro.</p>
    <p>Fatum fefellit. proditum sepit cohors:</p>
    <p>Nec simplici me morte multandum putant.</p>
    <p>Trahor ad catastam; luce quam primum nova</p>
    <p>Pinxisset Eos summa montium iuga;</p>
    <p>Diis devovendus Inferis, Diis Manibus.</p>
    <p>Quid facerem aheno vinctus, in tetra [Reg: taetra] specu,</p>
    <p>Ope Daedalea alisque ceratis carens!</p>
    <p>Dedit ira vireis [Reg: vires] , et necessitas dedit</p>
    <p>Trabale telum. saeva rupi vincula.</p>
    <p>Elapsus antro turbidam arripio fugam.</p>
    <p>Remeare nullo calle licuit ad meos.</p>
    <p>Dispositus hinc excubitor, inde semita</p>
    <p>Obstabat anceps, mille in errores patens,</p>
    <p>Peragrare Saltum tento, noctis munere.</p>
    <p>Per et ferarum lustra et ignotam viam</p>
    <p>Vestigo flexus. donec ad bifidi maris</p>
    <p>Delatus undas, nave conscensa, freto</p>
    <p>Commissus auras atque ventorum fidem</p>
    <p>Statui experiri. Vix in altum solueram:</p>
    <p>Quum subitus Auster fronte nimbosa minax</p>
    <p>Ciere fluctus, frangere antennas, retro</p>
    <p>Quassare pinum. spumat assurgens mare;</p>
    <p>Interque cani vortices tortos Sali</p>
    <p>Aperta terra est. stant procellae in fulgure,</p>
    <p>Modo concitatus gurges in coelum tulit:</p>
    <p>Modo, cum se arenis micuit fulvus color;</p>
    <p>Ex arcuato monte in infernas mihi</p>
    <p>Praeceps videbar ruere convalles, vado</p>
    <p>Pandente hiatum, quantus est in tartara.</p>
    <p>Sed decuma navis, ecce, divulsae latus</p>
    <p>Fregit procella. lacerat exsuperans hyems [Reg: hiems]</p>
    <p>Irrita carinae texta. Disiecti natant.</p>
    <p>Fortuna miseros quos premit, pressos levat.</p>
    <p>Restituit una, quod rapit manu altera.</p>
    <p>Me trabe revulsa, paene codem in littore</p>
    <p>AEstu repulsum raptus asser naufragum</p>
    <p>Exposuit. Heic [Reg: Hic] , dum corna ieiunus lego;</p>
    <p>Siccoque vestes, murmur incertum fremit;</p>
    <p>Pugnasse Iephten. Capto, qua possum, sonos,</p>
    <p>Primo susurrus: deinde rumor armiger;</p>
    <p>Mox clara late fama crebrescit [(transcriber); sic: crebescit]
    palam,</p>
    <p>Vicisse Iephten. quidquid Ammonis stetit,</p>
    <p>Iacere campo. sibilat Victoria.</p>
    <p>Quodcunque tandem est, impetus totum subit</p>
    <p>Iter relegere. Vario Personae modum:</p>
    <p>Formamque et habitum mihimet assuetum exuo,</p>
    <p>Ora simulatum vestis alienae tegit</p>
    <p>Hostile spolium, vacua castra transeo.</p>
    <p>Sedet profundum vulnus in Como, sedet.</p>
    <p>Maiore sese clade prostratum negat</p>
    <p>Prostratus ipse. lapsa summo cornua</p>
    <p>Cecidere fastu. fluxit ex struma tumor.</p>
    <p>Gemitus ubique. ubique comploratio.</p>
    <p>Cruore fumat campus, albet ossibus.</p>
    <p>Exaggeratus insepultorum iacet.</p>
    <p>Coelumque foedat cumulus ingens corporum.</p>
    <p>Qui vel crematur igne, vel pascit feras:</p>
    <p>Desuntque functis fossae, et urendis rogi,</p>
    <p>Matres capillos erutae, scissae sinum,</p>
    <p>Nudaeque mammam filios plangunt suos,</p>
    <p>Nuptae maritos. Nec dolor semper manet</p>
    <p>Discretus inter coniuges, socrum, nurus,</p>
    <p>Confusa caedes, voce confusa omnium,</p>
    <p>Cum fletu et ita pariter ululatus ciet,</p>
    <p>Pars moesta lamentatur ac lacrymis [Reg: lacrimis] vacat:</p>
    <p>Pars rabida prae furore lacrymari [Reg: lacrimari] nequit.</p>
    <p>Sensum malorum maius obstruxit malum,</p>
    <p>In marmor album more statuarum rigent.</p>
    <p>Squallor, metus, caligo suffocant diem.</p>
    <p>Pestis timetur ex cadaverum putri</p>
    <p>Faetore [Reg: Fetore] serpens. stant accrui funebres,</p>
    <p>Atque his veneno mixtus incumbit vapor;</p>
    <p>Haustus et omneis [Reg: omnes] inquinat puri aetheris.</p>
    <p>Ter o beati, terque felices! quibus</p>
    <p>Licuit triumphum, comite Fortuna, sequi.</p>
    <p>Tropaea valida tanta statuenti manu</p>
    <p>Non Cyrrha lauri, tota non dederit satis</p>
    <p>Palmarum Idume sero mere ferunt pedes.</p>
    <p>At Gnata, dulcis virgo, Delicium meum;</p>
    <p>Quali decenter duxerit pompam choro!</p>
    <p>Effulta gemmis, veste non molli decus,</p>
    <p>Ornata rigide, digna laurigero Patre!</p>
    <p>Vt ad reversum fusa Genitorem, manus</p>
    <p>Complexa fuerit, osculoque strinxerit!</p>
    <p>Ariphanasso; probra non sentis tua!</p>
    <p>Nam te quid infelicius vel sol videt,</p>
    <p>Vel terra portat? Marte confecto redis:</p>
    <p>Umbraticus pugnator, in latuas ferox,</p>
    <p>Impavidus, audax, fortis, animosus pugil,</p>
    <p>Sed in peremptos. procul ab irato Iove</p>
    <p>Cavisse fulmen dicar: hora praelii</p>
    <p>Latitasse [Reg: Latitavisse] post carecta. sic risum creo!</p>
    <p>Menulema quaeret; ubi sit Ammonis caput?</p>
    <p>Ostende large multa pollicitus siles?</p>
    <p>Ventos et undas, carceremque et verbera,</p>
    <p>Maneis [Reg: Manes] que et umbras restor in tumulis vagas:</p>
    <p>Nihil refugi, quo minus belli decus</p>
    <p>Possem mereri. Sortis infelix iocus</p>
    <p>Mea culpa non est. odia Fatorum luo.</p>
  </div>
  <div type="level2" xml:id="scena-ii.-4">
    <head>SCENA II.</head>
    <p>Iephtaei Sacrificii prima Relatio, obscura et interrupta. Aodus.
    Ariphanasso.</p>
    <p>AODUS. Quis NON PAVENDAS Sortis humanae vices.</p>
    <p>Miretur! albis nigra, laetis tristia,</p>
    <p>AEquis iniqua discolor miscet dies.</p>
    <p>ARIPH. Vt video non sum solus infelix ego.</p>
    <p>Hic iuget, aut iugetur, ait erutrum notes.</p>
    <p>AOD. Nil stabile cernit Phoebus. AR. Expertus scio.</p>
    <p>AOD. Phoebeque cuncta mutat. AR., Id, quod sentio,</p>
    <p>AOD. Post bella profligata victrici manu,</p>
    <p>Aciesque fusas, hoste deleto foris;</p>
    <p>Ipsos triumphos funera infamant domi.</p>
    <p>ARIPH. Cavenda semper praelium sequitur lues.</p>
    <p>Militia pestem, pestis horrorem creat.</p>
    <p>Mors una mortes pullulans plureis [Reg: plures] serit.</p>
    <p>AOD Sed neque puellis parcitur. AR. sexus tener</p>
    <p>Letale virus citius afflatu bibit.</p>
    <p>AOD. Agimurne furiis. turbo quis mentem emovet?</p>
    <p>ARIPH.. Sua an aliena memorat indignans mala?</p>
    <p>Sed reliqua tacitus aure compressa hauriam.</p>
    <p>AOD. Perdiderat IO non peremerat pater</p>
    <p>ARIPH.. Ideoque multis flevit undis Inachus</p>
    <p>Etiam repertam AOD. filiam heic [Reg: hic] aliquis suam</p>
    <p>Non perdidit: peremit; et sic perdidit.</p>
    <p>ARIPH.. Astrae virgo vindicabit, AOD. Non Arabs,</p>
    <p>Non Arabe peior istud immitis Scytha</p>
    <p>Fecisset. ARIPH., Ingens litigat secum dolor,</p>
    <p>Quaeritque latebras, atque in apricum pudet</p>
    <p>Prodire. AOD. Sic Natura cedat! ARIPH.. Non solet.</p>
    <p>AOD. Nil lacrymae [Reg: lacrimae] , nil iura pietatis valent.</p>
    <p>ARIPH.. Sum Davus. aures permeat sonus rudis.</p>
    <p>AOD. Poterat Leonem flectere Armenium, AR Leo</p>
    <p>Armenius ac iubatus, est animal ferox.</p>
    <p>AOD. Taleis [Reg: Tales] in usus dura si liquefit chalybs;</p>
    <p>Praestaret omneis [Reg: omnes] igne succendi fabros,</p>
    <p>Fractis et una diripi incudes focis.</p>
    <p>AR. Quod facinus ergo poena tam nocens premit?</p>
    <p>Grave sit, oportet. AOD. Ipsa nimirum neci</p>
    <p>Consensit. esto. AR. Quid velit, non dum assequor.</p>
    <p>AOD. Cur autem ad Aram? Dubito, quid magis execrer [Reg:
    exsecrer] ;</p>
    <p>Sacrum anne saxum! AR. Maeror inconstans furit,</p>
    <p>Nunc damnat Aras; ante damnavit focos.</p>
    <p>Spei auferenti fulcra quid superest spei?</p>
    <p>Hinc pendet hominum tota miserorum salus.</p>
    <p>AOD. O vultum, et oculos, ac renidenteis [Reg: renidentes]
    genas!</p>
    <p>AR. An amat! AOD. cruentam Genitor admosti [Reg: admovisti]
    manu!</p>
    <p>AR. An odit! AOD. ecquis funere occursum luit?</p>
    <p>Ego me cavernis abdidissem rupium,</p>
    <p>AR Sine mente vana somnia effingi puto.</p>
    <p>Mediumne pennis levia pervolitant diem?</p>
    <p>AOD. Vt vero colli nivea, nuda pectoris i</p>
    <p>Incertus ora sparsit et varius rubor.</p>
    <p>Ceu famula quondam fida Iunonis, simul</p>
    <p>Imposuit arcum, nube signata rubet,</p>
    <p>Infecta pulcras [Reg: pulchras] mille pigmentis genas,</p>
    <p>Omneis [Reg: Omnes] colores roscida et nullos habet.</p>
    <p>AR. Omneis [Reg: Omnes] sonos percipio: nullum intelligo.</p>
    <p>AOD. Vt virgo patri languidum inflexit genu!</p>
    <p>Vt micuit ensi AR. Vtque tu verba implicas</p>
    <p>Nodis, et intercisa carpis murmura!</p>
    <p>Eloquere, sicam cuius alpersit cruor?</p>
    <p>AOD. Cadens in altam clusit [Reg: clausit] , eheu lumina</p>
    <p>Pudica noctem AR. Quidquid enarras, mihi</p>
    <p>Nimis alta nox est. discute oris nubila.</p>
    <p>AOD. Mox gemitus imo corde diductus, AR., Gemit.</p>
    <p>AOD. Et mista [Reg: mixta] fletu verba. spectator lapis.</p>
    <p>Etiam maderet lacrymis [Reg: lacrimis] . AR. Niobe nova.</p>
    <p>AOD. Ah misera! Genitrix, misera. non magis anxio</p>
    <p>Quaesisse luctu potuit AEtnaeae facis</p>
    <p>Taedifera vatam Mater amissam Ceres.</p>
    <p>AR. Vtinam micaret sidus optatum et mihi.</p>
    <p>AOD. Amissa non est ista ferali manu</p>
    <p>Haec raptavere; fabula est Proserpina.</p>
    <p>AR. Proserpinam quis currus abstulerit, scio.</p>
    <p>Quam tu moleste raptor aufers, nescio.</p>
    <p>AOD. Sed et ipse tandem flevit. ah! sero nimis.</p>
    <p>Nam quid prius, quid deinde culpem vel probem;</p>
    <p>Ignoro. Nata, pater, sacerdos, hostia,</p>
    <p>Insolita prorsus. AR. siste; quem ploras miser:</p>
  </div>
  <div type="level2" xml:id="scena-iii.-3">
    <head>SCENA III.</head>
    <p>Iephtaei Holocausti altera Relatio, apertior, sed barbara.
    Bagloas Barbarus. Ariphanasso.</p>
    <p>BAG. Scelerata, saeva, plena Manibus nigris</p>
    <p>Incesta tellus. digna Stygiis obrui</p>
    <p>Vorticibus: et quod igne Cocytus tumens,</p>
    <p>Acheronque ab imo sulphur eructant vado.</p>
    <p>AR. Iterum procella caeca: tempestas nova!</p>
    <p>BAG. Tu, qui potenti tela moliris manu,</p>
    <p>Punire cessas? quem penes iaculum triplex,</p>
    <p>Et hiulca nubes, et cometarum vapor,</p>
    <p>Tonitruque tellus rupta et a ventis tremens:</p>
    <p>Haec aspicis, nullumque iacularis Iovem!</p>
    <p>Ferire quercus igne contentus sacro!</p>
    <p>AR. Quid fulminantis iste vultus excoquit?</p>
    <p>Prior furebat mitius, raptim gemens.</p>
    <p>Hic tactus oestro totus in flammas abit.</p>
    <p>BAG. Cur his in aruis torua non aeque virum</p>
    <p>Et ahena messis crescat, ac Cadmi solo!</p>
    <p>Ferrata sulcis surgat armiferis seges.</p>
    <p>Vibrantem tela litus in culmo sonet.</p>
    <p>Subito virentum [Reg: virentium] gleba Terrigenum ferax</p>
    <p>Protrudat hostes, mutuo qui vulnere</p>
    <p>In se se et enses, caede permista, ruant.</p>
    <p>AR. Ceritus arma spirat: ad capulum manus</p>
    <p>Est dirigenda, ringitur. quorsum hae minae?</p>
    <p>BAG. En, illa sancta Natio, si qua est sides,</p>
    <p>Castoque ritu solita venerari Deum:</p>
    <p>Quae Sacra victrix inchoat, quas hostias!</p>
    <p>AR. Aculeis quos iste echinus adpetit?</p>
    <p>AOD. At vero nos, queis [Reg: quibus] septimae lucis quies</p>
    <p>Ignava non est: quique nequidquam sues</p>
    <p>Vescas timemus; impii, immanes, feri,</p>
    <p>Crudique habemur; monstra Carpathii maris.</p>
    <p>Omnes hiatu rupis excisi sumus.</p>
    <p>AR. Et estis. ex qua matre te genuit Cyclops;</p>
    <p>BAG. Nos belluose pontus exspuit freto.</p>
    <p>Virgata nobis ubera admovit tigris.</p>
    <p>AR. Et siquid illa saevius Ganges alit.</p>
    <p>BAG. Mactare porcos altiles quidam impie</p>
    <p>Verentur: hominem innoxium, nihil timent.</p>
    <p>Lustralis aiunt esse pietatis genus.</p>
    <p>AR. Convicium ferre aut loqui non est meum.</p>
    <p>BAG. Quoties Thyesten exprobrant et Atreum</p>
    <p>Nobis Apellae? fratris alter liberos</p>
    <p>Coxit, fatemur. membra transixit veru.</p>
    <p>Sed iustus hostis, fratris et sceptri aemulus:</p>
    <p>Sed laesus armis, laesus armorum fide:</p>
    <p>Sed passus incestifica, sed vindex tori</p>
    <p>Contaminati: sed furens, sed Atreus:</p>
    <p>Sed regno in illo; pessimis avis ubi</p>
    <p>Peior nepotum turba Tantalidae regunt.</p>
    <p>Quorum una virtus, semper aut scelus fuit,</p>
    <p>Aut caussa sceleris. ipsa transgressi modum</p>
    <p>Flagitia polluere: Furiis tristibus,</p>
    <p>Questisque saepe, se relinque criminum</p>
    <p>Horrore victas. Viscera ignarus sua</p>
    <p>Voravit alter, inque cognatas dapes</p>
    <p>Abominandam dirus impegit famem.</p>
    <p>Propria orbitate pasta trepidavit gula.</p>
    <p>Bibit ex capaci sanguinem suum scypho!</p>
    <p>Madidumque musto patre proluit patrem.</p>
    <p>Sed mente captus: sed et inescatus dolo:</p>
    <p>Sed credulus perire post datas manus:</p>
    <p>Et liberorum sanguinem cum Libero</p>
    <p>Mistum bibens; sic, posset ut falli sitis.</p>
    <p>AR. In subita natus monstra, dum caveo, seror.</p>
    <p>BAR. Impune an autem et ista! poenarum dedic</p>
    <p>Plus satis uterque. tota contremuit demus</p>
    <p>Nutante mensa. foeda fluitavit cruor</p>
    <p>Per labra, in ipso gutture auditus queri</p>
    <p>Ac murmurare. pars ciborum dentibus</p>
    <p>Lenta stupefactis haesit, intrudi negans:</p>
    <p>Pars iam recepta ventre, luctando exitum</p>
    <p>Quaesivit. umbras intus ululanteis [Reg: ululantes] pater</p>
    <p>Sensisse fertur. unde captivi obstrepunt!</p>
    <p>Ignora rabies fodit ungue viscera.</p>
    <p>Quin et trementes Dii refugerunt locum</p>
    <p>Epuli cruenti. triste concutiens caput</p>
    <p>Sol hac et illac post in Ortum devias</p>
    <p>Equis recurrens flexit aversis rotas:</p>
    <p>Secumque pulsum rapuit ex Mundo diem.</p>
    <p>Adhuc aranteis [Reg: arantes] nec fatigatos boves</p>
    <p>Tenebrae obruerunt. noctis inopinae pavor</p>
    <p>Invasit horas lucis abrupta via.</p>
    <p>Versumque tempus prandii in cenam fuit.</p>
    <p>Prodigia sint haec horrida, atque adeo suis</p>
    <p>AEquata noxis: mon et idciro rea</p>
    <p>Nocensque sola est Pelopis obscaeni domus,</p>
    <p>Vincit Mycenas Maspha. AOD. Maspha flebileis [Reg: flebiles]</p>
    <p>Vincit Mycenas! BAG Imputes ibi omnia</p>
    <p>Diris, et hosti mentis exsorti. furor.</p>
    <p>Laceravit artus. hic sereno de die,</p>
    <p>Dum constat animus, mensque, patrantur neces,</p>
    <p>Amor ense saevus inter atroceis [Reg: atroces] ferit</p>
    <p>Gemitus amatam, lacryma [Reg: lacrima] ferientis cadit;</p>
    <p>Et adhuc stat humeris dulce feriendum caput.</p>
    <p>Procul ira et odium. nihil in occulto latet.</p>
    <p>Palam doletur. ipse delinquens suum</p>
    <p>Plangore facinus damnat; ac discors sibi</p>
    <p>Scelus illud odit, quod tamen sciens facit.</p>
    <p>Sacrum hoc vocatur. nunquid [Reg: numquid] Hercaeo Iovi</p>
    <p>Nos paris vota reddimus sumptu pari;</p>
    <p>AR. Ariphanasso, contines lentam manum!</p>
    <p>Tot probra sentis ingeri, et gladium geris?</p>
    <p>BAR. Miri profecto sunt Apellae aruspices.</p>
    <p>Rimantur exta virginum, hinc praesagiant.</p>
    <p>Spargam per Orbem visa: vulgabo nefas.</p>
    <p>AR. Nisi propere insecutus anticipem viam:</p>
    <p>Et amputatis pedibus affigam loco;</p>
    <p>Linguaeque fibris erutis radicitus</p>
    <p>Silere cogam. Tune securus mei,</p>
    <p>Calumnieris libere Hebraeum genus!</p>
    <p>Corripuit Austris ocyor [Reg: ocior] turpem fugam.</p>
    <p>Qualis Lyaeo fertur insano procul</p>
    <p>Stimulata Thyas in Cithaeronis iugum</p>
    <p>Ceu rapidus ignis; quamque ter circum caput</p>
    <p>Reducta glandem funda Balearis iacit.</p>
    <p>Me vero miserum! semper obtundi malis!</p>
    <p>Vri molesta semper ignorantia!</p>
    <p>Fortuna lacerum rete vix dum coeperat</p>
    <p>Reficere: mugil grandis adversum ruens</p>
    <p>Peiore plaga rumpit ac medium secat.</p>
    <p>Quis pepulit aures vocis absurdae sonus?</p>
    <p>Masphae immolari virgines! hoc barbaros.</p>
    <p>Hoc scire et illos, qui lutum, calcem, feras,</p>
    <p>Lapides adorant. mille qui colunt Deos!</p>
    <p>Et nullum et omneis [Reg: omnes] ! fallit impurus Geta:</p>
    <p>Fallit Procrustes iste. cur habeam fidem</p>
    <p>Scurrae irresecto? finge, vera farier.</p>
    <p>Non iure demum cuncta flammis misceat</p>
    <p>Rediturus ammon. redeat armatus, licet,</p>
    <p>Totoque civem et tecta Vulcano obruat.</p>
    <p>At enim triumphi signa funesti noto.</p>
    <p>Palmae revulsa fronde languentes iacent.</p>
    <p>Lacerata calco serta. fractorum cruor</p>
    <p>Hinc inde sparsus signat armorum vias.</p>
    <p>Tabulis solutum pegma turbatis ruit.</p>
    <p>Siletur. ipse spirat horrorem locus.</p>
    <p>Tecum quid altercaris ipse? non opus</p>
    <p>Est ire longa protinus Maspham subi.</p>
    <p>Capiant ut aures multa, plus oculi vident.</p>
    <p>In rem fideli teste praesentem veni.</p>
    <p>Tentemus. eia, frontem et ora exporrige.</p>
    <p>Quid hoc? recusant ferre titubantes pedes!</p>
    <p>Corpus vacillat. poplitum nervi rigent.</p>
    <p>Vrgebo passum vel reluctantem sequi.</p>
    <p>Superi quid istud! crura propelli negant.</p>
    <p>Intrare quoties cupio, decrescit vigor:</p>
    <p>Attonitus haeret truncus immoto gradu.</p>
    <p>Quoties recedo; pes ad officium redit.</p>
    <p>Seque expedita glomerat in vestigia.</p>
    <p>Vel sic eatur. frigidos salsus fluit</p>
    <p>Sudor per artus. aliquid est in limine,</p>
    <p>Quo fascinamur. siste: defossum heic [Reg: hic] nefas,</p>
    <p>Polluta terra est. retrahe stupefactum pedem.</p>
    <p>Retrahe immo verba, tunc pollutum voces</p>
    <p>Sponsae cubile; totque dilectam tibi</p>
    <p>Nominibus Aulam! haec terra Menulemam capi</p>
    <p>Haec nutrit illam. O nostra, confesso probrum</p>
    <p>Ignosce. redimam. en, figo terrae huic osculum.</p>
    <p>Solere tuas carmine curas.</p>
    <p>Defessa malis pectora mulce:</p>
    <p>Et defectas collige vireis [Reg: vires] .</p>
    <p>Sortis dulce est meminisse gravis.</p>
    <p>Non esse malum puto, ferre mala.</p>
    <p>Non velle, puto, mala ferre, malum est.</p>
    <p>Post exactor mille labores,</p>
    <p>Vincula, elathros, aequora, pestem,</p>
    <p>Placeat fesso iucunda quies.</p>
    <p>Sed cur nolens trepido, trepido?</p>
    <p>Quaenam est tanti caussa tremoris?</p>
    <p>Cur invitis cadis ea oculis</p>
    <p>Lubricus humor?</p>
    <p>Quid me infelix cura lacessis?</p>
    <p>Sine non meritos pellere luctus.</p>
    <p>Doleat sceleris reus occulti.</p>
    <p>Mens sibi ridet conscia recti.</p>
    <p>Fugiunt toto nubila coelo.</p>
    <p>Fugit maeror, fugitque pavor.</p>
    <p>Nova laetitiae vena coruscat,</p>
    <p>Ictosque salit fusa per artus.</p>
    <p>Libet attritas ponere vestes,</p>
    <p>Et coccineum sumere pannum.</p>
    <p>Libet et crines ungere costo.</p>
    <p>Mixtus balano fragret amamus.</p>
    <p>Impare surgant lumine taedae.</p>
    <p>Sentio stimulos, quos subdit amor,</p>
    <p>Et in amplexus, Menulema, tuos</p>
    <p>Lene reclinat. Tu sola meo</p>
    <p>Frigus in aestu, frigore flamma,</p>
    <p>Misces gemino munere vitam.</p>
    <p>Instrepuit illic cardo. composito gradu</p>
    <p>Noster Baracus, ecce, prodit. hic meos</p>
    <p>Absolvere unus et metus et spes potest.</p>
    <p>Meditatur aliquid. mente collecta prope</p>
    <p>Abest ab homine, qui negotiis vacat.</p>
    <p>Forte ex senatu fronte non laeta redit.</p>
    <p>Ego arbitrabor tacitus eventum rei.</p>
  </div>
  <div type="level2" xml:id="scena-iv.-3">
    <head>SCENA IV.</head>
    <p>Flebilem Iephtaei Sacrificii Catastrophen. Ariphanasso tandem
    clarius audit exponi. Baracus. Ariphanasso.</p>
    <p>BAR. Consili prudens, animique solers,</p>
    <p>Percitas motu stimulante fibras.</p>
    <p>Semper attenta moderare cura:</p>
    <p>Ne velin Ponto, vel in Axe praeceps</p>
    <p>Excidas magnis miserandus ausis.</p>
    <p>Digna laus semper Mediocritatis</p>
    <p>Limites intra stetit atque fineis [Reg: fines] .</p>
    <p>Quidquid dest extra, vitium vocetur.</p>
    <p>Impetus discant celeres morari:</p>
    <p>Seque festinans mora carpat intra</p>
    <p>Tuta cancellos properata raro</p>
    <p>Ferre successum, nimis experimur,</p>
    <p>Credite Vati.</p>
    <p>AR. Oraculum caeleste: Delphis verius.</p>
    <p>BAR. Omnis affectus violens ab aequo</p>
    <p>Trudit in peius simul occupavit</p>
    <p>Pectus, eversa dominatur arce.</p>
    <p>Vtque persultans equa trima campum</p>
    <p>Excutit spreto domitore frenos.</p>
    <p>Saevit in primis timor in timentem.</p>
    <p>Saepe Mortaleis [Reg: Mortales] miseros in ensem</p>
    <p>Mittitae flammas. adigitque coelum</p>
    <p>Omne, quam late patet, invocare.</p>
    <p>Postibus sacris tabulae voventur</p>
    <p>Rite figendae numerosus ordo,</p>
    <p>Salsa quas spargat mola, victimarum.</p>
    <p>Mugiant illae, modo non loquantur:</p>
    <p>Nec sciant ferrum sibi praeparari:</p>
    <p>Et popae distent ferientis ori,</p>
    <p>Impare forma.</p>
    <p>AR. Primus marinas Tiphys invenit rates.</p>
    <p>Timor marinos primus invenit Deos.</p>
    <p>Absque hoc carerent capite caerulei bovis.</p>
    <p>BAR. Nomen infelix ovis, aut iuvencae.</p>
    <p>Ulla de nostris recipit puella!</p>
    <p>Taurus ignorans ruit in securim,</p>
    <p>Et stupens mortem mediam lucratus.</p>
    <p>Hostiam duco magis esse flendam:</p>
    <p>Quae, quid acturus, quid agat sacerdos.</p>
    <p>Ante spectatos oculata cultros</p>
    <p>Novit; et Leti meminisse debet.</p>
    <p>Certus ad censum dolor ac futuri</p>
    <p>Praescius Fati duplicatur ictus.</p>
    <p>Est adeps nullis adolendus Aris,</p>
    <p>Quem suo nutrix adolentis uxor</p>
    <p>Lacte promovit. pretiosa res est</p>
    <p>Sanguis humanus, neque venit auro,</p>
    <p>Qualis armenti cruor in macello.</p>
    <p>Sufficit fundi toties ab hoste:</p>
    <p>Cum minax saevum movet ira bellum.</p>
    <p>Pace cur fusus chlamydemque et ora</p>
    <p>Tingit amantis?</p>
    <p>AR. Agit siticinem cui parentet, audiam.</p>
    <p>BAR. Proinde consulta ratione libra;</p>
    <p>Si voles quidquam statuisse magni</p>
    <p>Testibus Divis, et habere pondus.</p>
    <p>Quod semel vero placuit statutum:</p>
    <p>Protinus totis retine lacertis:</p>
    <p>Sitque, quod nunc est, anima in medullis:</p>
    <p>Et locum vitae teneat secundum.</p>
    <p>Pacta plectuntur temerata nulli</p>
    <p>Non stetit magno violasse foedus.</p>
    <p>Vltor a tergo premit infidelem.</p>
    <p>Avolat verbum semel ore fusum</p>
    <p>Septa trans linguae; neque scit reverti.</p>
    <p>Si tamen vireis [Reg: vires] aliquando Voti</p>
    <p>Mente sortitur, manet, ac dolosum</p>
    <p>Damnat auctorem comitante poena.</p>
    <p>Vt tibi fluxum videatur instar</p>
    <p>Amnis, in plumbo solidoque scripsit</p>
    <p>Marmore Numen.</p>
    <p>AR. Caute est agendum facilis ire in foedera</p>
    <p>Aut vota, manibus ante verbenam premat.</p>
    <p>BAR. Quid Galatino nocuit Dynastae</p>
    <p>Quam repentinus nimiumque praeceps</p>
    <p>Ardor in Votum! temere anne rite</p>
    <p>Editum, iuxta est quia non licebat</p>
    <p>Oris ad primam revocare metam;</p>
    <p>Illud insontis iugulus piavit.</p>
    <p>Qui dedit caussam truculentus hostis,</p>
    <p>Expiaturus fuerat nocenti.</p>
    <p>Sanctius Ammon.</p>
    <p>AR Hic, fateor, anceps animus haeret. nescio</p>
    <p>Quo longa series flectat has sententias.</p>
    <p>BAR. Hinc fluunt illae lacrymae [Reg: lacrimae] , fluentque:</p>
    <p>Donec arescat nive pastus Arnon;</p>
    <p>Seque Iordanes iterum revolvat</p>
    <p>In caput retro statuatque montem.</p>
    <p>Victor optaret modo victus esse.</p>
    <p>Nomen amisit patris in triumpho.</p>
    <p>Gaudium tristes pepulere Dirae,</p>
    <p>Plangor infregit sonitus tubarum.</p>
    <p>Publici fletu maduere plausus.</p>
    <p>Funebris laurum vitiavit herba.</p>
    <p>Miles erectis animosus armis</p>
    <p>Ocyus [Reg: Ocius] vultu referente luctum</p>
    <p>Traxit inversas quasi victus hastas.</p>
    <p>Scuta turpavit radiata pulvis.</p>
    <p>Laetius cristae fluitare visae,</p>
    <p>Cassidis summo cecidere cono.</p>
    <p>AR. At turbulentas hic quidem exequias canit.</p>
    <p>BA. Quisquis exsultas, reperisque curru</p>
    <p>Gloriae plenus per acuta belli.</p>
    <p>Martis alternos meditare casus.</p>
    <p>Mobilis sors est: solitumque ludum</p>
    <p>Ludit in nostris Dea caeca terris.</p>
    <p>Dum pares vespae quatit inquieta</p>
    <p>Lubrico volui super orbe pennas:</p>
    <p>Et levi fallit populos volatu.</p>
    <p>Cuncta miscentur. nihil est perenne.</p>
    <p>Rebus adversis inopina turbant:</p>
    <p>Anxios reddunt eadem secundis.</p>
    <p>Vita se certis vicibus per omneis [Reg: omnes]</p>
    <p>Versat incertum varianda partes.</p>
    <p>Hunc diem moesta sine nube purum,</p>
    <p>Blandius fulgens dabit ire Phoebus:</p>
    <p>Crastinum ventis pluviaque turpi</p>
    <p>Condet obscurum nebulosa Pleias.</p>
    <p>Nemo spes longas sibi pollicentis</p>
    <p>Nutriat vanos animi tumores.</p>
    <p>Ventus inflatos violentus utres</p>
    <p>Solvit aut rumpit. minimum est, quod alto</p>
    <p>Sternit ad ima.</p>
    <p>Ille felicis titulum meretur:</p>
    <p>Qui per immensi spatiosa ponti</p>
    <p>Terga, formidat Zephyro faventi</p>
    <p>Credere: et veli modicam phaselum</p>
    <p>Alligat ripae propioris unco:</p>
    <p>Maius in nomen spatiumque euntis</p>
    <p>Littoris osor.</p>
    <p>AR. Atqui ista, quantacunque sint, hodie mihi</p>
    <p>Eruere certum est. praeloqui viro placet.</p>
    <p>Barace: quod te nominem, affectus facit.</p>
    <p>Adhuc amici veteris agnoscis notas?</p>
    <p>Redux Ariphanasso se sistit tibi</p>
    <p>BAR. Vivisne noster, dicte toties mortuus!</p>
    <p>AR. Peregrina ne te laena turbet, hostibus</p>
    <p>Erepta praeda. Vatia me per casuum</p>
    <p>Vides relatum. Tu, quod ex vultu patet,</p>
    <p>Confusa mentis signa sollicitae geris.</p>
    <p>Exprome caussas, BAR. Aliquid infaustum petis,</p>
    <p>AR. Quos ante dudum, quosque nunc patior metus,</p>
    <p>Quaeque ipse celas Fata, solve: si minus;</p>
    <p>Imple. paravit non inexpertum tuis</p>
    <p>Fortuna curis asperos casus tuli.</p>
    <p>BAR. Memorare suades, quae cohorrescens metu</p>
    <p>Audire nolis. AR. Delicato te loqui!</p>
    <p>BAR. Tacere quaedam mos iubet, sapiens solet.</p>
    <p>AR. Crucias tegendo quae sciam, levius feram.</p>
    <p>Effare tandem quaeso, quodcunque est malum.</p>
    <p>BAR. Site iuvant funesta! AR. Ne parce auribus.</p>
    <p>Occalluerunt. malo scire fortiter,</p>
    <p>Quam turpiter nescire miseriam meam.</p>
    <p>BAR. Conscende Maspham. tota lamentis sonat.</p>
    <p>AR. Hoc miror ipsum. progredi semper vetor.</p>
    <p>Portas ter aditu tento ter repulit pedem</p>
    <p>Invisus horror. quid retardat? obsecro.</p>
    <p>BAR. Plangunt puellae cinere conspersae comas,</p>
    <p>Plangit iuventus, spesque fraudatas gemit:</p>
    <p>Feriuntque moestae summa matres sidera.</p>
    <p>AR. Quae caussa planctus huius? explanes. rogo.</p>
    <p>BAR. Indigna caedes. AR. Expietur legibus.</p>
    <p>Nondumne corvi esca de furca datus</p>
    <p>Volucres replevit improbos putri inguine,</p>
    <p>Oculisque fossis? dignus haut [Reg: haud] quavis ave;</p>
    <p>Sed habente rostrum, quale defixum sedet</p>
    <p>In iecore Titii. quem novem per iugera</p>
    <p>Protectum aduncus vultur in fibris arat</p>
    <p>Semper renatis. Nondum ab alto culmine</p>
    <p>Disiectus ossa fregit? Ixion vacet,</p>
    <p>Et Sisyphi molaris. in rotas eat,</p>
    <p>Lapidumque nimbos, qui triumphum polluit.</p>
    <p>Mergatur undis: pabulum fiat feris</p>
    <p>Lustretur igni crimen; et piaculum</p>
    <p>Qui grande fecit, fiat. alioqui Deo</p>
    <p>Vltore, sonteis [Reg: sontes] poena vos omneis [Reg: omnes]
    manet.</p>
    <p>Redibit Ammon. languidae cessant manus!</p>
    <p>Quid ingemiscis? BAR. Vulnus attrectas tuum.</p>
    <p>AR. Inquiro sontem. BAR. Noster immanis reus;</p>
    <p>Quem sciscitaris, ipse (si tamen est reus)</p>
    <p>Est ipse Iudex noster. AR. Hoc mentem attonat.</p>
    <p>Loquar annesileam? sed quid aut sileam, aut loquar.</p>
    <p>Ignoro Rebus in secundis ut modum</p>
    <p>Humana mens servare vix umquam potest!</p>
    <p>Victor superbus et ferocis ingenI</p>
    <p>Peccavit ira. BAR. Caede in ista, quem putas,</p>
    <p>Nec longus habuit nec brevis furor locum.</p>
    <p>Gemitu peracta est arma tractavit dolor.</p>
    <p>Non ante collum, quam suas vestes scidit.</p>
    <p>AR. Amoris igitur culpa delusi latet.</p>
    <p>Si te ferocem blanda superavit Venus;</p>
    <p>Si te libido fregit infractum malis</p>
    <p>Bellisque, Iephte! multa namque cui licent,</p>
    <p>Saepe aliqua concupiscit, et quae non licent.</p>
    <p>Aggressus ense castam, et intractabilem,</p>
    <p>Subita negatum caede pensavit stuprum.</p>
    <p>Saeva est voluptas numquid auguriis agor?</p>
    <p>BAR. Erras, nec isto missili tangis scopum.</p>
    <p>AR. Sed enim puella Iudicis stricto iacet</p>
    <p>Mucrone? B sic est A. Tenera? B. Quam primae vives.</p>
    <p>AR Formosa? BAR. Vt ostrum lacte dilutum: utque ebur</p>
    <p>Radians in auro. AR. Virgo? BAR. si quae est altera,</p>
    <p>Genere et pudore. clara progenies Patris.</p>
    <p>A. Cuius? B Homicidae. A. Vera? B. Nec non unica,</p>
    <p>AR. Eademque florens? B Quodque mireris, volens.</p>
    <p>AR. Adeone praeceps ulla contemptrix suae</p>
    <p>Reperta vitae est? Vna sit exomnibus</p>
    <p>Dum non sit una. loquere, quod res est. BAR. Tua</p>
    <p>(Permitte cursum dura referenti) Tua,</p>
    <p>(Iunge quoque lacrymas [Reg: lacrimas] ) ut semel dicam
    omnia,</p>
    <p>Tua Patris obtruncata sacrifica manu</p>
    <p>Menulema vixit, nostra dulcis Iephtias.</p>
    <p>AR Iaculare coelum, quanta iaculari potes,</p>
    <p>Massae triformis tela: quanta nec cavo</p>
    <p>Enceladus ore torta consumpsit gigas</p>
    <p>Suppostus AEtnae quanta in Ionio mari</p>
    <p>Percussa cete, aut capita scopulorum tremunt.</p>
    <p>Barace: crudo mene ludificas ioco?</p>
    <p>BAR. Seria, cruenta, vera memoravi nimis.</p>
    <p>AR. Astra in bitumen versa liquefactum globis</p>
    <p>Obruite terram caedis huius consciam.</p>
    <p>Tonent ab omni parte flagrantes Poli.</p>
    <p>Praeter malignam nulla vitalis facem</p>
    <p>Lustret Manassen flamma. solis splendeat</p>
    <p>Fulminibus aether, grando, et ignivomae trabes,</p>
    <p>Piceaque nube devoluta me prius,</p>
    <p>Per meque Iephten saxa carnificem petant.</p>
    <p>BAR. Potuisse fieri, facta quae vidi tamen,</p>
    <p>Et miror, et vel ipse vix credo mihi.</p>
    <p>AR. Quis me relicto ventus infami solo,</p>
    <p>Ad inhospitales potius Heniochos ferat!</p>
    <p>Aut ubi culina corpus humanum coquens</p>
    <p>Pelopeia fumat: atque convivas ferus</p>
    <p>Conviva mandit! Atreum nocentior</p>
    <p>Facit innocentem. Nunc potens Ammon redi,</p>
    <p>Optate nunc et iuste, sed vindex redi,</p>
    <p>Involve Maspham caedibus. non sexui.</p>
    <p>Parcatur ulli. post puellam principem</p>
    <p>Sic interemptam, nullius nec nubilis</p>
    <p>Me miseret ultra. cuncta depopulans volet</p>
    <p>Vbique flamma, primus a Iephtae domo</p>
    <p>Incipiat ignis. BAR. Quin prius summam accipis?</p>
    <p>AR. Vbi sumus? in qua parte Mundi? quo situ?</p>
    <p>An non Booto frigore extremo premit?</p>
    <p>An calida torret soleni granties plaga?</p>
    <p>Cur me remisit debitum Fatis mare?</p>
    <p>Decumanus o si fluctus absorptum vado</p>
    <p>Mersisset imo, Nereum evasi trucem:</p>
    <p>Tolerarem ut ista! carcerem effregi manu:</p>
    <p>Perferrem ut ista! Pharia sprevi numina,</p>
    <p>Viderem ut ista! sistra proieci Isidis,</p>
    <p>Audirem ut ista! iam recordor, hoc crat,</p>
    <p>Quod exprobravit barbarus, visus furens;</p>
    <p>Quod puduit aliquem voce manifesta eloqui.</p>
    <p>Ego Thrax obesae naris, asper, barbarus,</p>
    <p>Ego Scytha mente captus abrupta fui.</p>
    <p>Hoc lapsa rigido membra tremefecit gelu.</p>
    <p>Nos, non videmur furere. Iephte turpius.</p>
    <p>Unde hausta labes? unde vertigo caput?</p>
    <p>Tinctum rubeta poculum immissa bibit?</p>
    <p>An quod novercae virus AEmoniae [Reg: Haemoniae] coquunt?</p>
    <p>BAR. Vllo veneno vim sibi factam negat.</p>
    <p>Natam at saluti devoveret civium,</p>
    <p>Super incubantis sensit afflatum Dei.</p>
    <p>Si memorat, AR. Et sic fallit. audimus fidem</p>
    <p>Habitura nullam. trucibus haec Thebis cane.</p>
    <p>Innocua collo pignora obtorto trahi</p>
    <p>Adignem et enses! aliquis hoc factum probat!</p>
    <p>BAR. Probat ipse. AR. Sed quis praeter ipsum? BAR. spiritu</p>
    <p>Pleni sonante, et enthei. AR. Muti canes,</p>
    <p>Latrare timidi, quosque parasitos fovet</p>
    <p>Ducum superbus error, ac pingueis [Reg: pingues] dolo</p>
    <p>Aliena pascit olla furtiva dape.</p>
    <p>Verbo: efferavit pipere boletus virum.</p>
    <p>Tumultuose cuncta. BAR. Praecipiti nihil</p>
    <p>Turbine peractum: spatia consiliis data:</p>
    <p>Deliberatum est: tempus in certum fuit</p>
    <p>Dilata caedes. dum resideret pavor:</p>
    <p>Vtriusque Fatum dum probaretur mora:</p>
    <p>An ipse posset imperare huic funeri;</p>
    <p>Oppetere an ipsa vellet: interea suos</p>
    <p>Bis Trivia torsit, orbe completo, boves.</p>
    <p>AR. Deferbuisse potuit isto tempore.</p>
    <p>Seu militaris furia subiecit faces;</p>
    <p>Seu pia subegit vel superstitio impia:</p>
    <p>Debuerat evanescere excaecans vapor.</p>
    <p>BAR. Hinc cura tristis atque tabificus dolor,</p>
    <p>Amor inde Natae (et talis!) ancipitem diu.</p>
    <p>Versabat animum. suasit aliud insita</p>
    <p>Visceribus ipsis, perque latebras ac sinus</p>
    <p>Natura penetrans: aliud icti foederis</p>
    <p>Testis Deus, votique violandi metus.</p>
    <p>Hic pepulit hominem denique; hic vicit Patrem,</p>
    <p>Penitusque stravit. arbor alti ut stemmatis,</p>
    <p>Securis ictu tota non dum saucia</p>
    <p>In utramque partem nutat; et firmat pedem</p>
    <p>Durante trunco donec in laesum latus</p>
    <p>Incubuit Eurus fracta tum demum cadit;</p>
    <p>Iuvenemque codem proruit secum loco,</p>
    <p>Nondum illa largis explicanda solibus,</p>
    <p>Saturata trudens folia, minuebat diem.</p>
    <p>AR. Quid ad ista Mater? BAR Illa, comperto, necem</p>
    <p>Gnatae parari, iamque succingi stola mi</p>
    <p>Furibunda primum, qualis e Naxo ruit</p>
    <p>Nisaeque monte Maenas, insanum Euoe</p>
    <p>Clamans, et Evan teque florens Bassareu,</p>
    <p>Quatiens amictam vellere albo perticam,</p>
    <p>Deforme saevit. Turbido questu forum</p>
    <p>Clamosa replet. rapitur iterato domum</p>
    <p>Convulsa crineis [Reg: crines] . foribus impacto ubere,</p>
    <p>Certamen ingens cum viro mulier gerit.</p>
    <p>Mea quoque Nata est. si rapis partem tuam;</p>
    <p>Aliena salva maneat. ex aequo nequis</p>
    <p>Dividere: maneat integra: et maneat, precor,</p>
    <p>Vtriusque tota, Quid siles? en, accido</p>
    <p>Ad genua supplex. per dati ius annuli,</p>
    <p>Primamque noctem et pastis genialis tori,</p>
    <p>Ferque omne dulce, quod tibi de me fuit;</p>
    <p>Aut esse, lephte, potuit, aut deinceps erit;</p>
    <p>Miserere. sic locuta blanditias sinu,</p>
    <p>Oculis, amore, fletu et amplexu movet.</p>
    <p>Mox redit in iram, spumat, ignescit: solum</p>
    <p>Pede pulsat amens, rursus admovit preces.</p>
    <p>Precibusque vota miscuit, votis minas.</p>
    <p>Quis agis larite? vera si pietas placet;</p>
    <p>Primum in tuos pius esto si placet scelus;</p>
    <p>Ostende maius. adige ferrum, qua potes.</p>
    <p>Matrem adde Natae. media me me intersero.</p>
    <p>Hunc ante, perque hunc Filiam Coniux feri.</p>
    <p>Vterumque monstrat dumque monstrat, labitur</p>
    <p>Semianima, pallens, tremula AR Non gemitum dedit?</p>
    <p>Non torsit ora? non remisit impetum</p>
    <p>Maritus? omneis [Reg: omnes] flectit extremus dolor.</p>
    <p>BAR. Euboica qualis pila vasti fluctibus</p>
    <p>Opposita ponti; quamquam et Eurus et Notus</p>
    <p>Boreasque contra bella disruptis fremant</p>
    <p>Agitata claustris: hinc procellosum mare</p>
    <p>Insultet atque hinc, saxeum tundens latus;</p>
    <p>Immota perstat. AR. Pectore hanc pilam tulit.</p>
    <p>Manifesta saepe crimina in vultus agunt</p>
    <p>Reos. peracta caede quam frontem gerit?</p>
    <p>BAR. Qualem per atras, plena dum cogit soror</p>
    <p>Opposita, nubeis [Reg: nubes] lividus Titan iacit,</p>
    <p>Tristem ac severam. AR. Hac parte deprendo scelus.</p>
    <p>Facinoris horror ora reddit horrida.</p>
    <p>Mentem flagellat consciam facti pudor.</p>
    <p>BAR. Tuensque coelum luget affectu pio:</p>
    <p>Seque et suos solatun AR. Hoc non est scelus.</p>
    <p>BAR. Quique ante mortem Filiae trepidus stetit;</p>
    <p>Victor sui nil trepidat. AR. Hoc non est scelus.</p>
    <p>Nulli ergo Manes territant, nullae striges?</p>
    <p>BAR. Securus horum, parricidae quae timent;</p>
    <p>Totum severis imputat Superis opus:</p>
    <p>Meritamque sperat fortium sedem virum.</p>
    <p>AR Cur virgo non se cauta subduxit fuga?</p>
    <p>BAR. Ad hoc redivit, iam superba, iam ferox</p>
    <p>Deliberata morte, iam ferrum petens:</p>
    <p>Animosque supra vulgus excelsos gerens.</p>
    <p>AR. O Iuveni saevo digna! cuius et genus</p>
    <p>Et nomen astris Vesper inscriptum legat.</p>
    <p>BAR. Nec ille, qui confusa moribundi solet,</p>
    <p>Infecit ora pallor. in confinio</p>
    <p>Vitae necisque, quatenus gracilis metus</p>
    <p>Primaeque tenebrae, luce devexa, sinunt.</p>
    <p>Gestire visa. gratus in vultu rubor:</p>
    <p>Fax blanda in oculis; habitus hoc forum decens.</p>
    <p>Sol talis aequor pulcer [Reg: pulcher] occiduus subit:</p>
    <p>Quo propio: undis, pulcrior [Reg: pulchrior] crepusculo.</p>
    <p>AR. nec sic atrocem blanda mollivit feram!</p>
    <p>BAR. Intrata simul est crypta fatalis loci;</p>
    <p>Circum modesto lumina inflexu tulit:</p>
    <p>Ne quid adapertus inverecundis [(transcriber); sic: invereundis]
    pudor</p>
    <p>Donaret oculis, dein soluta fibulae</p>
    <p>Ardente gemma, pectus ultro candidum,</p>
    <p>Ac promicantum [Reg: promicantium] se papillarum tenus</p>
    <p>Nudavit ipsa, Patris opperiens manum.</p>
    <p>AR. Cessa. feroci lancinas aures sono.</p>
    <p>Spectaculi vel sola adumbrati quatit</p>
    <p>Imago mentem triste simulacrum intimos</p>
    <p>Pervadit animae, fulguris iactu, sinus.</p>
    <p>Sed inertis est parumque constantis viri,</p>
    <p>Audire mala non posse, quae Virgo tulit.</p>
    <p>Prosequere. vultus ipsa velavit suos,</p>
    <p>An aliqua peplo texit ex notis comes?</p>
    <p>BAR. At non inani nube sustinuit tegi,</p>
    <p>Videam supremum, libero coelo fruar:</p>
    <p>Non patior, inquit, ut pudori sit pati,</p>
    <p>Spectetur ensis, et mori me sentiam,</p>
    <p>AR. Non horruistis? BAR sola constitit sibi.</p>
    <p>Vibrare carptim venae et artus omnium.</p>
    <p>Ipsae applicata palpebrae occludi manu.</p>
    <p>AR. Crudelis isto sed quid articulo Pater?</p>
    <p>BAR. Paullum morari lacrymis [Reg: lacrimis] : mox aethera,</p>
    <p>Tum seque miserum, nosque respectans miser:</p>
    <p>Gemitumque fundo cordis ex imo trahens,</p>
    <p>Librare gladii pondus, ac capulum prius</p>
    <p>Exosculari. denique, ut certum locum</p>
    <p>Signavit oculis; GENITOR uno FILIAE</p>
    <p>Deiecit ictu verticem. truncus cadit.</p>
    <p>AR. Cadite et cupressi, quot in Libano nemus</p>
    <p>Habitatis altum, cadite sublimes cedri.</p>
    <p>Cecidit cupresso pulcrior [Reg: pulchrior] , cedro altior.</p>
    <p>BAR. Desecta cum procideret, antrorsum ruens</p>
    <p>Partes tegendas tum quoque admota manu</p>
    <p>Operire studuit, ac recomposuit togam.</p>
    <p>Vsque adeo honestas corporis curae fuit.</p>
    <p>AR. Absiste. toto spiritum corde extrahis.</p>
    <p>BAR. Cervicis ictae fusus emicuit cruor,</p>
    <p>Vt rutila pressi spuma prorumpit croci.</p>
    <p>Nec secius quam lympha, quae tacite meat</p>
    <p>Intra canales: subter ingenti specu</p>
    <p>Sicubi foramen reperit, indignans tegi;</p>
    <p>Inclusus amnis resonat,ac totidem locis</p>
    <p>Vivax in auras, aere perfosso, salit.</p>
    <p>AR Lugete Nymphae: lugeat florum Dea.</p>
    <p>Sic durus unguis nitida pratorum metit:</p>
    <p>Virideis [Reg: Virides] odora germina inclinant comas.</p>
    <p>BAR. Respersit Aram sanguis, huc primum fluens;</p>
    <p>Post et Parentem. AR. poena fit culpae comes,</p>
    <p>Hoc teste factus Genitor est lictor nocens.</p>
    <p>Quodcunque facinus quaerit auctorem suum.</p>
    <p>Satura tyranne carnibus fauces tuas:</p>
    <p>Satura tuo cruore. BAR. Sublatum Caput</p>
    <p>Venerans rigansque, in ille fotum suaviis</p>
    <p>Appressit ori, sustulitque ad aethera.</p>
    <p>AR. Hoc laudo tandem. sic mihi Iephte places.</p>
    <p>Non es tyrannus iam videris innocens.</p>
    <p>BAR. Nec mora: cremandum traditur funus rogo,</p>
    <p>AR Spectante patre? BAR. Et admovente victimam</p>
    <p>AR Tyranne! saevis etiam in extinctam! furis</p>
    <p>Etiam in cadaver! BAR Ipse ad aram constitit.</p>
    <p>Ipse est sacerdos. ipse per ritus facit.</p>
    <p>AR. Insanus ipse est. BAR. Ipse componit pyram.</p>
    <p>Flatu tepenteis [Reg: tepentes] ipse prunas ventilat,</p>
    <p>Ipse involutum corpus in flammas iacit.</p>
    <p>AR. Crudelis, execrande [Reg: exsecrande] , detestabilis.</p>
    <p>Furore toto, viribus totis suos</p>
    <p>Catulos tuentur Africae immanes ferae.</p>
    <p>Homo secat, urit, quodque generavit, cremat.</p>
    <p>BAR Addit corollas: addit et ceston super,</p>
    <p>Superque ceston spargit ex nardo graveis [Reg: graves]</p>
    <p>Myrrhaque prima lacrymas [Reg: lacrimas] : etiam suas,</p>
    <p>AR. Miserande Iephte! lacrymas [Reg: lacrimas] ! etiam suas!</p>
    <p>Dat quondam et ignis signa, si Superis placet</p>
    <p>Pacale Sacrum. fare, quem tenuit modum?</p>
    <p>Dextra anne laeva parte conum sustulit?</p>
    <p>BAR. Dextra: neque illum sordido fluctu gravem</p>
    <p>Sed luculentum. AR. Nil sinistri nuncias!</p>
    <p>Ardente certus limes in sulco stetit;</p>
    <p>An dissidentem turbo divertit pyram?</p>
    <p>BAR Placido per artus flamma complexu, quasi</p>
    <p>Lambens cucurrit. AR. Hoc quoque omen prosperu [Reg: prosperum]
    est.</p>
    <p>BAR. Fragravit uncto fusus in saxo cruor:</p>
    <p>Quidamque nidor gratus ac nareis [Reg: nares] ciens</p>
    <p>Afflavit omneis [Reg: omnes] . AR. Qualis et Abelis fuit.</p>
    <p>Crepitante busto clarus effulsit color:</p>
    <p>An nube mista [Reg: mixta] dubius et turpis rotans</p>
    <p>Fumi volumen. BAR. clarus effulsit color.</p>
    <p>De crine caesae Virginis candens apex</p>
    <p>Puram nitore lucis effudit iubam.</p>
    <p>AR. Nulla ergo prorsus nebula visa serpere?</p>
    <p>BAR. Nulla, nisi qualem Luna vanescens habet;</p>
    <p>Vel habere credas. AR Tot quidem monstra audiens</p>
    <p>Paene ipse monstrum fio. nam quid asseram?</p>
    <p>Iephtae cruentum facinus absolvit Deus.</p>
    <p>Votiva fausti bella successus probant.</p>
    <p>Sed damnat horror aurium, et novitas atrox.</p>
    <p>Nam quando votis legitur Hebraeis homo</p>
    <p>Impensus; aut combusta virgo vicem rubrae</p>
    <p>Supplesse [Reg: Supplevisse] vaccae! Plura scitari libet</p>
    <p>Totum cadaver arsit, an partem cadens</p>
    <p>Favilla fugit BAR. Mater optabat quidem</p>
    <p>Sollicita, saltem capite detonso, comam</p>
    <p>Servare in auro, Filiae pignus suae:</p>
    <p>Supra capillos, Nise, pretiosum tuos,</p>
    <p>At haec negare: seque devotam Deo,</p>
    <p>(Quantum liceret Nazaraeos feminae</p>
    <p>Subaemulari) proinde totum caustico</p>
    <p>Corpus cremandum rite deberi Sacro:</p>
    <p>Nil subtrahendum; nilque subtractum fuit.</p>
    <p>Consumpta tota est. restat exiguus cinis.</p>
    <p>AR. Ex hae puella restat exiguus cinis!</p>
    <p>Truculento Genitor. vivere etiam nunc potes!</p>
    <p>BAR Alte dolorem condit; ac gemitum premens</p>
    <p>Mala contumaci fortiter vultu domat.</p>
    <p>Dat iura populo. digerit caussas Fori,</p>
    <p>Auditque. nulla caede perfunctum putes.</p>
    <p>AR. Quid vero Genitrix? BAR. Plorat implacabile.</p>
    <p>AR. Haec vera Mater: nomine indignus suo</p>
    <p>Pater, Sicano caesus ex scopulo fuit.</p>
    <p>BAR. AEstuat amaro corde vesanus dolor.</p>
    <p>Velut ad Niphaten orba foetu bellua;</p>
    <p>Vix deesse catulum notat, et atris incipit</p>
    <p>Horrere maculis; tam suis, quam non suis,</p>
    <p>Adeo furenti in tigride variatur tigris.</p>
    <p>Ac, quia rapinam [quippe raptor iam procul]</p>
    <p>Vtcunque cursu certet, ulcisci nequit:</p>
    <p>Incusat antrum, nemora, monteis [Reg: montes] : sequoque.</p>
    <p>Si mulier ulla debet in statuam salis</p>
    <p>Conversa credi, nec fides dictis abest:</p>
    <p>Fons ista flendi fiet usu. flet tuo</p>
    <p>Squallore Bybli tristior, Canace tuo,</p>
    <p>Vestes, cubile, torus, pavimentum natant.</p>
    <p>Hoc misera succo vivit: his fruitur malis.</p>
    <p>Quoties in illam fertur absentem, sui</p>
    <p>Oblita! quoties sola Menulemam vocat!</p>
    <p>Menulema nulla est. clamor in ventos abit.</p>
    <p>AR. Quis planctus oritur? audio Lessum cani.</p>
    <p>BAR. Illic Sodales Mortuae exequias agunt.</p>
    <p>AR Sonus appropinquat clarior, tristes modi!</p>
    <p>Ferale carmen. BAR. fertur ex vacua cinis</p>
    <p>Collectus ara. pondus, heu, nimium leve.</p>
    <p>Flentes puellae crine demisso gemunt,</p>
    <p>Modicumque funus viva ducunt funera.</p>
    <p>Tua, ecce portant vota. Totum hoc ex tua</p>
    <p>Superesse Sponsa cernis. Hoc solum est tuum.</p>
    <p>I, quidquid ignis halat extremi, rape.</p>
    <p>SCENA ULT. [Abbr.: ?]</p>
    <p>Chorus Virginum, Sodalium Menulemae, immolatam Iephtiaden
    plangentium. Rachel, Thamar, cum Choro caet. Virg Ariphanasso.</p>
    <p>RACH. Occidit tristi MENULEMA Fato:</p>
    <p>Morte crudeli, nece singulari.</p>
    <p>Matribus flenda, patribus pudenda.</p>
    <p>Liberis certe nimium tremenda.</p>
    <p>Occidit rupta, neque sic vocante</p>
    <p>Lege Parcarum periit Virago,</p>
    <p>Caesa funesti gladio parentis</p>
    <p><hi rendition="simple:bold">CH. Nullus Genitor sic
    exegit</hi></p>
    <p>Debita vitae reddenda sibi.</p>
    <p>Filia nunquam reddidit ulla</p>
    <p>Pietate pari.</p>
    <p>RACH. Tantum ex toto funere restat.</p>
    <p>Hac in phiala Iephtias illa,</p>
    <p>Et tota quidem conclusa iacet.</p>
    <p>THAM. Aperi loculum sorte minorem.</p>
    <p>Liceat caras in relliquias</p>
    <p>Fundere rorem, liceat tenui</p>
    <p>Saltem visu libare, Soror,</p>
    <p>Vltima celebris munera busti,</p>
    <p>Figite centum basia labro.</p>
    <p>Oscula gemmae figite mille.</p>
    <p>RACH. Bibuli cineres, bibite has lacrymas [Reg: lacrimas] .</p>
    <p>Rabies magni sicca doloris</p>
    <p>Strangulat intus. facite officium</p>
    <p>Oculi vestrum: gemituque foras</p>
    <p>Intestinum mittite luctum.</p>
    <p>Tristis flendi sit caussa, licet,</p>
    <p>Quaedam tamen est flere voluptas.</p>
    <p>AR. Tu vero siccis stas adhuc pumex genis,</p>
    <p>Ariphanasso! flere quem decuit prius,</p>
    <p>Et ferre primas, ultimus nondum gemit I</p>
    <p>Vides, ut istae saxa rumpant questibus:</p>
    <p>Tu saxa gestas pectore, et non rumperis!</p>
    <p>Nimio tumultu contumax facies riget.</p>
    <p>Conare saltem elicere vel guttam salis.</p>
    <p>Sale macerato sparge tabenteis [Reg: tabentes] genas.</p>
    <p>Tua MENULEMA mortua in cinerem iacet.</p>
    <p>Superadde et alium. Te cremandum, te quoque</p>
    <p>Immitte flammis. igne comburi times?</p>
    <p>Affunde lymphas, nondum in Oceano natas?</p>
    <p>Nondum rigaris! iusta semper est dolor</p>
    <p>Mensura amoris. Quod potes, quod non potes,</p>
    <p>Ostende. frontis aeneae coelum cava</p>
    <p>Perrumpe dextra. lacryma [Reg: lacrima] vel tandem cadens,</p>
    <p>Amasse te testetur ereptam tibi.</p>
    <p>Heu, sicca verba nullus imber excipit!</p>
    <p>Obdurui, ceu monte concretus lapis.</p>
    <p>Est, quando fletum nimius includit stupor:</p>
    <p>Vt saepe pluviam nimius avertit calor.</p>
    <p>Contende nervos, qui madent crystallino</p>
    <p>Humore: per quos pectus ardens liquitur.</p>
    <p>Incumbe in undas: perque siphones aquam</p>
    <p>Educe vivos; quanta derivarier</p>
    <p>In tesqua vultus huius ex oculis potest.</p>
    <p>Hanc faciem, et istud sterilis AEgypti solum</p>
    <p>Praecordiorum fonte foecundet [Reg: fecundet] liquor:</p>
    <p>Superque caput hoc capitis ignoti ruat</p>
    <p>Septena Flumen ora demergens mari.</p>
    <p>Iam denique Auster madidus in frontem suas</p>
    <p>Excussit alas. humor optatus fluit.</p>
    <p>Iam fletus adest. Satiare malis,</p>
    <p>Sponse infelix: o luctificis.</p>
    <p>Debite Fatis. Quisquis plorat.</p>
    <p>Ne sibi male sit, plorare bene</p>
    <p>Studet, et caussae favet ipse suae.</p>
    <p>Lacrymae proprium solamen habent,</p>
    <p>Vtque aqua gyros percussa facit;</p>
    <p>Spargi et maeror gaudet in orbeis [Reg: orbes] .</p>
    <p>Quibus expletis se divisum</p>
    <p>Minui sentit: quoties tremulus,</p>
    <p>Corde quieto vanuit istae</p>
    <p>Annulus undae.</p>
    <p>RACH. Animi fluctum pupilla Levat,</p>
    <p>Antlia qualis nautica cymbam.</p>
    <p>Fremat in fundo pectoris angor;</p>
    <p>Pelagoque pares suscitet aestus:</p>
    <p>Luctus ab oculo spumans resilit,</p>
    <p>Velut ad scopulum fracta procellae.</p>
    <p>Simul hoc nimbo maduere genae;</p>
    <p>Iam tempestas lene residens</p>
    <p>Mediam partem reddidit Austris,</p>
    <p>AR. qui parcit lacrymis [Reg: lacrimis] Menulema immane
    perempta.</p>
    <p>Saevior est trimam frangente leone iuvencam,</p>
    <p>Matris inexperto lambentis turpior urso:</p>
    <p>Horridior setis apri currentis in hastam:</p>
    <p>Panthera maculis vulpisque dolosior astu.</p>
    <p>Iracundior in psyllum surgente cerasta:</p>
    <p>Nequior alta lupis ad ovilia stantibus albis:</p>
    <p>Zelotypi in campis furiosior impete tauri:</p>
    <p>Deterior rictu voces simulentis hyenae:</p>
    <p>Dirior et barris subiecto sanguine viso</p>
    <p>Faedior ad Scyllae latrantibus inguina monstris:</p>
    <p>Irrequietior infami rabidaque Charybdi.</p>
    <p>Flete Galadinae Menulemam fletae puellae.</p>
    <p>RACH. Fidae comites, flere iubemur.</p>
    <p>Laxet madidas luctus habenas.</p>
    <p>Fluat in vestes imber obortus</p>
    <p>Implete sinum. CH Tibi lamenta,</p>
    <p>Has tibi lacrymas [Reg: lacrimas] , Menulema, damus.</p>
    <p>Non tu DAPHNI florida Virgo:</p>
    <p>Peneus ubi Thessala flavas</p>
    <p>Spumosus aquas voluit in arva.</p>
    <p>Cum Leucadiae dilecta Deo</p>
    <p>Sua sentiret pede terga premi;</p>
    <p>Fugiens iuvenem lusit amantem,</p>
    <p>In frondifluam versa figuram.</p>
    <p>Fieri Nymphe maluit arbos;</p>
    <p>Quam servato corpore laeso</p>
    <p>Veteris formae retinere notas,</p>
    <p>Et Virgineam perdere Zonam.</p>
    <p>Ergo AEmoniis [Reg: HAEmoniis] quamquam periit</p>
    <p>Innuba campis; maior ab ipso</p>
    <p>Funere Daphne, vivit in omni</p>
    <p>Mortua lauro. crescit in hortis,</p>
    <p>Regnat in Aulis: et laeta Ducum</p>
    <p>Festis cingens tempora ramis</p>
    <p>Castra coronat.</p>
    <p><hi rendition="simple:bold">CH Vtinam saltem simili Fato</hi></p>
    <p>Mutata fores, retinens virideis [Reg: virides]</p>
    <p>Menulema comas. addita sertis</p>
    <p>Caput ambires mille sororum.</p>
    <p>Cinis exigua pyxide clusus [Reg: clausus]</p>
    <p>Heic [Reg: Hic] tota iaces, ah! quid foliis</p>
    <p>Te fraudatam querimur lauri?</p>
    <p>Non tamen imples tantilla locum:</p>
    <p>Cuius figi tumulo possit</p>
    <p>Moesta cupressus.</p>
    <p>AR. Qui super hoc Fato nulla pietate movetur,</p>
    <p>Durior est armis Sicula fornace recoctis:</p>
    <p>Surdior et scopulis, pulsoque ad littora ponto:</p>
    <p>Formidabilior vibrati fulminis ala.</p>
    <p>Tetrior [Reg: Taetrior] imbriferae de nube cadentibus haedis:</p>
    <p>Eiaculante procul saxa impacatior AEtna:</p>
    <p>Grandinis asperior Sternente mapalia nimbo.</p>
    <p>Frigidior Bruma, verna inconstantior aura:</p>
    <p>Trudente antiquam glaciem violentior Hebro.</p>
    <p>Cum furit Orion, maris inclementior aestu:</p>
    <p>Acrior hyberno [Reg: hiberno] stridentis flamine Cauri.</p>
    <p>Omnibus AEolii turbis insanior antri.</p>
    <p>Flete Galadinae Menulemam flete puellae.</p>
    <p>TH. Mora nulla. dolor noster abundat,</p>
    <p>Lacrymasque suo pondere iustas</p>
    <p>Habet in promptu. fundite Nymphae.</p>
    <p><hi rendition="simple:bold">CH. Resonas gemitu tundimus
    auras</hi></p>
    <p>Tibi nuda gravi feriunt ictu</p>
    <p>Pectora palmae.</p>
    <p>RACH AESONI fesso vetuloque fulsit</p>
    <p>Laetior sors haec: ut inquioreis [Reg: inquiores]</p>
    <p>Posset annorum replicare rugas.</p>
    <p>Adfuit Colchis male nota virgo:</p>
    <p>Ense quae collum soceri reclusit.</p>
    <p>Putris egesta sanie cruoris,</p>
    <p>Membra complentur meliore succo.</p>
    <p>Vena crispato salit icta pulsu:</p>
    <p>Vnde et obliqui tremuere rami.</p>
    <p>Surgit ex trunco tumulos olente</p>
    <p>Corpus arrectum. iuvenilis AEson</p>
    <p>Ridet exsultans, positisque canis,</p>
    <p>In coma et vultu nova vernat AEtas.</p>
    <p>Scilicet tantas habuere vireis [Reg: vires]</p>
    <p>Carnem, et notae regionis herbae,</p>
    <p>Munus ingrato dedit hoc marito</p>
    <p>Barbara Coniux.</p>
    <p><hi rendition="simple:bold">CHOR. Tale nos ausae nihil
    innocentem</hi></p>
    <p>Sed nec ausurae sumus in Puellam.</p>
    <p>Flamma quam totam sacra devoravit.</p>
    <p>Integrum forsan poterat cadaver</p>
    <p>Imbui vita, Superisque reddi.</p>
    <p>Orpheo qualis rediisse coniux</p>
    <p>Visa, sed tantum rediisse visa est,</p>
    <p>Plus nec evicit Citharoedus arte.</p>
    <p>Nostra apud surdos Menulema Maneis [Reg: Manes]</p>
    <p>Quamlibet multas feriamus odas;</p>
    <p>Versa in arenteis [Reg: arentes] penitus favillas</p>
    <p>Quando redibit? RACH. Flevimus omnes:</p>
    <p>AR. Qui sicco spectare potest hoc lumine Funus;</p>
    <p>Vipereo galli prolapso immitior ovo est:</p>
    <p>Detestabilior floreis perimente pruina:</p>
    <p>Messe sub aestiva madidis ingratior austris:</p>
    <p>Culta per abrupto torrente rapacior arva:</p>
    <p>Crudior ad Lethen natis radicibus alga:</p>
    <p>Tristior autumno Sodomitica poma ferente:</p>
    <p>Caule venenato taxoque nocentior atra:</p>
    <p>Vilior et vicia, calamique agrestis avena:</p>
    <p>Depascente putres cancro immansuetior artus:</p>
    <p>Sontibus urticis inamabiliorque cicuta.</p>
    <p>Palmitis ex spina nascentis acerbior uva:</p>
    <p>Felle, soporiferaque draconis amarior offa,</p>
    <p>Ossibus et calvis, stygiaque inamoenior umbra.</p>
    <p>Flete Galadinae Menulemam flete puellae.</p>
    <p>TH. Non tu PHOENIX novus exstincto</p>
    <p>Sibi succedens; functus et heres;</p>
    <p>Pater et gnatus morte renatus.</p>
    <p>Ille senili tardante gelu</p>
    <p>Heberes alas; fragiles Cilicum</p>
    <p>Libros nido colligit uno:</p>
    <p>Medios inter turis honores;</p>
    <p>Et sicca sedens cinnama, notam</p>
    <p>Titanis opem poscit alumnus,</p>
    <p>Secula passus: iam passurus</p>
    <p>Grave discrimen lucis et umbrae.</p>
    <p>Radios postquam bibit aetherios;</p>
    <p>Fulgure iacto totus in ignem</p>
    <p>Insilit ardens, vapidusque suo</p>
    <p>Instat agoni. Mox et ab igne</p>
    <p>Procedit ovans lepidoque modo</p>
    <p>Redivivus adest: utile damnum,</p>
    <p>Geminata sibi Fata lucratus;</p>
    <p>Ne dispereat, dum sponte perit.</p>
    <p>Volucri fervens sanguine pruna.</p>
    <p>Quique sepulcrum nidus olebat.</p>
    <p>In cunarum vertitur usum.</p>
    <p>Clangit subito partus, et astrum</p>
    <p>Geniale vocat; neque Materno</p>
    <p>Eget ad vitae munia nisu.</p>
    <p>Se patre ferox, se matre potens</p>
    <p>Ventris et ovi supplere vices.</p>
    <p>Quoties genitor, toties genitus:</p>
    <p>Idem pullus, pullique nepos</p>
    <p>Durat in aevum.</p>
    <p>Semper eundem similemque sui</p>
    <p>Certa sequestro foedere flamma,</p>
    <p>Sic natura dante, remittit.</p>
    <p>Ita perpetuis vicibus ludit</p>
    <p>Impune Deas fila secanteis [Reg: secantes] :</p>
    <p>Et ab occasu tendit in ortum.</p>
    <p>More Hesperii Solis anhelos</p>
    <p>Gurgite Eoo revehentis equos,</p>
    <p>RACH Tu quoque sacro combusta rogo,</p>
    <p>Fulta Sabaeae messis acervo,</p>
    <p>Et odoriferis dignior herbis;</p>
    <p>Huius in auras avis exemplo</p>
    <p>Mereare tibi Virgo renasci.</p>
    <p>Ah! Cur teneris tale puellis</p>
    <p>Invida donum Natura negat!</p>
    <p>Siccine nobis dura noverca est!</p>
    <p><hi rendition="simple:bold">CH Flevimus omnes.</hi></p>
    <p>A. Qui, Menulema, tuam vel nunc quoque non amat Vmbram;</p>
    <p>Putidior Fauno est, Faunumque sequentibus hircis:</p>
    <p>Barbarior populo, quem sanguis pascit equinus:</p>
    <p>Maeandro revocante suas fallacior undas:</p>
    <p>Peior adulantem vultum fingente tyranno</p>
    <p>Tritone improbior, Polyphemo immanior ipso,</p>
    <p>Ipsius Ammonis tota truculentior aula.</p>
    <p>Flete Galadinae Menulemam flete puellae.</p>
    <p>TH. Credat hoc quisquam? tibi comparata,</p>
    <p>O decus nostrum, miseranda non est</p>
    <p>Thraciae pellex [Reg: pelex] Philomela, non est.</p>
    <p>Haec quidem rapti spolium pudoris,</p>
    <p>Clusa [Reg: Clausa] silvarum stabulis, et una</p>
    <p>Perdidit linguam. tamen arte pictum</p>
    <p>Crimen evulgans trepidae sorori,</p>
    <p>Fortiter stricto fuit ulta ferro.</p>
    <p>Inde conformeis [Reg: conformes] sibi sumpsit alas:</p>
    <p>Iamque per scenas nemorum vagatur</p>
    <p>Auribus dulcem modulata Lessum:</p>
    <p>Dumque non uno varium canore</p>
    <p>Guttur exercet, reficitque luctus;</p>
    <p>Omnibus dirum silvis et agris</p>
    <p>Terea damnat.</p>
    <p><hi rendition="simple:bold">CH. Quid tibi, Virgo, cita mors
    reliquit</hi></p>
    <p>Ense devotam perimens et igni!</p>
    <p>Fata quo plectro tua mitigabis?</p>
    <p>Quem reum dices? cinis, ecce, mutus</p>
    <p>Cogeris tantum facinus silere.</p>
    <p>Nec velit Tereus pater esse, nec tu</p>
    <p>Cecropum proles; licet usque cantet:</p>
    <p>Interim succisa taces, et altum:</p>
    <p>RACH. Pandionios mittite questus,</p>
    <p>Nos confuso decet ore queri.</p>
    <p>Nos lugubres iterare modos.</p>
    <p>Rapta sub umbras Menulema nequit,</p>
    <p>Nulla supersunt Manibus ora.</p>
    <p>TH. Flevimus omnes.</p>
    <p>AR. En modicam digito stringendi funeris urnam!</p>
    <p>Vix bene craterem pulvis tenuissimus implet.</p>
    <p>Nec tamen in cineres quite, Menulema, redegit</p>
    <p>Solus hic ignis crat lignis nemoralibus ortus.</p>
    <p>Arsit amor patriae, fecitque hoc nobile bustum.</p>
    <p>Flete Galadinae Menulemam flete puellae.</p>
    <p>RACH. Mutate vices: solvite nexus.</p>
    <p>Quaeque incessum premat alterius.</p>
    <p><hi rendition="simple:bold">Chorus absistat passibus
    aequis.</hi></p>
    <p>Incompositos Naenia [Reg: Nenia] numeros</p>
    <p>Ordine nullo poscit et omni.</p>
    <p>Laetius olim cum lephtiade</p>
    <p>In gramineis ludente toris</p>
    <p>Choreas licuit plaudere pedibus.</p>
    <p>Nunc funeream ducere pompam</p>
    <p>Monet aspectae mortis imago.</p>
    <p>AR. O semper memorandae mihi Iephteia Virgo!</p>
    <p>Innocuo cuius Victoria sanguine parta est;</p>
    <p>Morte salus populi. Quemcunque in nomine praefers</p>
    <p>(Namque aliquem praefers, neque me haec velamina fallunt)</p>
    <p>Hic mihi magnus erit: sed eris mihi tu quoque magna.</p>
    <p>Hesperus ante diem ducet: vertentur in ortum</p>
    <p>Flumina, declives retro pulsantia ripas:</p>
    <p>Quam, Menulema. tuus nostro de pectore migret</p>
    <p>Fixus amor fulvo coelestis acumine teli.</p>
    <p>Nam quid dissimulo! quamvis indignus habebar;</p>
    <p>Sponsa tamen timida spe designata fuisti.</p>
    <p>Te propter riguas Nili septemplicis undas</p>
    <p>Posthabui Iordanis aquis? Patremque secutus</p>
    <p>Virgo tuum, patriae fines ac dulcia rura</p>
    <p>Deserui miles, sulcataque iugera remis</p>
    <p>Vomeris immunes Campos. Te propter Osirin,</p>
    <p>Quaeque puer colui Divos mihi credita monstra.</p>
    <p>Cornua curvantem, sed non sua, liquimus Isin.</p>
    <p>Flete Galadinae Menulemam flete puellae.</p>
    <p>RACH. Vincimur planctu (pudeat) Sodales?</p>
    <p>Miles horrorem fremit invidendum:</p>
    <p>Nosque flagranti superat dolore.</p>
    <p>Posco maioreis [Reg: maiores] animi tumultus</p>
    <p>Plena tempestas oculos inundet.</p>
    <p>Luctus hic nullam mediocritatem</p>
    <p>Nec capit metas; neque frena mordet.</p>
    <p>Pars renodatos lacerent capillos:</p>
    <p>Pars sinant densae fluere instar undae,</p>
    <p>Liberos nodo. facies tegatur:</p>
    <p>Vbera ad plagas maneant retecta.</p>
    <p>Pectus illisis resonet lacertis.</p>
    <p>TH. Ah! Heliades nondum aequamus</p>
    <p>Arte dolendi. Quum tosta rapax,</p>
    <p>Fratre perempto, pater Eridanus</p>
    <p>Membra lavaret; trepidans aderat</p>
    <p>Turba sororum: nullaque totis</p>
    <p>Steterat ripis populus alba.</p>
    <p>Flent cognato funere viso:</p>
    <p>Et mox cingunt eadem flentes</p>
    <p>Littora silvae. Post Fata quoque</p>
    <p>Durasse ferunt signa doloris,</p>
    <p>Prope fraternum fixa sepulcrum.</p>
    <p>Cadit electri liquor ex ramis.</p>
    <p>Qui fronte prius, nunc fronde fluit.</p>
    <p>Ignea madidae lacryma [Reg: lacrima] lucis</p>
    <p>Cortice sudat.</p>
    <p><hi rendition="simple:bold">CH. Pectus illisis resonet
    lacertis.</hi></p>
    <p>Claros planctus audiat AEther:</p>
    <p>Audiat omnis vicina domus.</p>
    <p>Crescant nostris flumina nimbis.</p>
    <p>Non turba rudis sumus adgemitus.</p>
    <p>Tener ac facilis moneat sexus,</p>
    <p>Cum flere vacat, cedere nulli.</p>
    <p>In lugendi molli officio</p>
    <p>Turpe est duro a milite vinci.</p>
    <p>AR. Sic, sic tristitiae toto squallore vacandum est.</p>
    <p>Vos quoque caeruleis late fulgentia campis,</p>
    <p>Condite terribili ferrugine sidera vultum.</p>
    <p>Occubuit cunctis Virgo formosior astris.</p>
    <p>Vt Gabaonitas contra stetit aethere in alto</p>
    <p>Immoto Sol orbe: stetisses tu quoque Lunae</p>
    <p>Ni tua complesses celeri bis cornua gyro:</p>
    <p>Dulcis adhuc hodie Menulema imponeret Aris</p>
    <p>Purpura es floreis; non ipsa imposta fuisset.</p>
    <p>Nunc age, funeream rea criminis indue pallam:</p>
    <p>Et subiens totam fratri soror eripe lucem.</p>
    <p>Quodque micat radiis ac fila argentea vincit,</p>
    <p>Candens sanguineo peplum mergatur aheno.</p>
    <p>Flete Galadinae Menulemam flete puellae.</p>
    <p>RACH. Exundent lacrymis [Reg: lacrimis] lumina frontium.</p>
    <p>Sed quaedam ex oculi fonte cadentibus</p>
    <p>Insit digna viro spuma ferociae.</p>
    <p>Vir magnanimus Menulema fuit.</p>
    <p>Menulema vir est, sive virago.</p>
    <p>Non communi more mulierum,</p>
    <p>AEgra aut praegnans thalamos pressit,</p>
    <p>Tulit intrepidos Patris adictus</p>
    <p>Fataque vultus.</p>
    <p>TH. Plangite. sua sunt praemia iusto</p>
    <p>Fixa dolori. Iephtas ante</p>
    <p>Obitum nobis has exuvias,</p>
    <p>Vltima Fati monumenta sui,</p>
    <p>Pignora mentis tribuenda dedit.</p>
    <p>Hausta rogali caetera flamma</p>
    <p>Cinis altus habet. Plangite mecum.</p>
    <p>AR. Nulla fuit vita nec erit quoque dignior ulla:</p>
    <p>Nulla tamen vita est indignius altero pulsa.</p>
    <p>Quid moror invisam lucem? caligo profunda</p>
    <p>Irruat, inque diem, quite, pulcerrima [Reg: pulcherrima]
    rerum,</p>
    <p>Abstulit, inferna noctis grassantur habena.</p>
    <p>Terra flagellatis nutet tremebunda columnis,</p>
    <p>Summaque subsidat: librataque pondera iactes</p>
    <p>Ventus, et emota vellat radice cavernas.</p>
    <p>AEquati coelo scopuli diducite costas.</p>
    <p>Findantur cautes et hiantia marmora venis</p>
    <p>Dissiliant. Manes ruptis exite sepulcris.</p>
    <p>Omnia confusis, praesentio legibus ibunt.</p>
    <p>Umbra per attonitam spectanda vagabitur Vrbem,</p>
    <p>Mors superis functos, Coelo miscebit Avernum.</p>
    <p>RACH Accipe ZONAM virginis Vmbrae,</p>
    <p>Solitam castum vincire latus.</p>
    <p>Tuus hic CRATER. nos inter heri</p>
    <p>Lababat adhuc pocula rubro</p>
    <p>Condita mero. Credite, dixit,</p>
    <p>Vos, dum Calicem sumitis istum,</p>
    <p>Memores nostro sanguine pasci:</p>
    <p>Quem pro patria victima fundam.</p>
    <p>TH. Quo singultu, quo verba sono</p>
    <p>Vltima fixit! micuit toto</p>
    <p>Sacer ex vultu praescius ardor.</p>
    <p>AR. Accipio dignos servandum munus in usus,</p>
    <p>Felices. quibus ex illo gustare licebit</p>
    <p>Ambrosiam Coeli; devera sanguine vitis</p>
    <p>Immortale merum. Nos mustea proluit umbrae.</p>
    <p>RACH Simplice textu tua sit TUNICA.</p>
    <p>Negat in partes scindier aptas,</p>
    <p>Vestis nulla sutilis arte,</p>
    <p>Nullum sensit forficis ictum.</p>
    <p>Integra pretium toga maius habet.</p>
    <p>Ah! ne lucrum sibi contemptrix</p>
    <p>Alea iactu vindicet uno!</p>
    <p>SPINA ex auro fabrefacta, tua est.</p>
    <p>Utilis alto turbine structas</p>
    <p>Crispare comas. mira vepreti</p>
    <p>Species ista latet in Spina.</p>
    <p>Hac sudorem SINDONE tersit.</p>
    <p>Minio certans ruber unde color?</p>
    <p>Etiamne fluit cruor ex oculis!</p>
    <p>Iste in digitis ANNULUS haesit,</p>
    <p>Tres esse putes, in se triplici</p>
    <p>Orbe reflexos. sunt tamen unus,</p>
    <p>Numero plures. quique est alius,</p>
    <p>Aliud non est. Tam principio</p>
    <p>Quam fine caret. Quemcunque vides,</p>
    <p>Negat abiungi. librare velis?</p>
    <p>Gravitate pari, lancibus aequis</p>
    <p>Intra secum extraque feruntur.</p>
    <p>Par pondus habent. Duo non maius,</p>
    <p>Non minus unus. Pulcrior [Reg: Pulchrior] alter</p>
    <p>AHNULUS isto est! aurea pala</p>
    <p>Adamante nitet. Qui gestat eum,</p>
    <p>Sentiet ictas sanguine puro</p>
    <p>Fulgere venas. Cor laetitia</p>
    <p>Paene secari,</p>
    <p>AR. Nescio, cur atrox gemitusque modusque gemendi.</p>
    <p>Incrementa trahens, magis ac magis aestuet intus.</p>
    <p>Sentio longa tamen suspiria, nec bene nota.</p>
    <p>Quidquid id est, quod me singultibus interrumpit;</p>
    <p>Magnum aliquid credo portendere: magna futuris</p>
    <p>Evenient seclis [Reg: saeculis] . quibus haec praesagia
    pandet</p>
    <p>Sepositum tempus. Neque enim sibi Numen ad aras,</p>
    <p>Caeco errore patris, frustra permiserit unquam [Reg: umquam]</p>
    <p>Virginis humana gantae cervice litari.</p>
    <p>Suspensum arcani reverentia detinet AEVi.</p>
    <p>RACH. Suave fragrantem carpe COROLLAM.</p>
    <p>Dignae stetit in vertice Nymphae</p>
    <p>Quam praesignat copia florum,</p>
    <p>[Vates utinam fallar] acutis</p>
    <p>Tota marinis sentibus horret.</p>
    <p>Ambiit istud colla MONILE.</p>
    <p>Tereti bacca fulget et auro.</p>
    <p>Ah! ne rigido durius aere</p>
    <p>Succedat onus, corpusque gravet.</p>
    <p>Ex his CLAVIS partior unum</p>
    <p>Ferrugineae similem gemmae.</p>
    <p>Iephtias illum nostra solebat</p>
    <p>Iam certa mori versare manu.</p>
    <p>Hanc ARMILLAM tibi dilecta.</p>
    <p>Tristis Amator, donat habere.</p>
    <p>Insere dextrae. munere gemino</p>
    <p>Ornatus abis. singula membra</p>
    <p>Nectit achates. Vis mira subest.</p>
    <p>Praedico: metum creat. atque pilos</p>
    <p>Horrere facit: mox exhilarat</p>
    <p>Nobile pectus. Quoties tulerat</p>
    <p>Inclyta [Reg: Incluta] Virgo: sibi visa graveis [Reg: graves]</p>
    <p>Ferre catenas. procul armorum</p>
    <p>Audire sonum: quasi captivum</p>
    <p>Aliquem stridens duceret hostis.</p>
    <p>AR. Ex hoc detestor fragilis connubia Taedae:</p>
    <p>Cum mihi Iephtiaden contraria Fata negarint.</p>
    <p>Mortales alio discedant pectore formae.</p>
    <p>Vnica formosae est nostra ex tot millibus uni</p>
    <p>Succumbam in tumulum. quod si placet altera virgo.</p>
    <p>Alter Hymen: adigat tristem me fulmen ad Orcum.</p>
    <p>Nos Sinus Abrami, neptes ac mille nepotes</p>
    <p>Complexus, thalami votis felicius olim</p>
    <p>Reddet: ubi tuto castas miscebimus Vmbras.</p>
    <p>Nunc o nunc salve aeternum mea lux, meus Ignis,</p>
    <p>AEternumque vale: Cineres, mea flamma, valete,</p>
    <p><hi rendition="simple:bold">CHORUS.</hi></p>
    <p>Chor: TAndem satis, ah! satis est fletum.</p>
    <p>Sistite fontes: claudite rivos.</p>
    <p>Titan propior Gadibus ultra</p>
    <p>Plorare vetat. Iam quartus aquas</p>
    <p>Subit, ac sparsos pulvere crineis [Reg: crines]</p>
    <p>Pelago fessus mergit Ibero.</p>
    <p>Toties rutilo Vesper in auro</p>
    <p>Lunae famulos praetulit igneis.</p>
    <p>Simul exactum circulus annum</p>
    <p>Sub lanigera face reddiderit,</p>
    <p>Pandente novi tempora Veris:</p>
    <p>Nos quoque reddi luctibus aequum est.</p>
    <p>Veniet, veniet serior AEtas;</p>
    <p>Cuius imago stamus ad urnam:</p>
    <p>Iustius altas illa querelas</p>
    <p>Tumulo allidet. Funebre saxum,</p>
    <p>Ex rupe recans virgine caesum:</p>
    <p>DOMINI sacris Manibus olim</p>
    <p>Debita sedes: sed non Dominum</p>
    <p>Habitur a tuum: pretium maius</p>
    <p>Miri capies HOSPITIS ossa:</p>
    <p>Nunquam satis et toties uncti.</p>
    <p>Plebs pia circum pectora tundens</p>
    <p>Lugubre gemet. Quattuor una</p>
    <p>Exiget atro maerore dies.</p>
    <p>Quibus in luctu rite peractis,</p>
    <p>Aurea terris secula surgent.</p>
    <p>Terget lacrymas [Reg: lacrimas] pollice Risus.</p>
    <p>Inopina metet gaudia Maeror.</p>
    <p>Ipsi propter vulnera plaudent</p>
    <p>Nivea induti veste Dolores.</p>
    <p>Ipsi sertis tempora vincti</p>
    <p>Sua praeripient funera Manes.</p>
    <p>Pax erit avibus, pax alma feris,</p>
    <p>Nullus in herba saeviet anguis.</p>
    <p>Simul errabunt lupus, agna, leo:</p>
    <p>Et concordes oscula iungent.</p>
    <p>Eadem cervi pavidisque canes</p>
    <p>Misti [Reg: Mixti] damis pocula sument.</p>
    <p>Lacteus amnis prata secabit.</p>
    <p>Mellea trudent flumina silvae.</p>
    <p>Olei torrens dolia rumpet.</p>
    <p>Ripae vino spumante frement.</p>
    <p>Viola silex mirata feret.</p>
    <p>Pretium cocco demet ovilis</p>
    <p>Succida mutans vellera sandyx</p>
    <p>Nova parturiet sidera coelum.</p>
    <p>Non obscuris tunc implicitum</p>
    <p>Nebulis griphi: sed enim certum,</p>
    <p>Et in aperto positum sole,</p>
    <p>Dea nobiscum, MENULEMA soror</p>
    <p>Rediviva suum nomen habebit.</p>
    <p>DEUS EMMANUEL, MENULEMA DEUS,</p>
    <p>Toto clarum NOMEN in orbe.</p>
    <p>Quod Luna triplex semper adoret:</p>
    <p>Candido Coelo, Rubicunda Solo,</p>
    <p>Fusca sub Orco.</p>
  </div>
</div>
<div type="level1" xml:id="back">
  <head>Back</head>
  <p>Cum licentia Superiorum.</p>
</div>
</body>
</text>
</TEI>
