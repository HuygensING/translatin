<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>IACOBI ROSEFELDI</p>
  <p>FRANCI</p>
  <p>MOSCHVS</p>
  <p>COMOEDIA ALTERA</p>
  <p>Histrionicè tornata</p>
  <p>ET</p>
  <p>Adornata</p>
  <p>AD NVPTIAS</p>
  <p>V. CLARISS. &amp; CONSVLTISS.</p>
  <p>CAROLI STARCCI, V.I.D.</p>
  <p>&amp;</p>
  <p>Virginis lectißimae pudicißimaeque</p>
  <p>IVLIANAE.</p>
  <p>Nobilissi Consultißimique viri Dn. Danie-</p>
  <p>lis Eulenbecij I.V.D. quondam Professoris Acade-</p>
  <p>miae Ienensis, eiusdemque Iudicij Curialis assesso-</p>
  <p>ris, Consiliarij Saxonici, &amp;c. p.m. re-</p>
  <p>lictae filiae.</p>
  <p>Ad diem 12. Iulij.</p>
  <p>IENAE</p>
  <p>Typis Tobiae Steinmanni, Anno 1599.</p>
  <p>AD CLARISS. CONSVL¬</p>
  <p>tissimumque virum, Carolum</p>
  <p>Starccium, I. V. D.</p>
  <p>EPIGRAMMA.</p>
  <p>VT tibi Dique Deaeque omnes sua dona tulerunt?</p>
  <p>Vt sua dona tibi Dique Deaeque ferunt.</p>
  <p>Ingenium pallas, linguam Suadela disertam</p>
  <p>(Cor [&lt;Dor] dedit Eunomiae, judiciumque Charis.</p>
  <p>Mysta Dicae LAVRVM, Ihouę dat Mysta puellam,</p>
  <p>Dat Themis alma forum, dat Venus alma thorum.</p>
  <p>O te felicem, cui prodigitate perampla</p>
  <p>Pandoras mittunt Dique deaeque suas.</p>
  <p>Quid cures igitur triuialia munera vatum,</p>
  <p>Quîs haud ornatus verùm oneratus abis?</p>
  <p>Et tamen haud vereor crenâ tornare Camoenas</p>
  <p>Ac ornare sacri, sacra hymenaea thori.</p>
  <p>Imò nec erubeo soccos saltare pedestres</p>
  <p>Et Nuptos ludis exhilarare Nouos.</p>
  <p>Sponte mea, quaeris, fiat? Respondeo, non est;</p>
  <p>Sed sequor exemplum Persa Sinaeta tuum.</p>
  <p>Qui cum non esset, quod muneris Artaxerxi</p>
  <p>Ergò daret, Persis moris vt istud erat.</p>
  <p>Nec tamen officio vellet superarier isto</p>
  <p>Infami notus ne foret ille nota.</p>
  <p>≤folio=A2≥</p>
  <p>Accurrit fluuium, generoso nomine Cyrum,</p>
  <p>Vndamque incumbens, haurit vtraque volâ,</p>
  <p>Cursuraque volens celeri pedibusque citatis</p>
  <p>Artaxerxem haustâ flumine donat aquâ.</p>
  <p>Sicque ait: aeternum rex Artaxerxa gubernes,</p>
  <p>Non meliora habeo, non meliora dabo.</p>
  <p>Carole cum tantis macteris honoribus, &amp; te</p>
  <p>Lautitijs ornent, Dique hominesque suis;</p>
  <p>Occuper extremus scabie? pro tempore, proque</p>
  <p>Re nata munus non leuidense feram?</p>
  <p>Accurro Aonium generoso flumine fontem</p>
  <p>Vndamque incumbens haurio vtraque volâ.</p>
  <p>Et precor aeternum sis Carole faustus, &amp; vsque</p>
  <p>Vernet honore Themis, vernet amore Venus.</p>
  <p>M. Iacobus Rosefeldus</p>
  <p>P. L. C.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="dramatis-personae.">
  <head>1. Dramatis personae.</head>
  <p>Pallas. Brennus Praedones</p>
  <p>Sophia. Attabus.</p>
  <p>Mercator. parens Henno. morio</p>
  <p>Musophilus. filij.</p>
  <p>Polyharpax. Menalcas</p>
  <p>Corydon Rustici</p>
  <p>Labrax. Hupim</p>
  <p>Toxilus. Famuli. Mupim</p>
  <p>Puer.</p>
  <p>Lucrum. Bryllis.vxor.</p>
  <p>Paedisca pedissequae.</p>
  <p>Bromia</p>
  <p>Moschus Iudaei.</p>
  <p>Barrabas</p>
  <p>PRAETOR.</p>
  <list type="ordered:arabic">
    <item>
      <p>Sulpitius.</p>
    </item>
    <item>
      <p>Aemylius. Assessores.</p>
    </item>
    <item>
      <p>Flauius.</p>
    </item>
    <item>
      <p>Pleminius.</p>
    </item>
  </list>
  <p>Petrucius. Scriba.</p>
  <p>Viator.</p>
  <p>≤folio=A3≥</p>
</div>
<div type="level1" xml:id="prologvs.">
  <head>2. PROLOGVS.</head>
  <p>Pallas.</p>
  <p>QVam verò me putatis esse, publicum</p>
  <p>In hunc theatri quae deuenerim locum,</p>
  <p>Hastam clypeumque bellicosum gestitans?</p>
  <p>Dicam. Sum Pallas. Audistis de Pallade</p>
  <p>Quid audiat? DEA sum nata cerebro Iouis.</p>
  <p>Teneo quid animi vestri super hac resiet.</p>
  <p>Ridetis &amp; me deridetis oppidò,</p>
  <p>Quod, cum DEA sim, non verear histrioniam</p>
  <p>Facere. Sed oro mecum agatis mitius,</p>
  <p>Meâ non adsum spontè, sed venio Iouis</p>
  <p>Iussu; nec praeliandi venio gratiâ.</p>
  <p>Sed protegendi cultores meos, quibus</p>
  <p>In auxilium si venero, solens meo</p>
  <p>Id more fecero. Sed cuius gratia</p>
  <p>Huc missa sim, ludis in his videbitis.</p>
  <p>Non gratis adsum, dona sed fero maxima</p>
  <p>Duo, Virginem Laurumque Virginem Iovis</p>
  <p>Laurumque, Phoebi muniis haec duo praemia</p>
  <p>Erunt illius qui bene de me meruerit</p>
  <p>Et qui studio indefesso humanioribus</p>
  <p>Artibus, &amp; disciplinis usque incubuerit,</p>
  <p>Nec vllas respuerit graves molestias</p>
  <p>Vllosue labores propter artes optimas,</p>
  <p>Quis verò sit cui tanta danda praemia</p>
  <p>Id ignoratis vos, sed ego scio bene,</p>
  <p>Scietis autem si dabitis silentium.</p>
  <p>Mercator habitat hic, cui filij duo;</p>
  <p>Vnus, meliore cuius pectora de luto</p>
  <p>Apollo finxit, &amp; mihi thure quotidiè</p>
  <p>It supplicatum; sed patre inuitißimo,</p>
  <p>Huic Deorum munera re seruo. &amp; licet</p>
  <p>Me studio prosequatur ardentißimo,</p>
  <p>Volo tamen eius animum percontarier.</p>
  <p>Et amoris erga virginem periculum</p>
  <p>Facere vitae ingruentia per discrimina,</p>
  <p>Nam miserè vitam ducet in exteris locis</p>
  <p>Latrones incidet, parentis excides</p>
  <p>De gratiâ, malaque experietur pluria,</p>
  <p>Vti tot &amp; casibus tantis exercitus</p>
  <p>Maiori postmodùm afficiatur gaudio.</p>
  <p>Alter parentis insistens vestigijs</p>
  <p>Amare caepit virginem efflictum, cui</p>
  <p>Poëta Lucri nomen voluit inditum,</p>
  <p>In cuius amorem &amp; gratiam à quodam improbo</p>
  <p>Et perfido Iudaeo Moscho mutus</p>
  <p>Talenta quinque foenore accipit, &amp; loco</p>
  <p>Opponit pignoris secandi copiam</p>
  <p>Pondo integrum carnosi frusti ex corpore</p>
  <p>Si termini elapso die pecuniam</p>
  <p>Non reddiderit. quid autem fit noui? dies.</p>
  <p>Solutioni destinatus vt adforet</p>
  <p>Abesse simulat se Iudaeus. interim</p>
  <p>Solutionis praeterlabitur dies.</p>
  <p>Qui cum fuisset praeterlapsus, improbus.</p>
  <p>≤folio=A4≥</p>
  <p>Iudaeus in jus debitorem agit suum,</p>
  <p>Petit secandi copiam, decernitur.</p>
  <p>Et jam secare vult, &amp; in opere jam suo est;</p>
  <p>Intereà literis acceptis à suo</p>
  <p>Parente, despoliatus à latronibus</p>
  <p>In itinere, &amp; in sacello, quo se absconderat,</p>
  <p>Deprensus mendici habitu infanticidim</p>
  <p>Anquiritur &amp; duobus trabitur à vim</p>
  <p>Ad iudicem, sed mulctatus prius benè</p>
  <p>Qui cum videret fratrem in has angustias</p>
  <p>Redactum, &amp; sanguinolentas Iudaei mamu</p>
  <p>Iam iam sensurum, commisertus ingeni</p>
  <p>Acumine liberat, &amp; Iudaeum homicidi</p>
  <p>Conuincit. his peractis noscitur, à suo</p>
  <p>Fratre, afficiturque maximis à Principe</p>
  <p>Honorum praemijs, oppletur gaudijs</p>
  <p>Mercator, &amp; odium in amorem vertit suum.</p>
  <p>Haec nunc agentur. In quorum actione Comicus</p>
  <p>Si quid vel addet vel licentius proscenium</p>
  <p>Adhibebit Histrioniae, scitote Comicis</p>
  <p>Semper aliquid esse concedendum, soccis vt suis</p>
  <p>Vtantur, &amp; quotidianam hominum indolem.</p>
  <p>Mores, labores, studia, ingenia, ponant ob oculos.</p>
  <p>Quod si hîc aderitis cum fauore &amp; cum silentio</p>
  <p>Et tanquam è Luna despicietis, innumerabiles</p>
  <p>Videbitis hominum rixantium, rapientium,</p>
  <p>Ludentium, insidiantium, tumultus, iurgia,</p>
  <p>Modò plorantium, modò gaudentium, modò</p>
  <p>Aduersis, modò secundis fortunis rtentium,</p>
  <p>Ego interim meae commissam fidei virginem</p>
  <p>Curabo honestis &amp; bonis eductam moribus,</p>
  <p>Castam, pudicam industriam, assuetam laboribus,</p>
  <p>Meaque hac hasta vindicabo cultores meos.</p>
  <p>Abeo. In vicinum Sophie mecum ito monasterium</p>
  <p>Ibi traderis erudienda sacris literis.</p>
  <p>Et tu Musophile perge in stadio literario,</p>
  <p>Haec laurus atque haec virgo victori tibi dabitur.</p>
  <p>≤folio=A5≥</p>
</div>
<div type="level1" xml:id="actus-i.-scaena-i.">
  <head>3. Actus I. Scaena I.</head>
  <p>Polyharpax.</p>
  <p>QVid tibi videtur mi Polyharpax de rationibus</p>
  <p>Quas voluis tecum in corde, &amp; quas heri meum lucrum</p>
  <p>Mihi reuocauit denuò in memoriam &amp; calculos?</p>
  <p>Succeßit nauigatio, prima: quid ni succedat etiam</p>
  <p>Secunda? Lucratur alea perdit alea: sic suadet Lucrum</p>
  <p>Cui quid recusem? cuius gratiâ quid perpeti negem?</p>
  <p>Et ad exaugedum amorem, &amp; ad amplificandum rem lucro meam</p>
  <p>Itaque conueni Moschum, qui talenta quinque foenori</p>
  <p>Elocet, &amp; clam quidem parentem. Etiamsi enim parens</p>
  <p>Ad itiner perficiendum prospiciat mihi de pecunia:</p>
  <p>Quia tamen vnciatim ei rationem cogor reddere,</p>
  <p>Nec ego labores hos meos esse impensos frustrà volo.</p>
  <p>Nunc alia rem via aggrediar, rationes &amp; alias</p>
  <p>Inibo postmodùm. Quid enim apros occido, quando fruitur</p>
  <p>Pulpamento alter? Quod facio sementem, quando alter metet?</p>
  <p>An potiùs ita me comparem, vt nihil ad me commodè</p>
  <p>Redundet, intrepidè cùm maximis periculis</p>
  <p>Me propinandum quasi dem cum visceribus omnibus meis.</p>
  <p>Et intestinis? Non faciam, non faciam. Haec aetas postulat</p>
  <p>Sibi mores alios: olim cum non intelligerem rem probam</p>
  <p>Sub excusationis vmbone latui: sed nunc vbi</p>
  <p>Attentior esse ad rem perrexi, nae video benè,</p>
  <p>Ad quid conducat nummus; vbi enim numus desit; ibi nimis</p>
  <p>Ringitur, egetur, &amp; sititur, &amp; esuritur acriter.</p>
  <p>Sed quid comburo tempus linguâ? Quin Notarium</p>
  <p>Adductum curo aliquem, qui mihi concinnet chirographum!</p>
</div>
<div type="level1" xml:id="actus-i.-scena-ii.">
  <head>4. Actus I. Scena II.</head>
  <p>Moschus. Polyharpax. Petrucius.</p>
  <p>VOrauit hamum quis me viuit fortunatior?</p>
  <p>Piscator aedepol hamiota sum bellatulus,</p>
  <p>Inexplicitis qui praedam sit piculis irretiam,</p>
  <p>Quae mihi voracitatem &amp; bulimiam adimat, expleat.</p>
  <p>Extinguat, eximat omnem; omnem famem depulueres,</p>
  <p>Valeant piscationes illae familiarium</p>
  <p>Et piscium minutulorum; illi fluuiatiles,</p>
  <p>Hamatiles, saxatiles, echini, lepades, ostreae.</p>
  <p>Plagusiae, striatae, lucij, cancri, conchae, musculi,</p>
  <p>Mulli, salmones, gobiones, &amp; cobitides.</p>
  <p>Pol Cuius mihi vox ad aures aduolauit? Mo. nae demens fui.</p>
  <p>Qui modò non alas interuelli volucrem vocem gestito.</p>
  <p>Pol. Ehem me praeuortisti Mosche? Mo. non aduortit. salua adhuc</p>
  <p>Res est. Quamobrem? Pol. Non enim iuuenem decens existimo,</p>
  <p>Moras ut nectat senibus, praestolemur nos par est senes.</p>
  <p>En Amanuensem, qui dictantis excipiat formalia.</p>
  <p>Mo. Facis vt soles. Pol pennam cape properè &amp; papyrum tu hanc
  tibi.</p>
  <p>Pet. Quod posteâ? Pol. Quod iubebo scribito. nam proptereâ te
  volo.</p>
  <p>Pet. Quid scribam? Pol. Ad istam formulam. In qua si
  desideraueris</p>
  <p>Aliquid, addendi Mosche tibi dabitur potestas integra.</p>
  <p>Ad istam formulam, inquio, qua tibi praeibo, sed celeriter.</p>
  <p>Pet. Arabit ales dextera, lingua quod nondum absoluit tua.</p>
  <p>Pol. Sic scribe. Pe. Scribam. Pol. Ego. Deinde nomen addito
  meum.</p>
  <p>Scin? Pet. Tam scio, quam meum parentem. Pol. num terrai es
  filius?</p>
  <p>Pet. Non, sed sum posthumus. Pol. Dicam ergò Polyharpax ab
  aureâ</p>
  <p>Abiete Patricius, Philauri filius, Allobrox: Nepos</p>
  <p>Philargyri, ex illustri quondam argenti extenebronidum</p>
  <p>Oriundi familiâ; vniuersis, singulis; &amp; omnibus</p>
  <p>Has literas lecturis notum facio, propalo;</p>
  <p>Quod ad negotiationem commodissimè meam</p>
  <p>Tractandam quinque talenta, eaque argentaria praesentaria</p>
  <p>A Rabbi Mosche, ben Rabbi Iehuda, foenore,</p>
  <p>Quod vsitatum est Iudaeis, secundum consuetudinem</p>
  <p>Corroboratam, moribus antiquißimis cius popli</p>
  <p>Acceperim, cum certo cautionum priuilegio</p>
  <p>Oppigneratione &amp; definitione ratißima.</p>
  <p>Si nimirum extra praescriptum locationis terminum,</p>
  <p>Quod est spatium trimestre temporis, &amp; primus hodiè dies,</p>
  <p>Aut redditionis aut solutionis executio</p>
  <p>Protolleretur, debitum minus vt cum foenore</p>
  <p>Capitatium soluatur dicti cesso termini die,</p>
  <p>Ex formula de mutuo, ei esse copiam plenariam</p>
  <p>Datam, tributam, permissam, concessam ex iure &amp; legibus,</p>
  <p>Secandi pondo frusti carnosi ex corpore mei ipsius;</p>
  <p>Id quod maioris euidentiae &amp; bonae fidei loco</p>
  <p>Attestor, confirmo: attestatum confirmatumque iubeo</p>
  <p>Nunquam violabili tenore huius praesentis syngraphi</p>
  <p>Manus subscriptione, &amp; signi impreßione in hunc modum</p>
  <p>Muniti, Quod factum Calendis est Aprilibus (Ao. 99.)</p>
  <p>Pet. Ascripsi planè. nunc etiam loquere, quid ascribam modò.</p>
  <p>Pol. Tuum absoluisti pensum: Nil enim iam restat amplius.</p>
  <p>Numquid habes Mosche, quod carpas? Mo. Nihil admodum rectißimè</p>
  <p>Conscriptus est, &amp; approbatur mihi supra modum stylus,</p>
  <p>Ita rotunda capacitate totam rem complexus es.</p>
  <p>Nihilque quàm subscriptio &amp; sigili inpreßio deest.</p>
  <p>Pol. Age tu, speciosiore manu rescribas istum syngraphum.</p>
  <p>Mo. Intereà temporis intus argentum tu sequere me. Pol. Sequor.</p>
</div>
<div type="level1" xml:id="actus-i.-scena-iii.">
  <head>5. Actus I. Scena III.</head>
  <p>Henno. Petrucius. Moschus.</p>
  <p>Polyharpax.</p>
  <p>HE. Oh! Oh! Oh! Credo Diabolus me duxit in hanc domum,</p>
  <p>Ita nil nisi plagae sustinendae sunt misero mihi.</p>
  <p>Vt Vitus illos improbißimos nebulones perduit,</p>
  <p>Qui balneum mihi tvle praeparant. Vtinam nequam improbi</p>
  <p>Sederet &amp; sudarent hoc in balneo in omne seculum,</p>
  <p>Ego perstrenuè illis lixiuium affusum darem picem</p>
  <p>Et sulphurem infernalem, qui me miseris deuexant modis.</p>
  <p>Pet. Quis ita prae risu fundit lacrymas? quis eiulat?</p>
  <p>He. Quasi vero adhuc quis eiulat? Pet. Ehem tun es Morio?</p>
  <p>Quid rides? He. quasi verò quis ridet? Tu quoque nebulo</p>
  <p>Es talis, qui me habent pro stulto, meque tondent admodum.</p>
  <p>Benè noui vos scriptores, quales sitis lumbrici.</p>
  <p>Pet. Ehonum literas habes tibi vexatorias?</p>
  <p>He. Oh si modò haberem, tunc mihi venire deberer aliquis,</p>
  <p>Ego vellem vellicare ei barbam, aut mihi non essent manus.</p>
  <p>Pet. Quid dabis, vt priuilegio tibi vexatorio</p>
  <p>Ganeam à cauillis &amp; vexationibus, sub quo quasi</p>
  <p>Vmbone lateas tutus &amp; munitus oppidò?</p>
  <p>He. Quid verò vis? Pet. quid verò dare potes? He. hunc bacillum
  quem gero.</p>
  <p>Nam quando vexatius custoditus sum diplomate,</p>
  <p>Quid opus habeo isto baculo? Pet. Dignum est hercle patella
  operculum.</p>
  <p>En hic habes confectas literas, sed neamittas vide</p>
  <p>He. Tene tu rursus hoc tibi. rabonem pro charta tua.</p>
  <p>Pet. Perij rabonem quam esse dicam bellam hanc belluam.</p>
  <p>Quin tu arrhabonem dicis. He. facio lucri. Pet. scilicet</p>
  <p>Sic Praenestinis conia est ciconia. Sed fideliter</p>
  <p>Asserua, ne per negligentiam disperdas, quod fuit</p>
  <p>Cum diligentia benè concinuatum clancularium</p>
  <p>Reponas in locum. He. Quid? in sinum si abstrusero meum,</p>
  <p>An asseruatas esse putas satis? Per. Satis planißimè.</p>
  <p>He. Irrepite vos, irrepite charae literae in sinum meum,</p>
  <p>Vos me debetis apud honorem retinere &amp; defendere.</p>
  <p>Pet. Insigne sed tuum tibi recipe, nullius mihi vsus est.</p>
  <p>He. Nullius? non hoc verberare &amp; depuuere homines potes?</p>
  <p>An nescis? farcimen pro farcimine: Pe. gratis tibi dedi.</p>
  <p>He. Gratis? ho ho nec indigeo tibi dicere gratias.</p>
  <p>Ret. Nunc amolire te, ne me dedisse tibi quis sentiat.</p>
  <p>He. Quis ille magninasus homo, qui mulcet huc gradunt</p>
  <p>Pet. Est Moschus collybista foenerator semitarius.</p>
  <p>He. Bona dies res homini viri quid muscipula cepit homini?</p>
  <p>Ego enim scio benè, quod insidias struitis pecunia;</p>
  <p>Sed hercle capere debetis pecus triliterum.</p>
  <p>Mo. Et te iumentum flagrio cottabis trisyllabum.</p>
  <p>Pol. Agedum istum ostende, quem conscripsisti, syngraphum.</p>
  <p>Pet. Sat citò si sat benè. Pol. actutum cape hoc sigilli &amp;
  imprime.</p>
  <p>Mo. Non, non; sed tu prius subscribas nomen &amp; manum tuam.</p>
  <p>Pol. Benè. Cedò, subscribam. nunc recipe, nunc consigna
  fortiter.</p>
  <p>He. Ho, tam bonus magister es in scribendis vexatorijs.</p>
  <p>Et hîc decumbis &amp; corrumperis tam turpiter!</p>
  <p>Pet. Rectene? Pol. Rectè. quisque in arte sua sit artifex. Tuum</p>
  <p>Nunc est hunc asseruare Mosche, quem si perdideris, pecu¬</p>
  <p>Niam ipsam perdidisti. Mo. Quin &amp; ipsummet me perdidi.</p>
  <p>Quod ergo sit in vtriusque rem, nunc abeo, salue, aue, vale.</p>
  <p>He. Imò caue caue tibi à selibus, antè qui lambunt, retrò</p>
  <p>Fricant. Pol. Et tu Iehuda Rabbinorum signifer.</p>
  <p>He. Non ille dat tibi mercedem pro tuis laboribus?</p>
  <p>Pet. Articuli certè delassati nummulis aliquot erunt.</p>
  <p>Vngendi, quod meum iustum, quodque omnes factitant.</p>
  <p>Ho. Ille bonus socius neutiquam gratis potest propter DEVM</p>
  <p>Sanctum sepulorum custodire. Pol. Cape. Pet. quid hoc? Pol.
  vides?</p>
  <p>Drachmus est. Pet. ha ha hae; Pol. quid rides? Pet. Tanto pro
  labore quid putas?</p>
  <p>Pol. Hem tibi didrachmum. ne quoque tot circumsitus negotijs</p>
  <p>Tempus disperdam cum pecunia. Pe. Facis vt virum decet.</p>
  <p>Pol. Eo domum, sarcinas conuasaturus itinerarias.</p>
  <p>Per. Quid arbitraris morio? pecuniam quidem</p>
  <p>Habeo, sed vnde tesseras, quibus iterùm aut deperduim,</p>
  <p>Aut adduim plus aleis pecuniae ad meam,</p>
  <p>He. Ho ho, quàm suauis &amp; quàm scitus es fratercule!</p>
  <p>Habes pecuniam, &amp; anxiè laboras de illis resculis!</p>
  <p>Vt enim canem cedas, baculum aliquem facillimè iuuenis.</p>
  <p>Pet. Verum est. hic Moschus est Iudaeus, qui quàm plurimas
  habet.</p>
  <p>He. Cogemus illum, vt nobis det. Pe. At auarus est nimis,</p>
  <p>Non dabit. He ho non dahit: oportebit est meticulosißimus;</p>
  <p>Nec habet cor, sicut tu, in bellum qui non audes proficiscere,</p>
  <p>Ostendores enim hosti podicem; quando vel maximè</p>
  <p>Esset pugnandum, tum tù fugeres maximè.</p>
  <p>Pet. Sed ecce, quem volumus, obstipo capite cernuus in humum</p>
  <p>Deiectat oculos. He. quaerit loculos &amp; nummos obambulans.</p>
  <p>Pet. Quin imò expectat obambulans famem. He. Infortunium.</p>
  <p>Expectat non famem. Pe. Et famem bic expectat &amp;
  infortunium.</p>
  <p>Ni infortunio famelicum satiabims. He. quàm mox eum.</p>
  <p>≤folio=B≥</p>
  <p>Incurrimus? Pe. Mane, mane, priùs obseruemus quàm rem agat.</p>
</div>
<div type="level1" xml:id="actus-i.-scena-iv.">
  <head>6. Actus I. Scena IV.</head>
  <p>Moschus. Petrucius. Henno.</p>
  <p>AVditione nuper, eaquae famigerabili</p>
  <p>Percepi in Holsatorum maritimo meditullio</p>
  <p>Stupendae quantitatis atque longitudinis.</p>
  <p>Duos fuisse pisces captos, quorum masculus</p>
  <p>Vix quatuor &amp; triginta equis in aulam proximè</p>
  <p>Mari adiacentem deduciet, &amp; eiusdem caput</p>
  <p>Bipenni maximâ amputatum, à strenuißimis</p>
  <p>Validissimis &amp; robustißimis tribus viris,</p>
  <p>Iisque rusticis quadratis alleuari potuerit.</p>
  <p>Femellam verò insana quantitate masculo</p>
  <p>Multum ceßisse, licet ob embryon, quod se penes</p>
  <p>Trium cubitorum habuerit tumidiorem: Carnibus</p>
  <p>Autem vtriusque praeter capita, spinas, intestinaque</p>
  <p>Viginti tonnas repletas fuisse maximas,</p>
  <p>Nouem lardo integras. Eiusdem magnitudinis &amp; ego</p>
  <p>Cepi marinum piscem, balaenam valentem praenimis,</p>
  <p>Qui quantitate licet non comparandus cum cetaceis,</p>
  <p>Multis tamen parasangis qualitate praevalet</p>
  <p>Et antecellit omnes squamiuestes Oceani incolas.</p>
  <p>Paulisper in aqua lusitare sinam hanc cetaceam</p>
  <p>Balaenam, donec praeterlapsa termini die</p>
  <p>Mihi liceat omne virus acerbitatis &amp; tyrannidis</p>
  <p>Euomere, tunc exenterabo primùm, sed inhumariter;</p>
  <p>Deinde quasi muraenam exossabo, verùm crudeliter;</p>
  <p>Hinc reddam elixum, verum immaniter, hinc frixum, etiam verùm
  atroi</p>
  <p>Citer, quid tandem? non tostum etiam, verùm immisericorditer.</p>
  <p>Quid inde? concisum deglutiam, sed auariter.</p>
  <p>He. Vide ne tibi maneant haerentes spinae in faucibus.</p>
  <p>Pe. Satis superque vaciuas dedimus aures isti propudio,</p>
  <p>Age adoriamur. He. Terram tu ipsius calca tuam,</p>
  <p>Quid hîc habes negoci. Mo. Publica via est, ego non hac
  ambulem?</p>
  <p>Pet. hac? Mo. Inquam. Pet. Imò illâ, quae te ducit ad patibulum
  publicum.</p>
  <p>He. Hanc ire debes, hanc hanc inquam. Mo. In ciuitate liberâ</p>
  <p>Nullae nec audiuntor, nec tolerantor contumeliae.</p>
  <p>Pe. Cedo ergò cubos, cubos ergò cedo, si vis calumnijs</p>
  <p>Vacare. He. Mosch Mosch tesseras age huc, Mosch tesseras cedo.</p>
  <p>Mo. Ego nullus habeo tesseras, quid estis mihi molestiae?</p>
  <p>Pe. Ehem prodigium, Iudaeus sine tesseris. Ho. sine tesseris!</p>
  <p>Proh summe Deus. Pe. mentitur carnifex. He mentitur per Deum.</p>
  <p>Iudaeus omnis sine praeputio est, sed non sine tesseris.</p>
  <p>Mo Quasi verò habere oporteat. He. Hem negabis titivillitium?</p>
  <p>Pe. Non aedepol tibi longè est os ab infortunis,</p>
  <p>Ita dentifrangibula mes haec manibus gestiunt.</p>
  <p>He. Dic ergò vbi sumpsistis, quando de Crucifixi pallio</p>
  <p>Tesserulis luderetis? Mo ô tace, tibi dabo quod voles.</p>
  <p>≤folio=B2≥</p>
  <p>He. Euge, age age, age proferas. Mo. Verùm hic non habeo, sed
  domi.</p>
  <p>He. Tecum ire volumus. Mo. Si libuerit. Pe. at ne frustrà
  verbero.</p>
  <p>Mo. Non per DEVM. Nam familiares vos haud familiariter</p>
  <p>Faxo accipiamini. Pe quid ergò moraris nos diutiasa</p>
  <p>Mo. Venite celeriter. He. non obliuiscemur nostros pedes,</p>
</div>
<div type="level1" xml:id="actus-i.-scena-v.">
  <head>7. Actus I. Scena V.</head>
  <p>Petrucius. Henno. Moschus.</p>
  <p>Barrabas.</p>
  <p>DE. Oh! He. oh! Mo. Age tu hunc, ego istum debachare fortiter.</p>
  <p>Facito, inter terram&amp; inter coelum vt medius sit,
  contundito,</p>
  <p>Tundito, pulsato strenuè Bar. Tax. tax. Pe. oh oh! He. oh oh. Mo.
  Ehem.</p>
  <p>Tenere sultis tessaras. Bar. Tenete cubos. Pe. obsecro.</p>
  <p>He. Obsecro. Mo. pro cubis fustes cubitales verberabelißimi.</p>
  <p>He. Oh parcite vestris manibus. Mo. Vos male. Inctis vestris
  parciti.</p>
  <p>Pe. Oh satis in nos fuistis debacchati. Mo. Hinc vos ergò in
  pedes,</p>
  <p>Aut duplicabimus. He. fugiamus hinc fratercule</p>
  <p>Pe. Fugio tecum mulctatus optimè. He. at ego pessimè,</p>
  <p>Retineto tu tibi tuas tesseras, Di bolus postulet</p>
  <p>A te, non autem ego. Facio tibi aliquid in tesseras tuas.</p>
  <p>Pe. Sublimem rapiant me omnes Daemones, nisi vindicauero</p>
  <p>Iniuriam modò fuctam Mo. Quid? minaris etiam furcifer?</p>
  <p>He. Oh oh veniunt, fugiamus hinc, ne verberemur denuò.</p>
  <p>Adhuc ne habes voluptatem à Mosch extorquendi tesseras?</p>
  <p>Pe. Herclè verò Morio, nunc te melius est expergiscier.</p>
  <p>He. Non tamen ego dormio, Nam flagris seruet adhuc tergum meum.</p>
  <p>Pe. Quid senestras eius si assulatim deijciamus lapidibus?</p>
  <p>He. Sed miserae fenestrae non fecerunt nobis quippiam mali.</p>
  <p>Pe. Hic funem habeo. He. Video; verùm tu videto ne te
  strangulet.</p>
  <p>Pe. Hem! He. Iocari non bonum est, non collo innexus suffocat
  homines,</p>
  <p>Et turdus sibi ipsi saepè malum cacat. Pe. Non tam spero malum</p>
  <p>Fiet. He nec ego spero. Pe. Sed quid linguâ largiores hic
  sumus.</p>
  <p>Quin hoc agimus, &amp; consultamus de vindicanda iniuriâ?</p>
  <p>He. Scilicet, vti verberemur denuò. Pet. Non semper nobis
  verbera</p>
  <p>Accipienda sunt, sed danda etiam. He. Age, abstabo tibi
  fideliter.</p>
  <p>Sed vsque ad conflictum; tunc capitulum deportauero meum.</p>
  <p>Pe. Belle succedet, ne dubites Obtendemus ante huius foras</p>
  <p>≤folio=B3≥</p>
  <p>Funiculum huncce. He. quid tum? Pet quid tum? stultè nihil
  intelligis?</p>
  <p>Euocabimus &amp; poscemus tefferas, quod si egrediantur, vt
  iterùm</p>
  <p>Persequantur aufugientes nos, super hanc funem cadant,</p>
  <p>Illicò accurremus, &amp; jacentes opprimemus fustibus,</p>
  <p>Quod si non cadant salutem celeritate recuperabimus</p>
  <p>Cursurae pedum. He. Euge pae! Pe. praetendi funem, agamus
  stentora:</p>
  <p>Mosche, Mosche, tesseras age. huc, da tefferas trifurcifer.</p>
  <p>He. Mosche Mosche, cubos, cubos, cubos, Mosche cubos huc age.</p>
  <p>Mo. Malum herclè vobis quaeritis. He. Veniunt. Pey. Fugiamus
  ocyus.</p>
  <p>He. Videte ne cadatis. Pe. Hem cadunt quasi tacti fulmine.</p>
  <p>He. Cadite, vt francatis collos &amp; pedes. Mo. Ob cecidimus,</p>
  <p>Pet. Videmus oppido. hui, cooperiamus plagis bestias.</p>
  <p>Mo. Ob. Bar. ob. Pe. Age tu hunc, ego istum, debacchare
  fortiter,</p>
  <p>Facito inter terram &amp; inter coelum vt medius sit,
  contundito,</p>
  <p>Tundito, pulsato strenuè. He. tax!. Pet. tax. Mo oh oh! Ba. Oh oh.
  Pet. Ehem,</p>
  <p>Non dare voluisti tesseras, nunc accipito plagas. He. Ehem,</p>
  <p>Non dare voluisti tesseras, nunc accipito plagas. Mo. Oh! Bar
  oh.</p>
  <p>Pet. Adhuc vnum, &amp; adhuc vnum. Mo. oh. He. Adhuc vnum, &amp;
  adhuc vnum. Bar. obsecro.</p>
  <p>Mo. Obsecro. Pe. Adhuc insuper vnum. He. adhuc insuper vnum. Pe.
  nunc duplico.</p>
  <p>He. Ego et iam duplico. Mo. Ah dabuntur vobis, quos modò</p>
  <p>Voletis, ab satis vindictae de nobis sumpsistis. Ba. Ah</p>
  <p>Satis fuistis debacchati. Pe. Desinemus cedere,</p>
  <p>Si deprecabimi ii. Mo. perquam libenter, &amp; ago gratias.</p>
  <p>He. Et tu vis deprecari? Ba. Deprecor. He. Etiam ad bonum
  vltimum</p>
  <p>Hunc cape. Bar. ago gratias. Pe. vbi autem habetis tesseras?</p>
  <p>Mo. En. He. ha ha hae! non plures? Pe. pro labore tali tale
  praemium!</p>
  <p>Apagite, &amp; hic fuisse edicite vestrae familiae.</p>
  <p>He. Apagite, abite, fugite hinc in maximam malam crucem.</p>
</div>
<div type="level1" xml:id="actus-ii.-scena-i.">
  <head>8. Actus II. Scena I.</head>
  <p>Musophilus.</p>
  <p>IN literarum quisquis studijs stabilire tabernaculum</p>
  <p>Rerumque vult suarum figere perpetuum tentorium,</p>
  <p>Habeat omninò persuasißimum sibi omnibus modis,</p>
  <p>Haud vllum repperiri posse miserius genus hominum.</p>
  <p>Et multò pluris aestimari sutorem &amp; caligarium,</p>
  <p>Quàm Musarum asseclas. Quod experiendum cum magno mihi est</p>
  <p>Malo. Quid enim nunc dicam de parente, quem studia mea</p>
  <p>Deceret promouere plusquam liberaliter, neque</p>
  <p>Trimodio, sed propemodum &amp; horreo ipso demensas opes</p>
  <p>Largiri, vix obtuso subuenit aere! Quid faciam miser?</p>
  <p>≤folio=B4≥</p>
  <p>Quo me conuertam tandem? Non enim aquilam ex silice metuo,</p>
  <p>Nec de caprinae verba facio lanâ, sed corio meo</p>
  <p>Meaque salute, qui pertexere telam posthac ampliùs</p>
  <p>Meam poßim. Inter malleum &amp; incudem sto, neque quid agam
  scio.</p>
  <p>Perscripsit ad me nuper nimiùm quantùm duram epistolam,</p>
  <p>In qua mihi persuadere etiam atque etiam conatur sedulò,</p>
  <p>Musarum vt vellem familiam miserrimam &amp; pauperrimam</p>
  <p>Deserere, mihique ditiorum conciliare virginum</p>
  <p>Amorem &amp; matrimonium. Sed nunquam gentium mihi</p>
  <p>Id persuadebit ille, ne si vel persuaserit quidem;</p>
  <p>Nam quiduis potiùs advorsi perferreo perpeti placet,</p>
  <p>Quàm me diuorsum consilijs eiusmodi abripi nouis.</p>
  <p>Quae miserior enim quaeque maior egestas inopia,</p>
  <p>Paupertas, indigentia reperirier potest.</p>
  <p>Quam literarum destitui &amp; carere scientia?</p>
  <p>Adeone hominem esse inuenustum, aut infelicem quenquam vt ego
  sum?</p>
  <p>Tot me impegiunt curae, quae meum animum diuersae trahunt.</p>
  <p>Amor, misericordia huius, ab illa si miser abstrahar.</p>
  <p>Tum patris pudor, qui me tàm leni passus est, anime vsque
  adhuc,</p>
  <p>Quae meo cunque animo libitum est facere, ei ne ego vt aduorsor.
  hei mihi,</p>
  <p>Incertum est quia agam. Nam refragari maximum piaculum</p>
  <p>Esse duco: parenti quippe vel impio obsequi decet.</p>
  <p>Sed illam deserere, plusquam contumeliosum erit mihi,</p>
  <p>Tum verò naturae &amp; ingenio meo aduorsißimum.</p>
  <p>Quid fiet igitur? Egon’ conari istud queam?</p>
  <p>Egon’ propter me illam decipi miseram sinam,</p>
  <p>Quae mihi suum animum atque omnes artes credidit?</p>
  <p>Benè &amp; pudicè doctum atque edectum sinam</p>
  <p>Coactum repudio ingenium immutarier?</p>
  <p>Non faciam. Adeone me ignauum quis censeat?</p>
  <p>Adeón’ porrò ingratum, ius inhumanum aut ferum?</p>
  <p>Vt neque me consuetudo, neque me amor, neque pudor</p>
  <p>Commoueat, neque commoneat, vt seruem fidem?</p>
  <p>Vnum hoc scio, hanc meritam esse. vt memor essem sui.</p>
  <p>Memor essem? O Sophie! Sophie! etiam nunc mihi</p>
  <p>Scripta illa dicta sunt in animo, cum discederem;</p>
  <p>Mi Musophile, meam formam atque aetatem conspicis,</p>
  <p>Nec clam te est, quàm ille vtraeque res inutiles mihi</p>
  <p>Et ad pudicitiam, &amp; tutandam rem sient.</p>
  <p>Alias aduertis in me dotes esse non vulgarias,</p>
  <p>Non momentaneas, caducas, temporaneas;</p>
  <p>Sed immortales atque sempiternas; quae licet</p>
  <p>Apud plerosque flocci fiant, &amp; malè audiant,</p>
  <p>Tamen erit olim, vbi vindicabunt cultores suos.</p>
  <p>Quare ego per hanc te dextram oro &amp; genium tuum.</p>
  <p>Per hanc fidem, perque meam solitudinem</p>
  <p>Obtestor, ne me segreges abs te, neu deseras.</p>
  <p>Bona nostra haec committe &amp; tuae mando fidei.</p>
  <p>Accepi, acceptam seruabo ita me Deus adiuuet.</p>
  <p>≤folio=B5≥</p>
  <p>Sed quid tam multa spacia conficio miser?</p>
  <p>Quin regredior, &amp; ad itiner me praeparo,</p>
  <p>Vt quàm primùm parenti me sistam meo,</p>
</div>
<div type="level1" xml:id="actus-ii.-scena-ii.">
  <head>9. Actus II. Scena II.</head>
  <p>Barrabas. Moschus.</p>
  <p>QVid audio. Tantine Thalmud est honoris apud DEV?:</p>
  <p>Mo. Imò, adeò delectatur eo, primis vt ordinarià</p>
  <p>Tribus horis cuiusuis diei studeat in Thalmud. &amp; hinc</p>
  <p>Coelique terraeque gubernationis sumat initium.</p>
  <p>Bar. apud Elohim, si tanti fit liber hic, cur non homunculis</p>
  <p>Nobis misellis magnus aestimeturi Mo. Tostl Taß! benè, benè!</p>
  <p>Nam quaestiones intricatas, in coelo quae nec sibi</p>
  <p>Nec angelis sunt explicabiles, aut ad Thalmudicos</p>
  <p>Rabbinos defert, aut ex ipso Codice difficilis rei</p>
  <p>Petit solutionem. Bar. Mira memoras. Num Deus etiam</p>
  <p>Exemplar habet in coelo? Mo. Non vnum, sed multa millia.</p>
  <p>Ba. Sed illa, suntne scripta Rabbinorum, vel manu DEI?</p>
  <p>Vel angelorum? Mo. Rabbinorum. Ba. Non in coelo est &amp; manus</p>
  <p>Tua? Mo. Maximè. Nam Gabrielis exemplar scriptum est manu</p>
  <p>Mea. Ba. Beatum te, cui tanta contingit felicitas,</p>
  <p>Imò compluries cum sanctis angelis sermocinor.</p>
  <p>Ba. Quid autem tecum colloquuntur, aut quid adferunt noui?</p>
  <p>Mo. Meßiam mox venturum, &amp; liberaturum gentem suam,</p>
  <p>Vrbemque Romam subuersurum. Hinc nationes corruent,</p>
  <p>Nos autem consurgemus. Interim verò imprecarier</p>
  <p>Iubent nos Christianis, odio prosequi, malefacere,</p>
  <p>Conspuere viuos, insectari mortuos. Bar. quorsum opus erat.</p>
  <p>Istud monere? Quid n. nobis accidere potest iucundius?</p>
  <p>Mo. Nescio, nisi quod &amp; ipsi Meßiae est in iucundisimis.</p>
  <p>Ba. Ipse ego dieb. singulis ter imprecor genti improbae.</p>
  <p>Mo. Benè facis: &amp; ego, si quem vel dolo, vel astu, vel
  technis</p>
  <p>Decipere possum, nullos non obtendo neruos ingent.</p>
  <p>Ba Quò nunc abis? Mo. domum, visuris, num quis advolaverit</p>
  <p>Larus hians. Ba. Vade, ego in hac ero auceps audax areà</p>
  <p>Hem! quàm bonus auceps! quàm bonus auspex aucupij sum ego!</p>
</div>
<div type="level1" xml:id="actus-ii.-scena-iii.">
  <head>10. Actus II. Scena III.</head>
  <p>Menalcas. Barrabas. Bryllis.</p>
  <p>Corydon.</p>
  <p>QVae plostra miseriarum maxumarum me premunt;</p>
  <p>O Iupiter Iudaeos pessumos pessumduit,</p>
  <p>Qui mihi domestucam rem totam pessumis modis</p>
  <p>Exenterant, depuluerant, annihilant foenore;</p>
  <p>Vix septumanae elapsae sunt sex, vbi sex aureos</p>
  <p>Sum mutuatus ab improbo Iudaeo Barraba</p>
  <p>Ba. Calumniare quid voles, modo sit è re mea.</p>
  <p>Me. Et foenus horum tantum creuit, vt laboribus</p>
  <p>Meis grauißumis vix partem dimidiam queam</p>
  <p>Lucrari rursus, nedum mutuum cùm foenore.</p>
  <p>Iam tempus est soluendi surs, o sors dunißumal.</p>
  <p>Nequeo mearum rerum rerum repperite idoneum</p>
  <p>Consilium, nec meo insunt speres vllae pectori.</p>
  <p>Hai. vai quid incipissam? Bartabam ne adeam &amp; rogem,</p>
  <p>Vt velit habere mecum paullulum patientiae?</p>
  <p>Ba. Inexorahelis ero, si vel millies roges.</p>
  <p>Me. Sed vereor, ne vel littori vel lapidi supplicem!</p>
  <p>Verùm periclitari si non prodest. non oberit tamen.</p>
  <p>Adibo, compellabo, &amp; supplicabo. Ehem lupus</p>
  <p>In fabula heus Rabbi. Bat. Quas me prehendit pallio?</p>
  <p>Tun’ es Menalca? affers argentum? Mc. Lapides ah meros</p>
  <p>Loqueris. Ba. Restande tu nocabula aurea.</p>
  <p>Me. Ah Domine Rabbi, mecum habeas, oro, patientiam.</p>
  <p>Ba. Ehem non affers? Me. nil quicquam, nisi preces supplices.</p>
  <p>Ba. Nae perparum me supplices iuuant tuae preces.</p>
  <p>Me. Nec me parùm molestaut hae minaciae tuae.</p>
  <p>Ba. Non verba volo sed aurum. Me. Nec seueritudinem</p>
  <p>Ego. volo, sed placorem Ba. Redde quod debes mihi.</p>
  <p>Redde inquam, redde, non quiescam, donec solueris</p>
  <p>Vnà cum foenore mutuum. Me. ob saltem vnam atque alteram</p>
  <p>Exspecte septumanam adhuc. Ba. ne vnam diem quidem.</p>
  <p>Ma. Sine exorare te. Ba, non audio. Me. nec ex cute</p>
  <p>Meâ exscideris. Ba. siue ex cute, siue ex culo secuero,</p>
  <p>Meâ non interest. Me Mi polcher homo, paciscier</p>
  <p>Ego volo tecum.: Ba. Quod pacti sumus, pacti sumus,</p>
  <p>Tu iuxta pactionem nostram redde pecuniam.</p>
  <p>Aut si libido est conuenire, praescribam tibi</p>
  <p>Modum conuentionis. Si tibi circumcidier</p>
  <p>Volueris, omne debitum remissum esto tibi.</p>
  <p>Me. Quid autem, an aures? Ba. non. Me. an nasum? Ba. propudium vt
  nihil</p>
  <p>Intelligis. Si nescis, dicam tibi, praeputium.</p>
  <p>Me. An patitur quis dolores? Ba. patitur, ad exiguous eos.</p>
  <p>Me. Quidnunc faciundum? Debeo, nec possum soluere.</p>
  <p>Me creditor vrget tum deinde inutilis senex</p>
  <p>In cymba habens Charontis alterum pedem meum;</p>
  <p>Praefectum coemiterij allatro quotidiè.</p>
  <p>Ba. Habes electionem horum alterum fac quod velis,</p>
  <p>Aut aes alienum redde, aut circumcidi te sine.</p>
  <p>Me. Sed an tibi culter est acutus? Ba. Perquàm. Me. ne diu</p>
  <p>Moreris in opere. Ba. dictum factum, dum soli sumus.</p>
  <p>Me. At me pudet. Ba. Tuus hic est plusquam rusticus pudor.</p>
  <p>Vti vos soletis. Sed pudor deruncinandus est,</p>
  <p>Hanc occupa modò sellam. Me. Hai. vui quid perpetiar mali!</p>
  <p>In quae nunc fata reseruor depontanus ego senex!</p>
  <p>Ba. Bono sis animo, mox erit, vbi nil quaeraris ampliùs,</p>
  <p>Hac iam nunc clausos oculos habeas, aggredior opus.</p>
  <p>Me. Sed quid mea Bryllis dicet, hanc vbi rem cognouerit?</p>
  <p>BA. Id nulla mihi curatio est. Me. Credo; tamen Bryllidi est</p>
  <p>Meae. Num verò non licet huius facere consciam rei?</p>
  <p>Ba. Licet, sed absque tamen jactura pacti mutui.</p>
  <p>Me. Quid aiutas? Si non vult consentire, eam volo</p>
  <p>Et verbis &amp; verberibus cogere, vt consentiat.</p>
  <p>Ba. Ego praestolabor interim: ocyus reuertere.</p>
  <p>Me. Rebitam celeriter. Ba. assulatim concisum dabo</p>
  <p>Hunc rusticum, aut exenterabo eius marsupium.</p>
  <p>Iam ego me conuerti in hirudinem exsucturus sanguinem,</p>
  <p>Succumque medullamque omnem rusticum. Sed quidnam hoc est?</p>
  <p>Br. Hoc est mariti facinus frugi se subducere</p>
  <p>Vxori, te docebo quid valeant manus tuae</p>
  <p>Vxoris; aliàs sicut truncus in lecto jaces,</p>
  <p>Madidus, incontinens, nihili osor vxoris tuae.</p>
  <p>Illuc regredere ab ostio meo, illuc sis vide</p>
  <p>Vt nunc incedit. an scin, quomodo tibi res se habet</p>
  <p>Hoc facinus si facis, imbitas nunquam in domum meam.</p>
  <p>Ba. Scelestiorem me hac anu scio certißimè</p>
  <p>Vidisse nunquam, nimiumque adeò ego hanc metuò malè.</p>
  <p>Me. Obsecro mea Brylli, mea Brylli, obsecro, ignoscas mihi;</p>
  <p>Non ex malo animo feci. sed coactus inopiâ;</p>
  <p>Cor. Quas audio concitari turbas in viciniâ?</p>
  <p>Heus heus Menalca, quid rei est? Br. quid waar? hîc meus</p>
  <p>Maritus, non maritus. Cor quidnam commeruit mali?</p>
  <p>Me. Ah Corydon subueni, succurre, fer opem miseriae.</p>
  <p>Br. Suscipere vetus vult nebulo Iudaismum, quid putas?</p>
  <p>Cor. Quis? Br. meus. Cor. hem quid tuus? Br. maritus. Cor. hem tu
  familiam.</p>
  <p>Tuam vis collutulare tanta infamiae notâ?</p>
  <p>Me. Vtinam me DI Deaeque, adaxint ad suspendium</p>
  <p>Potiùs, quam talis de me fiat famigeratio.</p>
  <p>Ca. Vicina, veromne est? BI. Est herclè veram, non spicis?</p>
  <p>En cultrem habentem! Ba. Reddat ergò, quod debet mihi?</p>
  <p>Et missum, faciam. Br. hem tun marito vim facias meo?</p>
  <p>Oculos meherclè ego istos pessumè effodiam tibi.</p>
  <p>Ba. Non volo, nec feci; sed suaptè spontè pactus est</p>
  <p>Mecum ob pecuniam, quam debet; an sum iniurius?</p>
  <p>Cor. Veram est. Sed hic vicinus ne debet obulum tibi.</p>
  <p>Ba. Quid? tu negabis? Me. atqui pernego. Cor. Pulchrè facis.</p>
  <p>Ba. Per inficias non inde sic euaseris tuas.</p>
  <p>Ge. Si quid habes juris, quaesere poteris apud iudicem.</p>
  <p>Ba In ius ergò ambula? Me. non refugio. Ba. Quin jam. Me placet</p>
  <p>Sed heus. BA. quid est? Me prius aduocatum aliquem mihi volo.</p>
  <p>Ea. Vt placet. Ego interim praeoccupauero iudicem</p>
  <p>Br. ego capellas interim mulgore volo meas.</p>
</div>
<div type="level1" xml:id="actus-ii.-scena-iv.">
  <head>11. Actus II. Scena IV.</head>
  <p>Corydon. Menalcas. Petrucius.</p>
  <p>Praetor. Bryllis. Hupim.</p>
  <p>EN illic ambulantem, ni fallor, video virum</p>
  <p>Eiusmodi. Me. Accedamus. Co. Salue. Me non potes</p>
  <p>Mihi dare manum? Pet. non porrigenda cuiuis est manus.</p>
  <p>Me. Nec indicem facere? Pet. Illic habitat sculptor, hunc adi;</p>
  <p>Vel truncum, qualis es tu, conficiet facillimè.</p>
  <p>Cor. Hem lingua lapsus est, indicium voluit dicere.</p>
  <p>Me. Polchrè. Nam quaero, an indicare mihi queas. vbi</p>
  <p>Habitet, qui linguam habet venalem. Pet. Quid me propudium</p>
  <p>Datâ opera quaeris? an ignoras laniorum habitacula?</p>
  <p>Me. Non iumentorum, sed hominum lanios volo.</p>
  <p>Pet. Hunc tibi commonstrent alius. Me. Hem, me non intelligis?</p>
  <p>Volo aliquem qui vel halecem sumit, caussamque agit,</p>
  <p>Et AD se qui VOCAT, nummis vt emungat, homines.</p>
  <p>Pat. Quas haleces, quas garris gerras? an ludibrio</p>
  <p>Tam doctos tu viros habeas? Me non herclè, sed vtier</p>
  <p>Volo aduocato. Pet. Num quid lucri ex caussa nascitur?</p>
  <p>Me. Non vile Pet. Cedo, quid est negotij? Cor. Dicam tibi</p>
  <p>Iudaeus Barrabas dicam scripsit huic vicino meo.</p>
  <p>Pe. Quare? Cor. quia debet ei sex aureos cum foenore,</p>
  <p>A quorum redditione liber si foret aliquo</p>
  <p>Auxilio, pollicetur mercedem haud minimi precI.</p>
  <p>Pet. An aliquis adfuit, vbi numeraret pecuniam?</p>
  <p>Me. Ne mus quidem. Pet. Ecce, si mihi dabis dimidium optimam</p>
  <p>Fouebis caussam. Me Cui darem? Pet. mihi, patrono tuo.</p>
  <p>Me. Quid si duos? Pet. age acquiesco; sed instruendus es</p>
  <p>Priùs, quàm deuenias ad iudicem: Me. Dic quomodo</p>
  <p>Me gerere debeam? Pe. Si quid iudex quaesiuerit,</p>
  <p>Ad eius quaestionem semper BLE respondeas.</p>
  <p>Interrogatus, inquam, si fueris, tu dicito</p>
  <p>BLE, nec aliud quicquam; fac huius verbi memineris.</p>
  <p>Me. Faciam. Pet. Si viceris, tum certo dabis etiam aureos?</p>
  <p>Me. Promitto me daturum. Pet. Eamus huc, iudex venit</p>
  <p>Et occupat tribunal. PR. Hunc diem tibi dixi Barraba,</p>
  <p>Age, si quid agis, quando aduersarius comparuit.</p>
  <p>Ba. Accuso Domine Iudex hunc Menalcam, quem vides,</p>
  <p>Et aio, quod ei mutuo sex aureos dedi</p>
  <p>In foenus, nec obulum iam ceßo termini die</p>
  <p>Persoluit; Imploro ergò Iudex officium tuum,</p>
  <p>≤folio=C≥</p>
  <p>Vt illos senos aureos vnà cum foenore,</p>
  <p>Quod vsitatum est nobis, cogatur persoluere.</p>
  <p>Pr. Ad haec quid tu respondes? Me. BLe. Pr. non audis, surdus
  es?</p>
  <p>Me. Ble. Pet. Certè surdus est: male audit. Pr. Petruci tu eas,</p>
  <p>Et huic patrocineris surdo. Pet. Ducendus miser</p>
  <p>Est, haud vocandus. Cor. hercle vereor, quorsum res cadat,</p>
  <p>Ita Sycophantiosis hic instructus est dolis.</p>
  <p>Sed introit, tacebo, judicis vt sententiam</p>
  <p>Auscultem. Pet. Mutus est surdaster hic nequit loqui,</p>
  <p>Multò minus faterier vel diffiterier.</p>
  <p>Proinde consulo, Barrabas, vt caussam testibus</p>
  <p>(Si vincere, quod petit, optat &amp; obtinere) jam probet.</p>
  <p>Ba. Seu taceat, seu loquatur, solus ego soli dedi,</p>
  <p>Testes adhibere nullos possum, sed peto tamen,</p>
  <p>Vt iuret ille decisorium &amp; calumniam.</p>
  <p>Pr. Adhuc clientem Petruci. Heus homo, quid Barrabae</p>
  <p>Respondes? Me Ble. Pr. non vis inferre calumniam?</p>
  <p>Me. Ble. Pr. vera nec negabis. Me. Ble. Pr. num litem vis tibi</p>
  <p>Differri? Me. Ble. Pr. nihil nisi Ble. Tibi Barraba impero</p>
  <p>Auctoritate muneris mei, hunc missum vt sinas.</p>
  <p>Ba. Est acquiescendum, etsi non adeò facio lubens.</p>
  <p>Pr. Tuum Petruci &amp; nos absoluimus clientulum.</p>
  <p>Ba. Sed erit locus vlciscendi tantam iniuriam.</p>
  <p>Abeo. Cum tempore iui perditum pecuniam.</p>
  <p>Pet. Abijt. Nunc liberè loquaris &amp; aureos duos</p>
  <p>Quos merui; des mihi. Me. Ble. Pet. non audis? Liberè loqui</p>
  <p>Licet nunc iam. Me. Ble. Pet. non oportet istis moribus</p>
  <p>Nunc vti. Me. Ble. Pet. Non reddere aureos mihi vis duos?</p>
  <p>Me. Ble. Pet. non ioco, sed seriò loquor. Me. Ble. Pet.
  simplicem</p>
  <p>Te volo, non versipellem. Me. Ble. Cor. pol habent &amp;
  rustici</p>
  <p>Salem. Pet. Heus tu, non fuisti vnà, mihi cum promitteret</p>
  <p>Precium pro patrocinio? Cor. Verom, quid tum posteâ?</p>
  <p>Si quid pollicitus est, tibi soluat, haud curatio</p>
  <p>Mihi est hanc rem Pet. pol ambo naso circumducitis</p>
  <p>Me strenuè. Non aureos duos vis reddere?</p>
  <p>Me. Ble. Cor. modò viam tuam abi, nec sterquilinium tibi datur.</p>
  <p>Br. Prouiso, quid maritus agat, an circumcidier</p>
  <p>Se velit etiamnum. Hu. Quid ais Brylli vicinissuma</p>
  <p>Mea? Br. Id quod audis. Hu. herclè dignus est ludibrio.</p>
  <p>Br. Salue Iudaee. Me. Non sum Iudaeus, sed rusticus.</p>
  <p>Hu. Quasi verò non &amp; rustici se circumcidier.</p>
  <p>≤folio=C2≥</p>
  <p>Sinant. Me. etiam subsannas me? Br. mi vir benè fit tibi.</p>
  <p>Quam tu putas poenam in se vt recipiat? Hu. Herclè dignus est,</p>
  <p>Vt clunicutiatur. Br. Ego sellam huc afferam &amp; spatham.</p>
  <p>Hu. Qui scit rem totam, praecinat, nos respondebimus.</p>
  <p>Cor. Ego rem totam, totum scio negotium. Cedo</p>
  <p>Spatham. Reclina tu Menalca. Vos me sequimini.</p>
  <p>Adeste, venite rustici!</p>
  <p>Habemus aliquid ludrici!</p>
  <p>Clunicutiemus rusticom,</p>
  <p>Qui fecit aliquod ludicrom.</p>
  <p>Hic hominis, ecce, propudium</p>
  <p>Suum sibi praeputium</p>
  <p>Volebat circomcidier,</p>
  <p>Et coniugem tristarier.</p>
  <p>Videte quàm socius senex,</p>
  <p>Quamque inuenustus &amp; tenax.</p>
  <p>Rem vult suam deperdere,</p>
  <p>Et sicut truncus stertere.</p>
  <p>Sed nunc retinet pecuniam,</p>
  <p>Et frodem est frosus maxumam,</p>
  <p>Videte quàm socius bonus</p>
  <p>Qui tale recipit poenae onus;</p>
  <p>Et hanc lenire dum volo,</p>
  <p>tibi, resurgas, imperi,</p>
  <p>Pro poena gratias agas</p>
  <p>Nec circumcidi te sinas.</p>
  <p>Me Ago gratias, &amp; oro, meam veniatis in domum,</p>
  <p>Ibi vno &amp; altero hosto conciliabimus meam</p>
  <p>Bryllida. Br. Turundis &amp; ego faciam. Cor. perplacet.
  rebitimus.</p>
</div>
<div type="level1" xml:id="actus-ii.-scena-v.">
  <head>12. Actus II. Scena V.</head>
  <p>Mercator. Henno.</p>
  <p>PLenis beatum tibijs me praedicat</p>
  <p>Vulgus hominum, quod scilicet ocularibus</p>
  <p>Et in aspectum extus exsectis coloribus</p>
  <p>Res aestimare consolet; hinc primarium</p>
  <p>Summumque ciuem censet huius oppidi</p>
  <p>Me censendum esse. verùm si quis purpuram</p>
  <p>Dijudicare iuxta purpuram velit,</p>
  <p>A vulgi opinione diuersißimam</p>
  <p>Statuat oportet, &amp; foueat sententiam.</p>
  <p>Etenim si ficum ficum, si scapham scapham</p>
  <p>Appellitarent, non beatum dicerent,</p>
  <p>Nec omne semper magnificum atque splendidum</p>
  <p>Arbitrarentur, quicquid in oculos ita</p>
  <p>Incurrit semper magnificum atque splendidum.</p>
  <p>Nam mercaturam quisquis exercere vult, ita</p>
  <p>Vt ne iacturam faciat vllam mercimonijs</p>
  <p>Vel emundis vel vendundis, callidissimus siet</p>
  <p>Oportet atque callentißimus; Imò quotidiè</p>
  <p>Noctesque diesque curis differatur maximis,</p>
  <p>≤folio=C3≥</p>
  <p>Aestuque exestuet decumano sollicitudinum,</p>
  <p>Hac tempestate praesertim hisque seculis, vbi</p>
  <p>Astutiores ipsis rustici sunt ciuibus,</p>
  <p>Versutiores ipsis ciues mercatoribus,</p>
  <p>Attentè, diligenter, accuratè, iugiter</p>
  <p>Occasiones obseruandae sunt &amp; tempora;</p>
  <p>Versutijs est instruendum pectus &amp; dolis,</p>
  <p>Periurijs suffarcinanda lingua perfidis;</p>
  <p>Nam mercatori nulla merces vilior</p>
  <p>Est conscientia: vel exiguißimo</p>
  <p>Divendit animam lucro mercatorculus.</p>
  <p>Inprimis istud verò cogitandum sedulò.</p>
  <p>Ne pluris ematur, quàm vendatur, vnus hic scopus</p>
  <p>Est proponendus, ad quem dirigantur omnia,</p>
  <p>Qui non curat obulum, non peruenit ille ad triobolum,</p>
  <p>Sicut Epaminondas ille plusquam stultè dicitur</p>
  <p>Egisse: cum Persarum rex magnam pecuniae</p>
  <p>Vim misisset, non admisit nec accepit stolidus homo,</p>
  <p>Itaque vestem vnam habebat, eamque tritam, &amp; sordibus</p>
  <p>Squallentem, quam si quando fulloni dabat</p>
  <p>Interpolandam vel lauandam, se domi miser</p>
  <p>Intra fornacem cogebatur continere; nam</p>
  <p>Praetereâ non habebat aliam Quis non rideat</p>
  <p>Derideatque plenis faucibus seruilis admodùm</p>
  <p>Hominem ingenij, squarosum, morosum atque sordidum?</p>
  <p>Sed vt à diuerticulo reuertar ad orbitam meam,</p>
  <p>Nullum ergo ex quauis re, quantumuis exiguum lucrum</p>
  <p>Spernendum nobis est aut negligendum, vt Caesari</p>
  <p>Vespasiano turpe non fuit ex letio sibi</p>
  <p>Colligere vectigalia corrogare pecuniam:</p>
  <p>Et quid faciundum nobis, talia quando factitant</p>
  <p>Reges &amp; Principes? quis vitio nobis verterit?</p>
  <p>Et quamvis vitio nobis verterit, illud vnicum</p>
  <p>Tamen est perdiligenter cogitandum, Faciliùs</p>
  <p>Potesse ferri verba, quàm pauperiem &amp; inopiam.</p>
  <p>Ei haec quidem leviora, ponderosiora sunt,</p>
  <p>Quae consequuntur. Quod genus enim hominum est, maioribus</p>
  <p>Quod obiectare sese consolet laboribus?</p>
  <p>Imo periclis? Impigerrimi ad Indos cursitant</p>
  <p>Extremos, &amp; fragili se ligno per vastum mare,</p>
  <p>Aut itineri pedestri, saxa per, pericla per</p>
  <p>Committunt; tanta lucri capiuntur dulcedine.</p>
  <p>Hic pannum exoticum advehere solet ex Britannia;</p>
  <p>Sed non sine magna difficultate &amp; periculo;</p>
  <p>Ille adducit boves ex Pannoniâ &amp; Poloniâ</p>
  <p>Sed non sine magna difficultate &amp; periculo;</p>
  <p>Ille omnis aromata generis &amp; speciei ex Arabiâ,</p>
  <p>Sed maxima cum difficultate &amp; periculo.</p>
  <p>Alius alias preciosas captat res in Americâ,</p>
  <p>Sed maxima cum difficultate &amp; periculo.</p>
  <p>Accedit insuper illud, quod hodiè praedonum vbi¬</p>
  <p>Vis gentium &amp; locorum vis ebullit maxima.</p>
  <p>Grassantur in mari piratae, nimiumque in modum</p>
  <p>Creverunt merces ob bella &amp; bellorum instantiam.</p>
  <p>Irrepit mira charitas rei nummariae.</p>
  <p>Et quis tumultuatim &amp; saltuatim omnes modo</p>
  <p>Querelas, curas difficultates, molestias</p>
  <p>Sermone devoret, quae devorandae sunt ijs,</p>
  <p>≤folio=C4≥</p>
  <p>Qui mercaturae se applicant, Quòd si tandem euenit,</p>
  <p>Vt partis &amp; congestis opibus vitam vmbraticam</p>
  <p>Inire peruelis, cupido lucri vix illud sinet,</p>
  <p>Et cum pecuniam etiam crescunt sollicitudines.</p>
  <p>Laudant epictetum illum, nescio quem virum,</p>
  <p>Quòd habuerit humilem quandam domunculam,</p>
  <p>Quam prae securitate nunquam clauserit;</p>
  <p>Credo quia nihil habuerat. Nam ubi est nihil,</p>
  <p>Ibi ne mors quidem quicquam aufert; at secus</p>
  <p>Agitur nobiscum, qui henè nummati sumus.</p>
  <p>Quis enim, cui rigeret arca sua domi</p>
  <p>Philippicorum copia argentaria,</p>
  <p>Non obseraret eam seris firmißimis?</p>
  <p>Et haec quidem generalis omnium est querimonia;</p>
  <p>Vt hulcus autem tangam proprium &amp; domesticum,</p>
  <p>Me circumvallant &amp; circumstant sollicitudines</p>
  <p>Non pauculae &amp; leuiusculae, sed mole centenariâ;</p>
  <p>Vt nullus enim dicam de familiari re mea</p>
  <p>Sartè atque tectè conseruanda, de nummaria</p>
  <p>Augenda &amp; amplificanda, deque mercatoria</p>
  <p>Cum lucro cum quaestu exercenda, maceror indies,</p>
  <p>Mihique multae sunt curae exanimales de meis</p>
  <p>Duobus filijs; quorum alter praeter votum &amp; spem meam</p>
  <p>In exteris agit locis, amorem Sophiae virginis</p>
  <p>Vt emereatur, cuius &amp; ego gratiâ nuperrimè</p>
  <p>Ad eum perscripsi: alter parentis insistens vestigijs</p>
  <p>Diutius abest praeter opinionem, meque macerat;</p>
  <p>Nam de redditu illius si mihi secunaae res foren,</p>
  <p>Iamdudum aetatem aduentitasset, sed vereor nimis,</p>
  <p>Ne vel perierit naufragio, vel venerit in manus</p>
  <p>Piraticas, concurrunt plurima, quae animum mihi</p>
  <p>Exaugeant aegrotum, quod soletur &amp; erigat</p>
  <p>Nihil invenire possum, conquiescere nec animus potest,</p>
  <p>Redeuntem donicum conspexero filium meum.</p>
  <p>Sed ecce morio. He. noua temporal noua tempora!</p>
  <p>Me. Quid clamitas? He. ho. ho! bonarum rerum sis here.</p>
  <p>Me. Si morus essem sicut es tu. He. quasi verò essem ego!</p>
  <p>Profectò tu me multò stultiores, adeò qui diues es,</p>
  <p>Et deijcis os ad terram, vt qui Diabolum deuoraueris.</p>
  <p>Me. Ideò quia sensibus cares, non curas, quae sunt rem in tuam.</p>
  <p>He. Ha ha! sic vadit, spero ego me futurum diuitem,</p>
  <p>Tu pertimescis ne depauperes, &amp; malè depuluerent</p>
  <p>Tibi familiares rem tuam. Me. quis hoc tibi dixit, obsecro?</p>
  <p>He. Quid censes? Ego benè video, quo pacto seruatur domus:</p>
  <p>Nam si quando in culinam venio, vt aliquid ad edendum rogem.</p>
  <p>Pro pane dant mihi plagas, ipsi autem interim cupedias</p>
  <p>Sibi seruant, &amp; vorant vt anseres stramen auenaceum.</p>
  <p>Sed si voles mihi dare nunciopanem, dicam tibi bona.</p>
  <p>Noua. Me. Cum nugis hinc apage tuis. He. Si te impedio sed bona
  nova</p>
  <p>≤folio=C5≥</p>
  <p>Tibi dicam. Me. Dic ergò quid est? He. Ho! non dicam, nisi priùs
  aliquid</p>
  <p>Promittas te daturum. Me. Quid vis ergò, num plagas cupis?</p>
  <p>He. Non. Me. Quid igitur? alapas? He. non. Me. Quid vis ergo? He
  aliquid volo boni,</p>
  <p>Puta amygdalas, aut uvas passas. Me. Oris haec haud sunt tui,</p>
  <p>Nam foenum te esse oportet, is quidem te dignus est cibus.</p>
  <p>He. Quid verò here equi comedere vellent, illis si foenum
  demas?</p>
  <p>Sed quid dabis? tibi dicam valde nuncium bonum.</p>
  <p>Me. Quod modò petieras. He. Eia hoc rectum est. Filius veniet
  tuus,</p>
  <p>Me. Quando? He. hodie. Me. pol mentiris. He. Imò tu mentiris nam
  negas</p>
  <p>Me vera dicere, cum tamen nil falsi apud te proloquar.</p>
  <p>En accipe signum Me. Quis tibi dedit? He. Auferebam clanculum,</p>
  <p>Me munus aliquod accepturum sperans: Nam bonas</p>
  <p>Chartas esse audiebam. Me. Tu tace ergò donec perlegam.</p>
  <p>He. Taceo. promissa saltem fac vt appareant here lepide,</p>
  <p>Me. Redit animus, ita nimio mellinio est mihi haec epistola,</p>
  <p>Vt intellexi hodie redibit huc. in portu navigo.</p>
  <p>He. Quin nauiges in Orco, amygdalas nisi accipio doni.</p>
  <p>Me. Sed cesso domi curare, vt accipiatur lautius.</p>
  <p>He. Benè aedepol est, quod ipse pipersaccus venturus est domum,</p>
  <p>Vt iterùm lautè fauces aridas meas poßim vngere.</p>
  <p>Nam iam diu Potinae nulla &amp; Edusae facta sunt sacra.</p>
  <p>Diuque non profecti sumus in Edesiam &amp; Bibesiam.</p>
  <p>Ego volo vorare sicut sus, &amp; vt vacca bibere,</p>
  <p>Vt fortiter cochleare poßim cum aliqua virgine</p>
  <p>Nam quando plenus sum, tunc habeo melius cor, quàm sobrius.</p>
  <p>Sed oportet me domi, nil factitare n. sine me queunt.</p>
</div>
<div type="level1" xml:id="actus-ii.-scena-vi.">
  <head>13. Actus II. Scena VI.</head>
  <p>Polyharpax. Henno.</p>
  <p>CVm benè re gesta saluus convertor domum,</p>
  <p>Neptuno grates habeo &amp; tempestatibus</p>
  <p>Simul Mercurio, qui me in mercimonijs</p>
  <p>Iuvit, lucrisque quadruplicavit rem meam.</p>
  <p>Olim quos abiens affeci aegrimonia,</p>
  <p>Eos nunc laetantes faciam aduentu meo.</p>
  <p>He. Heus heus pipersacce veni, te omnes exspectant domi,</p>
  <p>Ubi tam diu vidisti, quòd te non fui? Pol. Quid ais homo</p>
  <p>Trilitere, quis es? He. hem non nosti me? Pol. non nosti tu
  meum</p>
  <p>Nomen, qui me cognomine tam probroso appellitas.</p>
  <p>Meumne devorasti tu nomen! He. hodiè nihil ac salem</p>
  <p>Et panem edi. Pol. Licet ederis salem, insulsus tamen es nimis.</p>
  <p>Ventriculus salsus est quidem, cor autem non item.</p>
  <p>He. Et tu vel multos modios deglutiuisti salis,</p>
  <p>Nec tamen es inde factus albior aut prudentior.</p>
  <p>Pol. Quid ita. He. quid ita! rogas, proficiscere tam longam
  viam,</p>
  <p>Vt afferas aromata, quae patrem iterùm vendere</p>
  <p>Scis, quando non hic es: Tu verò adducis alia.</p>
  <p>Cur non priora retines? poßes huic labori parcere!</p>
  <p>Pol. Vt stultus stulta loquitur. Rem qui non intelligit,</p>
  <p>Peruersè iudicare consuescit. He. non audis? ad edere</p>
  <p>Venire debes. Lucrum virgo iamdudum aduenit tua.</p>
  <p>Pol. Te sine aliàs venissem, te monitore non opus fuit.</p>
  <p>Vos merces interim in tabernam collocabitis,</p>
  <p>Vt si futuri sint emptores, exponatis faciliùs.</p>
</div>
<div type="level1" xml:id="actus-ii.-scena-vii.">
  <head>14. Actus II. Scena VII.</head>
  <p>Hupim. Mupim. Labrax.</p>
  <p>Toxilus.</p>
  <p>QVò Mupim te pedes? Mu. in vrbem. Hu. Quid ibi facere habes?</p>
  <p>Mu. Ad nundinas. Hu. hem tecum imbitere in vrbem placet.</p>
  <p>Mu. Quid vis mercari? Hu paulum. Mu. quid. Hu. Lagaenam
  carnibus</p>
  <p>Et saccum cereuisia plenum. Mu. Quid est noui?</p>
  <p>Hu. Deus hodie mihi septem dedit haeredes nouos</p>
  <p>Infantem, vitulum, quinque pullos anserum. Mu. Hem bonam</p>
  <p>Felicitatem narras. Hu. ad pfaffum iamque tetuli</p>
  <p>In hocce sacco puerum, &amp; mandaui, pauxillulum vti</p>
  <p>Baptizet interim. in transcursu recipiam domum.</p>
  <p>Mu. Quo nomine baptizare iusti? Hu. ho, quaerebam ex eo,</p>
  <p>Quisnam dies sit hodie? Matthaei ille respondet mihi,</p>
  <p>Tunc ego dicebam, simplices non esse rusticos,</p>
  <p>Nec nomina tam curare lauta, simpliciter velit</p>
  <p>Puerum vocare Matz in baptizando. Mu. Ergò Deus</p>
  <p>Velut illum custodire tibi, vt aratro olim queas</p>
  <p>Adhibere. Hu. Faxit sancta Maria, Verùm in vrbe quid</p>
  <p>Tu facies? Mu. Mereaturus aliquid, pultes quo solent</p>
  <p>Encaeniorum flauas reddere (nomen excidit)</p>
  <p>Hu. Hem. non crocum est? Mu. Id ipsum est. Nam mea vxor in
  oppido</p>
  <p>Seruiuit olim. Hu. Callet ergò lautioribus</p>
  <p>Curare cibis maritum. Mu. Semper oppidani lautius</p>
  <p>Cutem suam procurant, quàm pagani. Vae tamen</p>
  <p>Mihi, qui talem duxi, praeter ingenium meum</p>
  <p>Delitijs vtor istis; sed habeo partem meam.</p>
  <p>Hu. Meritò evenit tibi, quare nou duxisti rusticam?</p>
  <p>Mu. Sed en dum fabulati sumus, vrbem ipsam accessimus.</p>
  <p>Hu. Ego hac transibo. Mu. Ego hac. Hu. qui se prius expediuerit</p>
  <p>Exspectet alterum. Mu. Hic mercator aromatarim</p>
  <p>Habitare fertur. Salui estote vos. Lab. vnde huc venis?</p>
  <p>Mu. Superne. Tox. Superne? Mu. Sic est. Lab. quin igitur facit
  Deus?</p>
  <p>Mu. Quid faceret? Si vis, dicam: Tox. Dic, quando à superis
  venis.</p>
  <p>Mu. Facit mendicis peras, absolvitque heri meam,</p>
  <p>Iam facit, estque in tuâ. Lab. responde dignum praemium</p>
  <p>Accipies. Mu. Non habetis in taberna, quod crocum</p>
  <p>Dicunt? Tox. me hercle dignus est hic astu rusticus;</p>
  <p>Placetne Labrax? La. perplacet. To quantum vis emere? Mu.
  nescio.</p>
  <p>An magni venditis? Tox. aere venditur tolerabili.</p>
  <p>Mu. Sex nummis, Lab. an habes, quò recondas? Mu. En saccus mihi
  est,</p>
  <p>Qui si non omne capit, reliquum fiscellae indam meae.</p>
  <p>La. Vix capient. Mu. si remanserit adhuc, elingam id benè</p>
  <p>Quod superest. Tox. Inspice prius, aliquid ne immundi siet.</p>
  <p>In sacco. Lab. turgidum barbumque in hoc habebimus.</p>
  <p>Tox. Benè ceßit, pro croco lingat relingat verbera</p>
  <p>Hui rusticum subtunde, tunde, punge rusticum.</p>
  <p>Lab. Elinge, elinge. Mu. Vae capiti, vae lumbis meis.</p>
  <p>La. Scin quid tibi Deus fecit? saccum, inquo plagis probè</p>
  <p>Cooperiaris. Mu. Ah quid feci, quid merui miser?</p>
  <p>Tox. En alius isthinc accurrit, fugiamus celeriter.</p>
  <p>Hu. Hem Mupim Mupim. Mu. Ab Hupim. Hu. Stultè quid in sacco
  facis?</p>
  <p>Mu. In quantis iam fui periclis! Hu. Emisti crocum</p>
  <p>Mu. Nebulones pro croco mihi dederunt verbera.</p>
  <p>Hu. Eho, sunt illi, qui illic contra nos tollunt gradum!</p>
  <p>Mu Ego me in pedes, in vrbe ne mihi fiat denuò.</p>
</div>
<div type="level1" xml:id="actus-ii.-scena-viii.">
  <head>15. Actus II. Scena VIII.</head>
  <p>Polyharpax. Petrucius.</p>
  <p>Henno.</p>
  <p>EHo bone vir, quò te subducis, aut quò proripis?</p>
  <p>Consiste. Pet. non consisto. Lepus enim pro carnib.</p>
  <p>Pol. Et ego, si nescis, grallatorios habeo pedes.</p>
  <p>Teneone te? Pet. oh sine me, satis adbibi. Pol. nihil minus.</p>
  <p>Tantaene rusticitatis esse censes me virum,</p>
  <p>Qui non didicerim lautius tractare &amp; melius hospites?</p>
  <p>Si sic abires esset probro omni probrosius.</p>
  <p>Pet. Ob, gratius mihi facis, si me mittis, quàm si detines.</p>
  <p>Pol. Sic moris est apud nostrates. Pe. Mos hic herculè nihili
  est.</p>
  <p>Pet Sed ad rem. Rursus intrò remea. Fortunae bonae.</p>
  <p>In te nunc haeret poculum. Pet. oh leues isthos me pondere.</p>
  <p>Pol. Quid hoc fastidis, quod vides faciundum esse tibi? quin
  abi</p>
  <p>Mecum intrò. Vet. Per Iouem hospitalem non. Sin verò vrges,
  semel</p>
  <p>Adhuc in gratiam tui adbibam, &amp; respondebo tibi.</p>
  <p>Pol. Heus morio. He quid vis? Pol poculum affer Fortunae bonae.</p>
  <p>He. Bonae? Pol. quid cessas? He. non malae? Pol. Imò peßimae, sed
  vt tibi</p>
  <p>Soli sit ebibendum. Nobis verò poculum bonae.</p>
  <p>He. Sed quò reponam vinum, solum quando iubes adducier?</p>
  <p>Pol. Vah. non habes cerebrum? vt te fulgurans excerebret
  Iupiter.</p>
  <p>He. Enl oh vide ne frangas, nam tunc non aliud habes.</p>
  <p>Pol. Tibi propino decumo fonte, tibi tute inde si sapis.</p>
  <p>Pet. Quod ergò sit felix &amp; faustum. benè me benè te! par faciam
  tibi.</p>
  <p>Pol. Sed interim tu huc vino plenum, ne quid cesset, cantharum.</p>
  <p>He., Sed interim dum vos potatis, &amp; mihi date bibere</p>
  <p>Pol Lepidè hoc actum est: vt ego ebibi. ita tibi ebibendum est
  strenuè</p>
  <p>Age si quid agis, cape, accipe, inquam, age bibe si bibi. Pet.
  Mora</p>
  <p>Non erit apud me, quamvis cogar desubitò nolens volens.</p>
  <p>He. Exesse oportet totum, nihil vt maneat intra, nonne here?</p>
  <p>Fol. Vah quid! meum seruato modum. Vnispirio euacuandam erat.</p>
  <p>He. Egò cuias cuias sim, pol plusquam Germana bibo fide.</p>
  <p>Pol. Tu cuias es? He. ex patria. Pe. ex qua patria. He. ex patria
  mea.</p>
  <p>Pet. Ex quo loco inquam? He. ex ciuitate. Pet. qui vocatur
  ciuitas</p>
  <p>Ea? He pagus. Pet. ha ha he! qui vocaris tu autem. He. vti pater
  meus.</p>
  <p>Pet. Qui verò pater? He. vt ego. Pet. sed quomodo vterque? He. vt
  vnus ita quoque</p>
  <p>Et alter. Pe. ha. lepidissimum capitulum! Tantundem scio.</p>
  <p>Pol. Pol dignus, qui bibas. age praebibas sodali huic bono.</p>
  <p>Pe. Dum satis in respondendo tibi factum est, me mitte iam. He.
  DEVS</p>
  <p>Custodiat mihi pedes &amp; manus, os integrum adhuc meum est.</p>
  <p>Pol. Vah nullus abire te sinam, nisi quàm madidisimum</p>
  <p>Te reddidero palaestram iam nouellam inibimus.</p>
  <p>He. Ego tibi dicam, quomodo retinere poßies</p>
  <p>Hominem. In fraternitatem &amp; in Tu praebibas ei.</p>
  <p>Pol. Profectò rectè &amp; opportunè me mones. He. babae? Pol.
  Tatae!</p>
  <p>He. Papae! Pol. pax. Age mi Petruci sodalis meus oculißimus,</p>
  <p>Quod hac in parte te recusaturum vix puto;</p>
  <p>In perpetuae fraternitatis symbolum atque vinculum</p>
  <p>Hoc tibi propino, propinatumque volo sincerißima</p>
  <p>Sinceri pectoris lubentiâ. Pet. Etsi non sum nessius</p>
  <p>Mec tenuigulae persone. He. ob longurio tacemom</p>
  <p>Et tu te excuses aut recuses id? Pol. tace aut pugnos edes.</p>
  <p>He. Apage. haud placet hoc me noctis esse, caenaui modo.</p>
  <p>Istam caenam largire, si sapis, esurientibus.</p>
  <p>Sed exspecto responsum. Pet. Cùm tamen illud à me postules,</p>
  <p>Accipiam nimio quàm libenter &amp; en dextram tihi meam.</p>
  <p>Pol. Euge placet hoc memorabile. Feo tu sum, tu es ego, vnanimi
  sumus,</p>
  <p>Et vnam animam habemus ambo, mecum vbi est, tecum est tamen,</p>
  <p>Tecum autem vbi est, mecum autem ibi est; neuter alteri
  invidet.</p>
  <p>He. Eho, num vultis disputare? disputate cùm mero.
  [&lt;dispntare]</p>
  <p>Pol. Age morio, dum bibimus, vt consuetus antehac,</p>
  <p>Lepidam suavemque cantionem aliquam occipito novam.</p>
  <p>He. Occipiam, nempè de mulierculis bibacibus.</p>
  <p>Po. Pol victus sum saburra ventris me nimis opprimit.</p>
  <p>He. Inserta digitum in collum, &amp; fac vomitum, tunc tàm benè</p>
  <p>Potabis, quàm nunquam antè. Pol. Cum vomitu hinc apage tuo.</p>
  <p>Pe. Te tempus vltra, non me detenturum scis fidem mihi</p>
  <p>Dedisse, nunc sta promißis promissa cadunt in debitum.</p>
  <p>Pol. In auspicatum discessum saltem vnicum evacues scyphum.</p>
  <p>Pe. Quoniam sic vrges, quamuis invitus faciam. Pol. Si non
  libens,</p>
  <p>Potiùs omittes, quàm vaguabu. Pe. hercle vera si licet</p>
  <p>Fateri, mallem non bibere, quàm bibere. Pol. Adeóne lautus es?</p>
  <p>Pe Aufer cavillum, nulla lautities hic est. Pol. hem tu quis
  es?</p>
  <p>Qui tam superbis, tam fastidiosis, tam procacibus</p>
  <p>Assurgis verbis? Pe. Minimè verò. Sed tantùm queror</p>
  <p>Nimij esse te rigoris in me, &amp; vim quodammodò</p>
  <p>Inferre, quem tu mihi rigorem, quam tu mihi vim praedicas?</p>
  <p>Pe. Cogi ad bibendum. Pol. hem delicate, non bibere potes
  amplius?</p>
  <p>Pe. Etiamsi possem, non vellem tamen. Pol. nunquam praestiterat
  hoc</p>
  <p>Dixisse. Pe. dictum indictum fieri non potest. Pol. aia</p>
  <p>Canis? Pet. etiam laceßis? Pol. etiam stringis gladiolum?</p>
  <p>He. Ho, larma, larma, larma, hi duo se verberarè volunt: citò</p>
  <p>Venite ad arma, ad arma ciues, hi duo se verberant.
  [&lt;Ventie]</p>
  <p>Pol. Cape nunc. Hem noluisti bibere, nunc colaphos ede.</p>
  <p>He. Huius fraternitatis non multum mihi</p>
  <p>Sic vadit, in fraternitatem mutuam ebiij</p>
  <p>Quando bibunt, crastino die nihil de eâ sciunt.</p>
  <p>Pe. Io, victus est, fugatus est. Nunc intrò remeo ad hospites.</p>
  <p>He. Atat data herclè verba sunt mihi, vicit vimum quod bibi,</p>
  <p>Oh oh! cacare oportet me super linguam, ita circum meum</p>
  <p>≤folio=D2≥</p>
  <p>Capitulum currit. bombax. oh, si sus veniret &amp; ederet,</p>
  <p>Nam si videbunt hoc, dabunt mihi poenas plagosißimas.</p>
</div>
<div type="level1" xml:id="actus-iii.-scena-i.">
  <head>16. Actus III. Scena I.</head>
  <p>Musophilus. Puer.</p>
  <p>OMniane sunt parata? Pu. Sunt. Mu. vide, ne quid morae</p>
  <p>Nectatur, iter ingressus si fuero, vt citißimè</p>
  <p>Donum redire queam. Pu. nihil erit obstaclo itineri,</p>
  <p>Quando autem inibis? Mu. Iam iam properes &amp; te ipsum pares.</p>
  <p>In vota diuos interim vocabo, tecum hinc mox ero.</p>
  <p>Summe Deus, &amp; coelestium &amp; terrestrium pater,</p>
  <p>Tutor, patronus, conservator; Invoco tuam</p>
  <p>Clementem misericordiam, &amp; misericordem clementiam,</p>
  <p>Vt semper &amp; vsque in hoc, quod succipio, itinere,
  benigniter</p>
  <p>Tuitione, patrocinio, conservatione coelica</p>
  <p>Me complecti digneris, &amp; secundes hoc iter meum,</p>
  <p>Meoque parenti mentem meliorem impluas, vti videat</p>
  <p>Meliora probetque, sequaturque ad laudem divini nominis:</p>
  <p>O dirige meos gressus, vt felicitatis ambulem</p>
  <p>Viam. qui me huc duxisti, iterùm me reduc domum.</p>
  <p>Abeo valedicturus. Tu Deus mihi benedic.</p>
</div>
<div type="level1" xml:id="actus-iii.-scena-ii.">
  <head>17. Actus III. Scena II.</head>
  <p>Polyharpax. Barrabas.</p>
  <p>ATlantem dicunt esse montem Mauritaniae,</p>
  <p>In cuius humeris inclinet coelum, si quando dormiat;</p>
  <p>Sed fabulas, ludumque iocumque esse puto prae me, quem super</p>
  <p>Aes ingens dormit alienum, mihique somnum surripit</p>
  <p>Omnem. Videte, quas non aes alienum sollicitudines,</p>
  <p>Molestias, &amp; aegritudines reconciliet viris!</p>
  <p>DI boni, quid hoc morbi est? homines adeo immutarier.</p>
  <p>Exaere alieno, vt vix cognoscas esse eundem! Quis fuit</p>
  <p>Meipso laetior, hilarior, festiuior &amp; humanior?</p>
  <p>At quis nunc? tristis &amp; melancholicus, aspectuque Attico.</p>
  <p>Ne me putetis hesternam sepelisse nondum crapulam,</p>
  <p>Et inde frontem corrugare meam seueritudine,</p>
  <p>Non est, meherclè non est; sed alio symptomate</p>
  <p>Laboro, quo vos novi plurimos affligier</p>
  <p>Qui formidant Calendas tristes, quique Calendaria suûm</p>
  <p>Per extimescunt creditorum, novi, qui semel</p>
  <p>≤folio=D3≥</p>
  <p>Rubicundi decies pallidi. Sed vestra sors meliuscula est,</p>
  <p>Nec quis formidat flagitatorem suum, [&lt;Mec]</p>
  <p>Ludi sunt, ludus datus est argentarijs,</p>
  <p>Tranquillum est, Alcedonia sunt circum forum:</p>
  <p>Ratione vtuntur, ludis poscunt neminem,</p>
  <p>Secundum ludos reddunt autem nemini.</p>
  <p>Vtinam spectaculorum me quoque priuilegia</p>
  <p>Munirent, hodie non obulum darem impurißsimo</p>
  <p>Idi Iudaec. Verùm ne miserè deartuer,</p>
  <p>Reddendum est aes alienum. Sed quid onus circumfero,</p>
  <p>Onus AEtna grauius, quod me delassauit tam diu,</p>
  <p>Quin pectus exonero onere tanto, &amp; reddo debitum.</p>
  <p>Quid hoc autem? Conclusa ianua est interdius.</p>
  <p>Pultabo. Heus ecquis istas aperit mihi fores?</p>
  <p>Vbi estis vos?aperite. nemone intus in aedibus</p>
  <p>Seruus? neque qui recludat, neque qui respondeat?</p>
  <p>Pultando pedibus penè confregi assulas.</p>
  <p>Ba. Quis homo est, qui nostras aedes acceßit propè?</p>
  <p>Eho, an tu tetigisti aedes? Pol. Cur non tangerem?</p>
  <p>Quin pultando inquam penè confregi sores.</p>
  <p>Ba. Quae te mala crux agitat? ad istum quid modum</p>
  <p>Vires tuas alieno extentes ostio?</p>
  <p>Fores penè effregisti! quid nunc vis tibi?</p>
  <p>Pol. Vbi tuus ergò haeret. herus? Ba. Nam quid hoc rogas? in
  vestibus.</p>
  <p>Pol. In vestibus? Ba. nisi lauat. Pol. vbi autem sunt vestes? Ba.
  vbi est herus</p>
  <p>Pol. Vbi autem herus? Ba. Ecquid refert id te scire? non domi.</p>
  <p>Pol. Vbi igitur? Ba. non domi. Pol. vbi? Ba. tibi rationem reddam
  absentiae?</p>
  <p>Pol Rationem non volo, sed vbi sit quaero. Ba. num surdus es?</p>
  <p>Non est domi, non est domi; non audis, quod non est domi.</p>
  <p>Pol. Perquam molestus &amp; immodestus es. Ba. quem tu me
  carnifex</p>
  <p>Esse arbitrare? Pol perquàm (num dictum tibi vis adhuc semel?)</p>
  <p>Molestum &amp; immodestum in conveniendis hominibus.</p>
  <p>Fac intromittar, aut has assulatim comminuam fores.</p>
  <p>Ba. Quid istas vrges ianuas, vbi nemo est intus? Pol. ne nega,</p>
  <p>Sed aperi actutum. Ba. quid aperiam? Cui? Pol. mihi. Ba. tibi?</p>
  <p>Fol. Ita inquam, mihi. Ba. tibine? Pol per Iovem mihi. Ba quod est
  tibi</p>
  <p>Nomen? Pol. Polyharpax. Ba. Non intromitto te, manifestarius</p>
  <p>Fur es. quin hinc abscedis à foribus, nisi infortunio</p>
  <p>Mactari, aut ense stricto vis abigi: nam praedatum aduenis,</p>
  <p>Pol. Iniuriam facis. haud praedatum, sed datum pecuniam</p>
  <p>Huc ego conceßi. Ba. pol mentiris. harpagandi ergò huc venis</p>
  <p>≤folio=D4≥</p>
  <p>Abi in malam rem. Pol. eam tibi affero, nisi me intromiseris.</p>
  <p>Ba. Quid intus autem facies? Pol. Conventurus herum tuum.</p>
  <p>Ba. Quem dicis herum? Pol. tuum. Ba. meum? Pol. tuum inquam
  ipsißimum,</p>
  <p>Iudaeum, quem Mosch nuncupant.</p>
  <p>Ba. DI immortales! ementitum nomen est. non Diabolus</p>
  <p>Acherunte sub ipso sic vocatur, nedum quispiam</p>
  <p>Heminum, quae deliramenta loqueris? atra te bilis agitat.</p>
  <p>Pol. Pix agitet atra te nebulo, tuoque capiti illuceat.</p>
  <p>Ba. Si dixeris convitium, solens more tuo fereris.</p>
  <p>Pol. Si dixeris mendacium, solens more tuo feceris.</p>
  <p>Age, primùm mihi responde, quis habitat hisce in aedibus?</p>
  <p>Ba. Quis habitet? Quod tua nil refert, percontari desine.</p>
  <p>Pol. Meâ ne refert plurimùm. Ba. num pellem huc affers bubulam?</p>
  <p>Pol. An rabiens morsit te canis? Ba. an te commorsit asinus?</p>
  <p>Pol. Sed aedes hae cuius sunt? Bar. Domini. Pol. cuiusnam Domini?
  Ba. mei.</p>
  <p>Pol. Quod nomen est? agedum, memora mihi. Ba. magnum facinus
  incipis.</p>
  <p>Pol. Quid ita? Ba. Quia si ante lucem ire occipias à primo
  nomine</p>
  <p>Concubium sit noctis, priusquam ad postremum perveneris.</p>
  <p>Pol. Opus est farto &amp; viatico ad eius nomen, vt tu
  praedicas.</p>
  <p>Ba. Minusculum autem est alterum, quasi vasculum vinarium.</p>
  <p>Pol. Quodnam igitur est? Ba. Ausculta, quò scias, &amp; hinc dein
  abeas;</p>
  <p>Argentiextenebrothesaurochrysonicochrysides.</p>
  <p>Pol. Apparet splendidum esse virum, contortuplicatum qui gerit</p>
  <p>Nomen. Ba. Ita sunt nunc hominum mores, longa habemus nomina.</p>
  <p>Pol. Quis ergò cluet? Ba. homo magnus est, sesquipede nempè
  longior</p>
  <p>Teipso. Iurium decoctor. Pol. num decoxit rem suam?</p>
  <p>Ba. Hei mihi, sum lingua lapsus. Doctor est primarius collegij.</p>
  <p>Pol. Fortaßè quinti, vbi Codex, podex; lex, pellex; vbi
  pulpita,</p>
  <p>Culcitra; pluteus, Plutus studium, propudium; lucubratio</p>
  <p>Stupratio; Camenae, cumenae; textus, lectus; Graeculus,</p>
  <p>Graculus; Ebraeus, ebrius; Curae, corae; devotio,</p>
  <p>Potio; pax. Ba. Imò enim, si tu scias, fatuus, insulsus est,</p>
  <p>Famelicosus, lußiculosus, cerdo, sordidus,</p>
  <p>Edentulus, pronaripendulus, merobibulus,</p>
  <p>Rapo, latro, balatro, fungus, truncus, futilis,</p>
  <p>≤folio=D5≥</p>
  <p>Mutilus, inutilis, Alchymista, Danista, perfidus, inuidus.</p>
  <p>Pol. Lepidissimum mihi narras hominem dignum quem colax</p>
  <p>Pipulis honoret, stipulis coronet, dignum quem corax</p>
  <p>Rostro petat, morsu edat, at monstrum hominnis eiusmodi!</p>
  <p>Vnde huc prosectus est? Ba. ex Vtopia. Po. non novi eam</p>
  <p>Regionem. Ba. Credo. nec novisti Nugipolyloquidoniam,</p>
  <p>Nec Gruniocorocotiam, nec Abrabadabram longè dißitam</p>
  <p>Regionis eiusdem provinciam. Pol. ex tam longè dissitus</p>
  <p>Locis? hem! non aliâs satis improborum hic est mortalium?</p>
  <p>Ni quoque peregrinos, barbaros, exoticos? Sed heus Ba. quid
  est.</p>
  <p>Pol. Vnde in domum hancce venit? Ba. vnde, nisi quod emercatus
  est?</p>
  <p>Pol. Aquo? Ba Iudaeo quopiam. Pol. cur ille verò vendidit?</p>
  <p>Ba. Coactus à magistratu. Pol. Iudaizauit forsitan?</p>
  <p>Ba. Immane quantum. Pol. Quidnam? Ba. Perfidia anquisitus est,
  quasi</p>
  <p>Nullo suffultus priuilegio omnes porcos &amp; sues.</p>
  <p>Quos offendisset, emerit &amp; diuendiderit popularibus.</p>
  <p>Pol. Mirum autem quod te tantam non coëmerit suem,</p>
  <p>Qui sis suilla carnis magnam impertiturus copiam,</p>
  <p>Ba. Mirum autem, quod te tantum verrem non coëmerit,</p>
  <p>Qui sis seminio quamque impertiturus porculam,</p>
  <p>Deinde nullum foenori &amp; vsurae daret pecuniam.</p>
  <p>Po. Quàm manifestario mentiris omnium nequißime.</p>
  <p>Be. Minimè. Cuiuis homini n. vel optimo vel peßimo,</p>
  <p>Quamvis desubito facile est facere nequiter. Pol. Verum quidem</p>
  <p>Modò dicis, sed mentitus es priùs basilicè: Nam mihi</p>
  <p>Dedit ipsi magnam foenori pecuniam, &amp; huius gratiâ</p>
  <p>Opus est mihi conuento nunc. Ba. alibi quaerendus est homo</p>
  <p>Quem quaeris. non in aedibus bisce. Pol. nondum habeo tibi
  fidem:</p>
  <p>Nec enim inaudiui quicquam. Certè Moschus hic habitat. Age</p>
  <p>Fac aut ego intromittar, aut ille euocetur protinùs.</p>
  <p>Ba. Vah. millies tibi dictum vis: aut hinc abi, aut te fustibus</p>
  <p>Abigam. Pol. Satis pro imperio, &amp; telum acuminatum habeo
  meum</p>
  <p>Tibi homuncioni crepitum excuterem pollentarium.</p>
  <p>Ba. Nunc scio te ludificatum huc aduenisse pol si non abis</p>
  <p>Aut fortunato gladio te fugientem hinc persequar.</p>
  <p>Pol. Vide sis, mox vapulare vis, nisi actutum taces. Ba. I
  modò.</p>
  <p>Pol. tot scilicet modis delusus. Bar. I modò.</p>
  <p>Fol. Ah crucior, lapidem non habere me. Ba. I modò Pol. vt tibi</p>
  <p>Mastigiae. Ba. I modò. Pol. cerebrum excutiam. Ba. I modò, I
  modò.</p>
  <p>Pol. Insanum qui me verbis concinnas tuis. Ba. I modò. abijt.</p>
  <p>Proh DI immortales obsecro vestram fidem!</p>
  <p>Quid ego hodiè negoti confeci malum?</p>
</div>
<div type="level1" xml:id="actus-iii.-scena-iii.">
  <head>18. Actus III. Scena III.</head>
  <p>Polyharpax.</p>
  <p>VT illum DI deaeque, &amp; superi, &amp; inferi, &amp;
  medioxumi</p>
  <p>Perdant, disperdant, sternant, fundant, tundant, rumpant
  miseriter.</p>
  <p>Truncent, deruncinent, averruncent, pellant, tollant, petant,</p>
  <p>Cedant, excerebrent, elumbent, exossent, atque expecterent,</p>
  <p>Qui primus aes alienum excogitauit, contraxit, dedit.</p>
  <p>Fecit; qui si daretur obviam, omne acerbitudinis</p>
  <p>Virus in eum vno rictuo ructu ego evomerem, exspuirem, darem</p>
  <p>Eundem buttubattam flebilem, debilem; ego, ipse, inquam, ego</p>
  <p>Caperem, raperem, plorabilem, lacrymabilem, miserabilem,</p>
  <p>Simodò datetur praestò, his manibus pungerem, dispungerem,</p>
  <p>Deartuarem, mutilarem, discinderem, &amp; diffindorem.</p>
  <p>In hasce qui me praecipitavit praecipitem miseris modis.</p>
  <p>Heu curas curiosas, rixas rixosas, heu anxios</p>
  <p>Angores, turbulentas turbas. O vos Vaeioves</p>
  <p>Date facite, conficite, vt homini isti sit per omne seculum</p>
  <p>Lux, crux; nox, nex; pax, pix, styr; coena, poena; salus,
  palus;</p>
  <p>Fata, atae; fama, flamma; ceres, febres; manes, fames;</p>
  <p>Tit vestis, pestis, surae, furiae; sit thorax, corax;</p>
  <p>Cerebrum feretrum; lumbi, pugni; jecur, acor; color,</p>
  <p>Dolor; calor, squalor, labra, flagra; corpus, morbus sit
  homini.</p>
  <p>Sed quid tam graphicis &amp; tam tragicis extrementùm huius
  hominis</p>
  <p>Insector? quin meipsum diris devoveo dirißimis,</p>
  <p>Aut illum Moschum, quem monstrum aliquod alere tam scio,</p>
  <p>Quàm me modò ludificatus est nebulo ille bipedum quadrupedum</p>
  <p>Nequißimus, improbißimus, impurißimus omnium.</p>
  <p>Malum quod isti DI deaeque omnes duint,</p>
  <p>Sic mea consilia perturbat penißimè;</p>
  <p>Nullum pol hodiè genus est hominum tetrius</p>
  <p>Nec minus bono cum iure quàm Danisticum.</p>
  <p>Quid autem? Expiscandum est enim, vtrum se res ita habeat.</p>
</div>
<div type="level1" xml:id="actus-iii.-scena-iv.">
  <head>19. Actus III. Scena IV.</head>
  <p>Barrabas. Moschus.</p>
  <p>BEnè prospereque hoc operis proceßit mihi,</p>
  <p>Amoui à foribus maximam molestiam.</p>
  <p>Mo. Aedepol, dedisti nunc operam allaudabilem.</p>
  <p>Ba. Hoc est serui facinus frugi, facere quod persequor,</p>
  <p>Ne morae molestiaeque imperium herile habeat sibi;</p>
  <p>Nam qui hero ex sententia seruire seruus postulat,</p>
  <p>In herum matura, in se sera condecet capessere.</p>
  <p>Sin dormitet. ita dormitet, seruum sese vt cogitet.</p>
  <p>Mo Probè sapienter atque sobriè. Ba. Si quid bonis</p>
  <p>Bene fit, esse idem &amp; graue &amp; gratum solet.</p>
  <p>Mo. Facis quod te dignum, perquam frugi seruus es,</p>
  <p>Quae res benè vortat &amp; mihi &amp; tibi, &amp; rebus meis,</p>
  <p>Cui praedae opera detur, scis, tenes, intelligis.</p>
  <p>Ba. Communicasti mecum consilia omnia,</p>
  <p>Ea caussa ad hoc exemplum me exornaui ego.</p>
  <p>Mo. Si quam rem accures sobriè aut frugaliter,</p>
  <p>Solet illa rectè sub manus succedere.</p>
  <p>Atquè aedepol firmè, vt quisquè rem accurat suam,</p>
  <p>Sic ei procedit, post principia denique</p>
  <p>Si malus aut nequam est, malè res vertunt, quas agi</p>
  <p>Sin autem frugi est, cueniunt frugaliter.</p>
  <p>Ba. Hanc tu rem exorsus est facetè &amp; callidè,</p>
  <p>Igitur prouenturam benè confido tibi.</p>
  <p>Mo. Tace, parce voci, praeda progreditursoras.</p>
</div>
<div type="level1" xml:id="actus-iii.-scena-v.">
  <head>20. Actus III. Scena V.</head>
  <p>Polyharpax. Moschus. Barrabas.</p>
  <p>Henno.</p>
  <p>DI mali mali quid porto! Sed vbi inveniam ego Moschum?</p>
  <p>Vbi ego illum scelerosum. miser, atque impium inveniam, aut vbi
  quaeram?</p>
  <p>Hoccine tam audax facinus facere ausum!</p>
  <p>O sceleralò mores ò perfidiam ò malitiam!</p>
  <p>O non incendio &amp; suspendio, sed infernalibus</p>
  <p>Poenis Gehennae rapiendam, ruendam, agendam Satanicè,</p>
  <p>Tyrannicè! deludificauit me homo ille indignis modis.</p>
  <p>Sed vbi quaeram, aut quò primùm intendam? Ba. cessas alloqui?</p>
  <p>Mo. Ego illam ante aedes praestolabor praedam scilicet meam,</p>
  <p>Cuius ego hic ludificabo corium, si vivo, probè.</p>
  <p>He. Pol naso plus vides, quàm oculis, en illic lumbri¬cus</p>
  <p>Proreptat ex sterquilinio, effossus senex nequißimus.</p>
  <p>Mo. Polyharpagem salute plurima impertit Moschus tuus.</p>
  <p>Pol. In maximam malam crucem salute cum tuâ scelus.</p>
  <p>Mo. Quid agitur? Pol. quid agatur hominis propudium, carnifex!</p>
  <p>Me. Quid hic stabas? Cur non recta introibas? Pol. Caeterùm</p>
  <p>De exclusione verbum nullum. Mo. Quid taces?</p>
  <p>Pol. Sanè, quid verò mihi patent semper fores.</p>
  <p>Mo. Ehem! quasi verò vnquam occlusas aedes has offenderis.</p>
  <p>Pol. Si fecisti, nega. Mo. Equidem praestolabor heri totum
  diem.</p>
  <p>Pol. At quem, trifurcifer? Mo. Te. Pol. Mene? Mo. Teipsum. Pol per
  gulam</p>
  <p>Per herclè per tuam mentiris. Mo. Abi sis bellua.</p>
  <p>Continuò adueniens inijcis mihi calumniam.</p>
  <p>Pol. age dic mihi, non habitas hic? Mo. habito, quiltum posteà</p>
  <p>Pol. Hic hesterna te luce quaesiui. Mo. si fas est credere.</p>
  <p>Pol. Per animam quaesiui. Mo. quem verò? Pol. te. Mo. Imò te
  quaesisse te¬</p>
  <p>Ipsum, si vera praedicanda, fatendum esset tibi.</p>
  <p>Pol. Etiam derides? febris, senium, vomitus, pus. HI. haec
  nomina</p>
  <p>Sunt huius vera febris, senium, vomitus, pus. Mo. Ais etiam</p>
  <p>Tu falsa? Pol. Imò verißima. Mo. imò ais falsißima.</p>
  <p>Pol. Tace, aut oculos elidero, itidem vt saepiis faciunt eoqui;</p>
  <p>Aut improbißimo tibi homini malas edentauero.</p>
  <p>He. Ego te iuuare volo, modò istum nequam verbera</p>
  <p>Mo. Hominem ego iracundiorem, quàm te, vidi neminem.</p>
  <p>Pol. At ego maledicentiorem, quàm te, noui neminem.</p>
  <p>Mo. Minacias ego istas flocci non facio tuas.</p>
  <p>Et ego magnifica verba tua, &amp; istam magnam barbam tuam</p>
  <p>Non pluris facio, quàm ancillam nostram, quae latrinam lauat.</p>
  <p>Mo. Quis ante nostras aedes tevidit? Pol. rogas? Quis viderit,</p>
  <p>Nisi tuus ille seruus, Domini quàm simillimus.</p>
  <p>Mo. Non credo. Pol. Vis ergò euocari illum hinc foràs? Mo. volo
  maximè.</p>
  <p>He. Heus nebulo nebulonum nequißime peßime huc veni</p>
  <p>Foras. Ba. Quid tute hominem hominum omnium teterrime</p>
  <p>Venisti huc externatum? Mo Agas quod in manum est.</p>
  <p>Pol. Hoc primùm dic mihi, an tuus hîc herus est, an non? taces?</p>
  <p>Ba. Quid istud autem quaeris? Pol. Vel ai, vel nega. Ba. &amp; aio
  &amp; nego simul.</p>
  <p>Quid ampliùs à me postulas? alterutrum tantum à me petis,</p>
  <p>Vtrumque sed ego do tibi. Mo. Rectè respondes, scitus es homo.</p>
  <p>He. Est vnus nequam sicut alter, ambo nequam pessimi.</p>
  <p>Pol. Profectò quantò magis magisque cogito,</p>
  <p>Nimirùm das mihi maximam versutiam,</p>
  <p>Ita me video abs te astutè labefactarier.</p>
  <p>Mo. Nihil ego vel occultè vel astutè soleo agere.</p>
  <p>≤folio=E≥</p>
  <p>Meus vt est animus, ita etiam eloquor. He. Si DIs placet.</p>
  <p>Pol. Age, in trivio relinquam, quod si non adfuerim heri,</p>
  <p>Vt adfui tamen certißimè. Mo. non adfuisti tu tamen.</p>
  <p>Pol. Concedo lubens, tamen adfui, adsui tamen. Mo. nescis
  quidem</p>
  <p>Nihil nisi vnicum adfuisse fabularier.</p>
  <p>Pol Imoscio tetriorem nunquam quenquam belluam</p>
  <p>Vidisse, quàm te. Mo Non me verbis aedepol tuis</p>
  <p>Nunc territas, praesens praesenti dum facis mihi</p>
  <p>Convicium. profectò non inulctum hinc auferes.</p>
  <p>Pol. Orationis sine me tramam inceptam absolvere</p>
  <p>Nec interpella. Mo. perge porrò dicere.</p>
  <p>Pol. Quod si non adfuerim heri; quòd tantùm pono tamen,</p>
  <p>Nullus vero concedo, non ego tempori satis</p>
  <p>Hodiè venirem? Mo. maximè si vel cras, vel perendie,</p>
  <p>Id refert perparum modò perficiatur ius meum.</p>
  <p>Pol Quodnam? Mo. de pignore. Po pignus nec tibi do, nec debeo.</p>
  <p>Mo. Non debes? Pol. non. nec erit quidem dandum tibi.</p>
  <p>Ipsus enim termini dies nondum praeterierat</p>
  <p>Heri. Mo fateor. at hodie effluxit Pol. Cur igitur heri</p>
  <p>Non intromissus in aedes sum tuas, vt solverem?</p>
  <p>Mo. Cur igitur non venisti in aedes tu meas, vt solueres?</p>
  <p>Pol. Non potui. Me. Quis prohibuit? Po Quis? nisi nebulo
  praesentarius.</p>
  <p>Ba. Ego prohibuerim, qui te nusquam vidi gentium</p>
  <p>Nisi nunc? Pol. Cur id negas? Ba. quia vera didici dicere.</p>
  <p>He. Pol quod didicisti nunc dediscis, haud aequum facis</p>
  <p>Ba. Tu verò, quae didicisti, exerces nunc mendacia.</p>
  <p>Pol. Tu qui quae facta inficiare, quem ego iam hic convincam
  palàm.</p>
  <p>Ba Quibus argumentis autem? nullis arbitror. Pol. imò plurimis.</p>
  <p>Non hasce pultaui fores? non prodijsti furcifer?</p>
  <p>Ba. Ego vero pernego. Pol. negas? non propulisti ab aedibus</p>
  <p>Intrare me volentem? Ba. Ego verò pernego. Pol. negas? ehem.</p>
  <p>Non dixti, quod coactus à magistratu hic herus tuus</p>
  <p>Vendiderit aedes hasce, &amp; nescio, quem virum</p>
  <p>Peregrinum, barbarum atque exoticum, cuius te esse famulum</p>
  <p>Emercatum fuisse! negas &amp; hoc. Ba. Ego verò pernego.</p>
  <p>Mo Laruis intemperijsque plenus est; quid verbis est opus?</p>
  <p>He. Nugis mendacijsque pleni estis, quid verbis es opus?</p>
  <p>Pol. Certè cùm te contemplor, &amp; formam agnosco tuam;</p>
  <p>Statura, sura, tonsus, oculi, nasum, dens, labra,</p>
  <p>Vox, malae, mentum, barba, collum; totus; quid opus est</p>
  <p>Verbis? Certè ipsus es, ipse ipsißimus. Ba. Equidem</p>
  <p>≤folio=E2≥</p>
  <p>Certè idem sum, maneoque qui semper fui. He videlicet</p>
  <p>Homo nequam es idem, idemque manes. Ba. here, solas mulieres</p>
  <p>Praegnantes reddi, &amp; parere existimabam; num mares</p>
  <p>Quoque impraegnantur? Mo. Quid ita? Ba. non audis me ego peperi</p>
  <p>He. Phantasmate gravidus fuisti, sed properisti insaniam.</p>
  <p>Mo. Age porrò nuncquid habes in promptuario</p>
  <p>Tuo aliud argumentum? num quoque caussa est addita,</p>
  <p>Curvendidit? Pol. etiam. Mo quaenam illa? Pol. quòd videlicet</p>
  <p>Nullo suffultus priuilegio omnes porcos &amp; sues</p>
  <p>Quos offendisset, emerit, &amp; revendiderit popularibus.</p>
  <p>Ba. Ha ha he videte quaeso, ridete omnes, ridete obsecro,</p>
  <p>Videte, quàm mentitur, impudente quid impudentius!</p>
  <p>Mo. Propemodum ventris edidissem crepitum, ceu ficulneo</p>
  <p>Olim Priapo contigit; qui maximo suo malo</p>
  <p>Nocturna Canidiae Saganaeque spectauit sacra.</p>
  <p>Pol. Mihi verò non est ridiculum à vobis riderier.</p>
  <p>He. An ignoras, quòd calamitatem irrisio sequitur.</p>
  <p>Ba. Nec herclè iniuria: mentitur enim, rumpantur vt trabes.</p>
  <p>Mo. Quis caecus non videat? quis bardus non intelligat,</p>
  <p>Immane quantum crassum hoc, porcos &amp; sues</p>
  <p>Emere Iudaeum, &amp; iterùm Iudaeis divendere?</p>
  <p>Ba. Ita vincis argumentis, vt volat asinus,</p>
  <p>Grallis incedit vacca, sus cytharâ canit.</p>
  <p>Pol. Iniuriam mihi facis manifestariam. Ba. ain verò canis?</p>
  <p>He. Quid?tunc meum herum nuncupes canem? tecum volo</p>
  <p>Me verberare, quando vel ad huc dixeris semel.</p>
  <p>Mo. Ego meum persequar ius, pactione pro nostra meum</p>
  <p>Ego posco pignus. Pol intestato non dabitur tibi,</p>
  <p>Perfidiae, fraudis, sceleris, periuri plenißime.</p>
  <p>He. Sunt magna facinora: &amp; tamen est puta pura veritas.</p>
  <p>Pol. Vnoverbo absoluam. Iudaeus es, quid nunc convicier?</p>
  <p>Mo. In ius ego te scelestem rapiam, in ius mecum ambula.</p>
  <p>Pol. Ergo non ampliùs privatim res potest</p>
  <p>Decidi, sed mihi bellum incidis publicum?</p>
  <p>Mo. Quid ni? non postulem, quod ius&amp; leges postulant?</p>
  <p>Po. Age vt placet, ostendetur, quàm mecum indignissimè</p>
  <p>Agas. Mo. Ego nec sycophantiose quicquam ago, nec malefice.</p>
  <p>Pol. DI te disperdant. Ma. at ego te. He. tace, nondum omnium</p>
  <p>Sed occidit dierum nescis, quid vesper vehat</p>
  <p>Serus. Pol. Non fugio iudicium, tuas neque metuò</p>
  <p>≤folio=E3≥</p>
  <p>Minas. Divina Nemesis est, quae tantam iniuriam</p>
  <p>Haud sinet inultam. Etsi premar, non opprimar.</p>
  <p>Mo Quid linguâ largus es? loquendo totum quid laceras diem?</p>
  <p>Quin quod nunc instat agis, &amp; sistis te quamprimùm iudici.</p>
  <p>Ba Hominem adepol infęlicem, qui patronam comprimat suam;</p>
  <p>Nam quando quid scelesti fecit, lingua pro illo peierat</p>
  <p>Pol. Aßiste altrinsecus, atque onera hunc maledictis morio,</p>
  <p>Mala ingere multa. He. iam ego te differam dictis meis</p>
  <p>Veterator. Pol. ita est He. Sieleste. Pol. dicis vera. He.
  verbero.</p>
  <p>Mo Oculum ego tibi effodiam, si addideris unum verbulum.</p>
  <p>He. Dicam tamen. Nam si sic non licebit, luscus dixero</p>
  <p>Po. Pergas. He bustirape. Pol. certè. He, furcifer. Pol. dictum
  optimè.</p>
  <p>Mo. Ad iudicem cucurri nunquam aequè cursim vt curram modò.</p>
  <p>Po. Sacrilege, socio fraude, fraudulente, infamis, &amp; avide,</p>
  <p>Haerediorum devorator, aeruscator, exsuctor,</p>
  <p>Silicernium seniosum, quisquiliae hominum impurissimae.</p>
  <p>Sine respirem, vel interim tu perge, He. Fur Po. Babae.</p>
  <p>Commixium coeno sterquilinium publicum.</p>
  <p>Impure, inhoneste, iniurie, illex &amp; labes popli,</p>
  <p>Procax, rapax, trahax, mordax furax, fugax,</p>
  <p>Mo. Bombax. Pol. In pertusum ingerimus dicta dolium.</p>
  <p>Mo. Tu verò poenas maledicentiae tuae dabis;</p>
  <p>Nam rectà nunc eo ad praetorem. He. Vade in diaboli</p>
  <p>Nomine. non nescit &amp; praetor, quid album vel nigrum siet.</p>
  <p>:</p>
</div>
<div type="level1" xml:id="actus-iii.-scena-vi.">
  <head>21. Actus III. Scena VI.</head>
  <p>Polyharpax. Viator.</p>
  <p>EGo miser meis periclis, sum per maria maxima</p>
  <p>SVectus capitali periclo, per praedones plurimos</p>
  <p>Me servavi, salvus redij, nunc hic dispereo miser.</p>
  <p>Vi. Teipsum quaerebam. Po. Quid mihi rei tecum est? Vi. nihil.</p>
  <p>At satis opinor cum Iudaeo, in ius qui te vocat, ideò</p>
  <p>Quod pignoris satis recusas factionem debiti.</p>
  <p>Po, Quis in ius me rocat? Vi. Iudaeus Moschus. Po. Moschus?
  hem.</p>
  <p>Vi. Ita est, cupit enim tecum bello congredi perendie.</p>
  <p>Po. Intelligo. Vi te ergo sistes in loco &amp; dicto die.</p>
  <p>Po. Non est, quod ambigas. Vi. Abeo, tu basilicę vale.</p>
  <p>Po. In ius vocatus sum. Quid faciam? modò ne resciscat parens.</p>
  <p>Adibo Lugrum, &amp; huius consciam faciam rei.</p>
  <p>≤folio=E4≥</p>
</div>
<div type="level1" xml:id="actus-iii.-scena-vii.">
  <head>22. Actus III. Scena VII.</head>
  <p>Brennus. Attabus. Musophilus.</p>
  <p>E me moneitis, memini ego officium meum probè.</p>
  <p>In hacce viâ procumbam regiâ, &amp; mendicum agam,</p>
  <p>Vos ex insidijs sitis illic intereà loci,</p>
  <p>Si praeda venerii obviam, vobisque tesseram</p>
  <p>Reddidero, vt occurratis ocyter atque extempulò.</p>
  <p>Sed ecce praedantem, quam volumus, adrentita conspicor.</p>
  <p>Mu. Equidem puer, non longè patrijs absumus focis,</p>
  <p>Velim igitur, vt adventum praecurrens nuncies meum;</p>
  <p>Curre ocyus, &amp; cognosce, parentes quomodo mei</p>
  <p>Animati sint; Quod si videbis laetos ob reditum meum,</p>
  <p>Recurre narraturus, sin minus, haud ad me redi.</p>
  <p>Br. Ah mi viator, ah here bone, respice miseriam meam,</p>
  <p>Miserum me respice hominem, vt corpus largiatur tibi DEVS</p>
  <p>Sanum, det incolumem tibi vitam, fortunet itiner tuum,</p>
  <p>Defendat à latronibus, tueatur à praedonibus.</p>
  <p>Ab miviator, centuplum restituet in coelis Deus.</p>
  <p>Mu. Cape, non iam plura habeo, nec pluria dare iam queo,</p>
  <p>Quid? hem gladium apprenendis? oh es tatro? oh insuper</p>
  <p>Adrentitantes plures. At. Huc cedo sanguinem aut pecuniam.</p>
  <p>Mu Quid hoc in publica via? At Latronum est. Mu. Integrum meum</p>
  <p>Cladium vt haberem, omnes vos in fugam. Br. Hem minacias?</p>
  <p>At, Contundite, tundite, rumpite, quid cessatis? Quid morae
  est?</p>
  <p>Mu. Compescite quaeso vim, compescite violentiam,</p>
  <p>Dabo omnia. At. Vestes exue, tu tuas illi indue.</p>
  <p>Cedo restim, suspendamus bestiam. Mu. ô vos obsecro.</p>
  <p>Eheu. si quis timor Dei est, si quae miseratio est,</p>
  <p>Mihi parcite, parcite, obsecro, mihi parcite, parcite.</p>
  <p>Br. Frustrà precaris. At. Vbinam restis est? restim date.</p>
  <p>Vt perduaxit vosmet fulmine saeuo Iuppiter.</p>
  <p>Mu. Ah si quid inter bestias &amp; homines est discriminis!</p>
  <p>Ah si in vobis humanitatis est scintillula.</p>
  <p>Ab humana humani hominis si suxistis vbera,</p>
  <p>Ah misereamini !ah vitae atque corpori meo</p>
  <p>Parcatis. Br. Attabe miserere. At. quid miserere! bestia</p>
  <p>Morietur, hancce restim rodet ex hac arbore.</p>
  <p>Mu. Eheu vos homines, homines este! spolia si mea</p>
  <p>Tenetis, quid de vita, quid vobis de corpore</p>
  <p>Accedet lucri? Eheu si cor carneum &amp; non saxeum</p>
  <p>E 5.</p>
  <p>Est intus. Br. Attabe miserere. At. vt vivas, actutùm hinc abi,</p>
  <p>Vos me sequimini. Br. Ferreum sit cor licet mihi,</p>
  <p>Tamen me valdè movit ille supplicijs suis.</p>
  <p>Mu. Latrones hinc abierunt. Vae miseromihilpudet</p>
  <p>Domum venire hoc habitu, exsutum vestibus &amp; bonis</p>
  <p>Omnibus. ab olim vt mortuus essem in prima infantia!</p>
  <p>Nunc ferre cogor miserias, quas philosophi</p>
  <p>Olim subiere sua spinte voluntarias;</p>
  <p>Nam praeter aquam atque panem (tam stolidi homines erant)</p>
  <p>Nihil admittebat in culinam stomachi, nisi dies</p>
  <p>Festus ageretur, tunc addebant pani caseum;</p>
  <p>O mihi daretur rsu &amp; esu, vt agerem gratias;</p>
  <p>Domi interim indulgere solent convirijs meris,</p>
  <p>Tuburcinantur pergraecantur, thermopotant gutturem,</p>
  <p>Foenori inhiant, lucrumque captant vsurarium.</p>
  <p>Sed eiquid visceribus tumultuantibus loquor,</p>
  <p>Quin adeò pagum proximum, &amp; ostiatim peto cibum!</p>
</div>
<div type="level1" xml:id="actus-iv.-scena-i.">
  <head>23. Actus IV. Scena I.</head>
  <p>Moschus. Polybarpax. Viator. PRAETOR.</p>
  <p>Sulpitius. AEmylius. Flauius.</p>
  <p>Plemminius. Henno.</p>
  <p>HIc litis dictus est dies. Sed an adest aduersarius</p>
  <p>Ille, satis factionem qui mihi negat pignoris?</p>
  <p>Vi. Adest sanè. Mo. Heus Polyharpax, propius ocyus torque huc
  gradus;</p>
  <p>Isti, quos conspicaris, ostendent, res quomodo se habeat,</p>
  <p>Num debeas nec ne. Pol. non fugio quenquam, nec quicquam vnquam
  ego</p>
  <p>Praevaricor, hic adsum. quid vis? Mo. Quaeris? Pignus meum.</p>
  <p>Pol. Egone pignus tibi? Elephantem musca parturiet priùs.</p>
  <p>Vi. Praesens hîc Rabbi Mosche Praetor humanissime,</p>
  <p>Contra Polyharpagem actionem suscipere vult bellicam.</p>
  <p>Diemque petijt hunc, vt diceretur ei; sicut quoque</p>
  <p>Feci. Quod officij mei ratione contestor. Pr. Benè.</p>
  <p>Iu Mosche ascendas, illum tu Polyharpax occupes locum.</p>
  <p>actoris est, vt actionem fundamentum iudici</p>
  <p>Proponat. Ergò dic rem Mosche breviter &amp; dilucidè,</p>
  <p>Mo Mallem molestiam creare nobis nullam, Iudices,</p>
  <p>Vi qui scio controversiis vos gravibus obrutos.</p>
  <p>He. Nolite credere, litigiosus nequam semper est.</p>
  <p>Mo. At cum Polyharpax omne contra iusque fasque iniuriâ</p>
  <p>Me mactet evidenti, nec, quod confirmavit syngrapho</p>
  <p>Firmum velit esse, vos modò cogor implorare Iudices,</p>
  <p>Vt ita, quod ipse nequeo, vestra auctoritate consequar,</p>
  <p>Vestrisque calculis. Et equidem sartis tectis omnibus</p>
  <p>Actoris privilegijs, superfluaeque probation-</p>
  <p>Nis protestatione praemißa, novistis Iudices,</p>
  <p>Insigne charitatis esse signum, rem propriam &amp; suam</p>
  <p>Sic alteri seu accommodare, sive mutuò dare,</p>
  <p>Vt Dominus interim iure dominij sui non statuere</p>
  <p>Eâ de poßit. sed vt in alterum vsusfructus hinc rei.</p>
  <p>Redundet vniuersus. Ex quo concludendum est firmiter,</p>
  <p>Non solum mutuum reddendum simpliciter cum foenore,</p>
  <p>Sed etiam gratitudine cum summâ reddendum debitum;</p>
  <p>Ita quidem, vt debitor obligetur cesso termini die</p>
  <p>Vel pignus, si quod depositum, redimere, vel deperdere.</p>
  <p>Iam verò, Iudices, in isto me censendum esse numero,</p>
  <p>Qui tale charitatis munus praestiti aduersario,</p>
  <p>Vt cognoscatis, ibo recensitum, quid acciderit noui.</p>
  <p>He. Vt nebulo mentietur. Pr. Tu viator, ne siet</p>
  <p>Molestus, aliquò concludas He. oh, oh! quo trudor ego miser?</p>
  <p>Vi. Cur non taces? He. Tacebo. Vi. Iussus ni hunc te carcerem</p>
  <p>Datrudo. He. Quid ego feci? Vi. Vapulabis in taces.</p>
  <p>He. Tacebo sicut mus. Pr. Nunc Mosche orare pergito.</p>
  <p>Mo. Calendis Aprilis currentis anni, nonnagesimum</p>
  <p>Et nonum quem numeratis; nos verò quintum &amp; millesimum</p>
  <p>Trecentesimum item &amp; sexagesimum, Polyharpax hic venit</p>
  <p>Ad me, subnixè me rogans, vt aeris quinquam, mutuò</p>
  <p>Ei darem talenta Ego, cum vellem gratificarier</p>
  <p>Homini, relinquo precibus eiusdem locum, pecuniâ</p>
  <p>Quam petierat, elocatâ Cùm verò subesse periculum</p>
  <p>Mihi videretur non mediocre, agebam tum rem cautius,</p>
  <p>Oppignorari mutuum iubens. Ibi,cum non foret,</p>
  <p>Quod aeri tanto responderet, homo sripsum pignoris</p>
  <p>boco mihi proponebat: ast vt benevolentiam meam</p>
  <p>Hoc ipso contestaret &amp; contestatam relinquerem,</p>
  <p>Inbum inißimum arbitrans, si pignoris acciperem loco</p>
  <p>Animal ratione, mente sensibusque rationalibus</p>
  <p>Constans. Tandem ergò sic convenimus ambo inter nos invicem,</p>
  <p>Vt nist trimestri spacio fuerit argentum mihi redditum,</p>
  <p>Ex pactionis formula mihi copiam plenariam</p>
  <p>Datam, tributam, permissam, concessam ex iure &amp; legibus.</p>
  <p>Secandi libram frusti carnosi ex corpore suijpsius;</p>
  <p>Ego numeratum trado argentum, dat Polyharpax syngraphum:</p>
  <p>Quid accidit autem? Tempus &amp; solutionis terminum</p>
  <p>Exspecto. Venit, abit; insuper vnus &amp; alter praeteris dies,</p>
  <p>Ille bonus debitor nusquam apparet; quod postquam cernerem;</p>
  <p>Omnes, quas possum, occasiones conveniundi hominis amo,</p>
  <p>Observo, capto. Fortè fortunâ in platea publicâ</p>
  <p>Offendo, caussam scitor, quare pignus non redemerit</p>
  <p>Solutione facta mutui Sed ille contra protinùs</p>
  <p>Stomachari, debacchari, multis insectari iurgijs,</p>
  <p>Se, mutuum acceptum quò solueret, adfuisse dictitans;</p>
  <p>Ego quamvis responderem molliter &amp; rationibus bonis</p>
  <p>Probarem, neutiquam adfuisse pertinaciter tamen</p>
  <p>Polyharpax id negare frigidissimis rationibus,</p>
  <p>Quin imò acerbis exsecrationibus obtestari, ne nucem</p>
  <p>Cassam mihi propter pignus se debere; mutuum tamen</p>
  <p>Cum foenore redditurum. Tum, quod scilicet optimè mei</p>
  <p>Iuris eram conscius, accipere nolebam, praesertim quia</p>
  <p>Polyharpagem admodùm videbam pertinacem. Nam viri</p>
  <p>Id esset nauci, qui quod summo iure suum esset; non tamen</p>
  <p>Reposceret: profectò suspicionem aufugere vix potis</p>
  <p>Esset quod ne teruncius sibi foret iuris. Ergò vos</p>
  <p>OIudices, Badonai, qua par est reverentia, peto,</p>
  <p>Vt ius, de quo modò dixi, pignoris, faciatis integrum</p>
  <p>Mihi, potestas concedatur sectionis, syngraphi</p>
  <p>Suipsius tenore confirmatae, concessae, datae.</p>
  <p>Pr. Tuum Mosche actionis terminum &amp; scopum cognovimus;</p>
  <p>Nunc audiemus, quid sit responsurus Polyharpax reus,</p>
  <p>Num litem sit contestaturus. &amp; quonam modo.</p>
  <p>Quid ergò tu respondes ad libellum? fac compendio.</p>
  <p>Pol. Etsi vos prudentißimi atque Consultißimi viri,</p>
  <p>Potiùs meum fuisset, actionem hanc adversarium</p>
  <p>Contra meum instituere, vt qui praesigni quadam iniuria</p>
  <p>Afficiar, deque eadem conquerendi apud vos iudices</p>
  <p>Extremum me neceßitatis telum cogat: Cum ta nen</p>
  <p>Vbique gentiùm serè sic comparata sit hominum</p>
  <p>Mala indoles malorum, vt quò minus hal et iuris quispiam,</p>
  <p>Tanrò plus arrogare sibi laboret, &amp; loquacior</p>
  <p>Sit quavis muliere, quovis aere Dodonaeo de suo</p>
  <p>lure: Imò, praevenire dum satius, quàm praevenirier,</p>
  <p>Non accusatione solùm Iudices praeoccupet,</p>
  <p>Verùm etiam falsis adversarium impetat mendacijs;</p>
  <p>Quid ego demirer, si me contra Moschus iudiciariam</p>
  <p>Instituat actionem, cum contrà, me contra illum quidem</p>
  <p>Par esset? At quia cecidit ita, ferendum, quod nullo modo</p>
  <p>Potest mutari. Breviter autem quo respondeam,</p>
  <p>Affirmat Moschus argenti talenta quinque, mutuó</p>
  <p>Mihi dedisse id fateor. asserit me pignoris loco</p>
  <p>Pondo frusti carnosi ex corpore meo ius &amp; copiam</p>
  <p>Solutionis termino elapso, conceßisse, fateor</p>
  <p>Id quoque. Solutionis terminum elapsum esse, fateor id quoque</p>
  <p>Moschum argentum non accepisse denique, fateor id quoque.</p>
  <p>Id verò pernego, satisfactionem nempè pignoris</p>
  <p>Eidem me debere. Cur enim, quod extremè sacro</p>
  <p>Repugnat iuri, contra fas &amp; omne ius adstringerer</p>
  <p>Ad illius conceßionem? Cum die ipso termini</p>
  <p>Suffarcinatus auro Moschum conuenire voluerim,</p>
  <p>At ille me sycophantiosis technis circumuenerit!</p>
  <p>Itaque narrata, prout narrantur, simplicißimè nego,</p>
  <p>Et dico iniustam esse actionem Moschi, multò autem minus</p>
  <p>Ad sectionis copiam praestandam me tenerier.</p>
  <p>Sicque negatiuè litem contestor contra aduersarium,</p>
  <p>Et vestrâ me sententiâ à temeraria &amp; iniquißima</p>
  <p>Ipsius actione absolui humillimè rogo.</p>
  <p>Pr. Audiuimus à Moscho actionem, collegae mei optimi,</p>
  <p>Contra Polyharpagem institutam, nec non intelleximus,</p>
  <p>Negatiuè accepisse iudicium Polyharpagem;</p>
  <p>Cum verò non sufficiat actionem solam instituere,</p>
  <p>Sed institutam planè peropus sit probare, neceßitas</p>
  <p>Itaque probandi regulariter incumbit. Rogo</p>
  <p>Vos ergò mei collegae, vestra quaenam sit sententia?</p>
  <p>Sulp. Et quis dubitare poßit hac de re. Si sufficeret enim</p>
  <p>Actio suscepta, quis hominum vnquam offenderetur innocens?</p>
  <p>Itaque mi Praetor, eandem tecum confoveo sententiam.</p>
  <p>Aem. Nec ipse quid habeo, quod me diducat in contrarium.</p>
  <p>Flav. Et in hoc me votum vos commilitones ducitis;</p>
  <p>Et Martianus, qui probandi ait, neceßitas ei</p>
  <p>Incumbit qui agit. Et Paulus, qui probationem ei</p>
  <p>Qui dicit, &amp; non qui negat, inquit, meritò incumbere.</p>
  <p>Ple. Communt quod votum dedistis omnes, &amp; idem ego.</p>
  <p>Pr. Ergò tu Mosche cogitabis de probationibus,</p>
  <p>Quibus eas evictum, tibi satisfactionem pignoris</p>
  <p>Polyharpagem debere. Nam te non probante, absolvitur</p>
  <p>Qui convenitur, vt Antonius Imperator testis est.</p>
  <p>Mo. Res est meridiana luce clarior,</p>
  <p>In iure tota posita, nec indiget probationibus.</p>
  <p>Equidem ne dicam de confeßione mei aduersarij,</p>
  <p>Qua nulla potior, nulla probatio haberi firmior potest,</p>
  <p>Confessus est me mutuasse ei dictam pecuniam;</p>
  <p>Confessus est sese accepisse pecuniam, Confessus est</p>
  <p>Se pondo librae frusti carnosi mihi pignoris loco</p>
  <p>Vel obsidis instar constituisse ratißimi; Confessus est</p>
  <p>Praeterfluxisse constitutum terminum; Confessus est</p>
  <p>≤folio=F≥</p>
  <p>Solutionem nondum factam. Qui negabit pignoris</p>
  <p>Ergò satisfactionem? Quid rei istud est, ô Iudices?</p>
  <p>Fatetur se debere pignus, &amp; se non debere idem</p>
  <p>Fatetur. Se debere quidem, quòd vltra termini diem</p>
  <p>Solutio suspensa sit; se non debere, quòd domi,</p>
  <p>Cum reddere voluisset debitum, me non offenderit.</p>
  <p>Quid hoc est aliud, quàm lavare vestem, nec madefacere.</p>
  <p>Certè si tali pacto posset aes alienum solvier,</p>
  <p>Iamdudùm solvisset Polyharpax; iamdudum mihi satis</p>
  <p>Fuisset factum, nec in hac vllus civitate debitor</p>
  <p>Vel esset, vel solvendi celeritate vinceret hunc meum.</p>
  <p>In praesens non impugno, sed adversario strenae loco</p>
  <p>Volo donatum, quod fortasse libro octavo Moysis;</p>
  <p>Volo donatum, quod fortasse libro quinquagesimo</p>
  <p>Primo digestorum indigestorum, aut 3.</p>
  <p>Libello Codicis, aut 5. Institutionum legerit</p>
  <p>Modum solutionis huncce. Creditori debitum</p>
  <p>Si quis voluerit reddere, nec reddit tamen, omninò est idem,</p>
  <p>Ac si soluisset id. Tenesne solutionis hunc modum?</p>
  <p>Imò percalles optimè. Sed te docebo vir bone,</p>
  <p>Alium modò finem exspecta incepti sermonis mei,</p>
  <p>Nam citiùs carnes ego suillas comederim,</p>
  <p>Quàm tu probaveris ipso termini die</p>
  <p>Te convenire me voluisse, sed domi</p>
  <p>Me non fuisse, vel simulasse me domi</p>
  <p>Non esse Taces? Convictus es lepidißsime</p>
  <p>Solutor debitorum. Et quid ni Iudices?</p>
  <p>Nam si negat debere sese pignoris</p>
  <p>Solutionem testimonio sui ipsius</p>
  <p>Mendax &amp; falsus repperitur. sin ait</p>
  <p>Quid ampliùs? Convictus est, vel aiat, vel neget.</p>
  <p>Hoc igitur vnum restat iudices, vt lecto syngrapho</p>
  <p>Communi condemnetis Harpagem sententiâ ad satis</p>
  <p>Depositi factionem pignoris, vt &amp; vos rogo.</p>
  <p>Pr. Recipe Petruci syngraphum, atque clara voce perlege,</p>
  <p>Nos auscultabimus. Pet. Ego Polyharpax ab aurea</p>
  <p>Abiete Patricius Philauri filius Allobrox</p>
  <p>&amp;c. Vniversis, singulis &amp; omnibus</p>
  <p>Has literas lecturis, notum facio, propalo,</p>
  <p>Quòd ad negotiationem commodissimè meam</p>
  <p>Tractandam, quinque talenta eaque argentaria praesentaria</p>
  <p>A Rabbi Mosche Ben Rabbi Iehuda, foenore,</p>
  <p>Quod vsitatum est Iudaeis, secundum consuetudinem</p>
  <p>Corroboratam moribus antiquißimis eius popli,</p>
  <p>Acceperim cum certo cautionum privilegio</p>
  <p>≤folio=F2≥</p>
  <p>Oppignoratione &amp; definitione ratißima;</p>
  <p>Si nimirùm extra praescriptum locationis terminum,</p>
  <p>Quod est spacium trimestre temporis, &amp; primus hodiè dies,</p>
  <p>Aut redditionis aut solutionis exsecutio</p>
  <p>Protolleretur, debitum minus vt cum foenore</p>
  <p>Capitarium solvatur dicti cesso termini die,</p>
  <p>Ex formulâ de mutuo, ei esse copiam plenariam</p>
  <p>Datam, tributam, permissam, concessam ex iure &amp; legibus,</p>
  <p>Secandi pondo frusti carnosi ex corpore mei ipsius,</p>
  <p>Id quod maioris evidentiae &amp; bonae fidei loco</p>
  <p>Attestor, confirmo, attestatum confirmatumquè iubeo</p>
  <p>Nunquam violabili tenore huius praesentis syngraphi,</p>
  <p>Manus subscriptione &amp; signi impreßione in hunc modum</p>
  <p>Muniti. Quod factum Calendis est Aprilibus.</p>
  <p>Anno aerae Christianae nono &amp; nonagesimo.</p>
  <p>Pr. Intentione tuae probationis acquiescimus:</p>
  <p>Vbi enim sunt rerum testimonia, non ibi verbis est opis</p>
  <p>Nunc etsi mori consentaneum esset iudiciario,</p>
  <p>Re ponderata, collectisque mutuò suffragijs,</p>
  <p>Definitiuam promulgarier sententiam.</p>
  <p>Cum verò comparatae sint exceptiones, eum quibus</p>
  <p>Agitur, defendendorum gratia. Nam saepiùs accidit,</p>
  <p>Vt quamvis ipsa actoris persecutio iusta sit;</p>
  <p>Iniqua tamen sit aduersus eum, cum quo cernitur.</p>
  <p>Si quid igitur Polyharpax est, exceptionis, fac palàm.</p>
  <p>Pol. Nunc demùm Iudices, meopte magno cum malo,</p>
  <p>Imò dolore maximo, reipsa comperior miser,</p>
  <p>Quod, qui semel honestatis oppugnavit oppidum,</p>
  <p>Et hostis aequitatis extitit vnicâ vice;</p>
  <p>Aduersus omne ius aeternas hostili nimis odio</p>
  <p>Gerat inimicitias. Ex isto Moschus est meus luto</p>
  <p>Qui, dum semel egit impiè, cum summa pertinacia,</p>
  <p>Quam contra me suscepit, caussam caepit iniustißimam</p>
  <p>Vrgere, confirmare, prabare consutißimis dolis;</p>
  <p>Et tantum abest, vt omnes vos protraxerit in sententiam:</p>
  <p>Quae foret inoptatißimis ludaeo perditißimo.</p>
  <p>Sed quid ego dicam? quò me vertam Ludices? quid eloquar?</p>
  <p>Si rem, quo pacto. gesta fuerit, narro, nemo stat meis</p>
  <p>A partibus, qui testis adsit innocentie meae.</p>
  <p>≤folio=F3≥</p>
  <p>Namque lubentißimè concedo mutuum non redditum.</p>
  <p>Sed culpâ factum id esse meâ concedo minimè gentium.</p>
  <p>Sed quis mihi testis adest? nemone prodit? nemo. Quis mihi</p>
  <p>Est Advocatus? nemone annuit? nemo. Sed quis mihi</p>
  <p>amicus adstat, &amp; adiuvat? nemone venit: nemo mihi</p>
  <p>Amicus, advocatus, testis est infelicißimo.</p>
  <p>Iebovam Cardiognostam solum &amp; vnicum testem invoco,</p>
  <p>Omnem quod extra culpam sim, quòd solvere Moscho debitum</p>
  <p>In ipso voluerim conventi termino sed me dolis</p>
  <p>Plusquam sycophantiosè amosse ab aedibus suis.</p>
  <p>Nam cur, in promptu cum mihi esset argentum, non solverem?</p>
  <p>Praefertim pignus vt redimetem, cuius magne cum malo</p>
  <p>Iacturum facerem, nimirùm salutis atque corporis</p>
  <p>Meiipsius? Tantamne innatam homini socordiam,</p>
  <p>Perversitatem Tantamne feritatem barbaram,</p>
  <p>Brutam, ferinam, belluinam, proprium corpus vt suum</p>
  <p>Minutatim, assulatim, frustulatim propinet alijs</p>
  <p>Mutilandum, laniandum, secandum! Non ipsisimi</p>
  <p>Vrsi, leones, apri, &amp; omnes bestiae immanißimae</p>
  <p>Feritatem tantam habent, vt proprij lanienam corporis</p>
  <p>Fieri patiantur, nedum praeditus ratione homo sui</p>
  <p>Non ageret curam? Quapropter precibus submissimis</p>
  <p>Ab iniusta Moschi actione absolui me peto.</p>
  <p>Mo. Videte Iudices, quàm confidens, &amp; quam sit arrogans,</p>
  <p>Quasi iure summo vtatur, ita gestit, ita canit epinicium</p>
  <p>Pol. Non territas me saevis dictis, murus est aheneus</p>
  <p>Bonae conscientia; bona caussa, bonus animus. Mo, minacijs</p>
  <p>Qui moritur, ille bombis asini sepeliendus est.</p>
  <p>Pr. Audivimus vtriusque partis, &amp; Moschi &amp; Polyharpagis</p>
  <p>Intentionis argumenta. Nostri nunc erit officI,</p>
  <p>Caussae momenta ponderare, proquam quo ferenda sit</p>
  <p>Sententia, curiosè dispicere; Iubeo ergò, paullulùm</p>
  <p>Hinc secedatis vterque litigator, &amp; interim</p>
  <p>Neuter nec verbo, nec facto invehatur in alterum.</p>
  <p>He. Aquam, panem. Esurigo me divexat, panem, aquam date.</p>
  <p>≤folio=F4≥</p>
</div>
<div type="level1" xml:id="actus-iv.-scena-ii.">
  <head>24. Actus IV. Scena II.</head>
  <p>Praetor Sulpitius. AEmylius. Flauius. Pleminius. Henno. Viator.
  Petrucius.</p>
  <p>NOvi res est exempli. prudentißimi viri;</p>
  <p>Ideoque mallem nos haud esse in illa iudices;</p>
  <p>Cum verò causa sit proposita legitimo modo,</p>
  <p>Et ipsi principales litigatores eam</p>
  <p>Instituerint, &amp; ipsa rerum testimonia</p>
  <p>Actoris adsint, &amp; solummodo dubia sit Rei</p>
  <p>Exceptio, vos iam vestris facite palàm suffragijs,</p>
  <p>Quid in eo sit faciendum, quid non, arbitremini.</p>
  <p>Sulp. Audivi caussam legitimè institutam, percepi quoque</p>
  <p>Planè conceptam, plenè perfectam. Meum quod attinet</p>
  <p>Iudicium, dico, quod actione Moschus ordinariâ</p>
  <p>Vtatur, dum ius exsequitur, quod suum est; vt Maximo</p>
  <p>Rescripsit Antonius &amp; Severus Impp.</p>
  <p>Nam creditores, qui non reddita sibi pecuniâ,</p>
  <p>Conuentionis legem ingressi exercent dominium,</p>
  <p>Non facere quidem videntur vim; sed praesidis tamen</p>
  <p>Auctoritate eam possessionem adipisci conuenit.</p>
  <p>Quòd igitur actor, elapso conuentionis termino.</p>
  <p>Libello iudicem appellarit, non video, quare siet</p>
  <p>Culpandus. Eos enim qui ab alijs acceperunt pignora,</p>
  <p>Cum in rem actionem obtineant, omnibus illis priuilegijs,</p>
  <p>Quae competunt modò personalibus actionibus,</p>
  <p>Praeferri constat. Imò Moschus adeò magè victoriam</p>
  <p>Reportat, debitorem cum priùs convenerit.</p>
  <p>Vt fassus est libello. Teste enim Iurisprudentiâ,</p>
  <p>Praesentes debitores conueniendi sunt priùs.</p>
  <p>Idcircò, si conuenti debito satis non fecerint,</p>
  <p>Tibi persequenti pignora, instrumento quae specialiter</p>
  <p>Comprensa dicis esse, competentibus actionibus</p>
  <p>Prouinciae Iudex auctoritatis auxilium suae</p>
  <p>Minimè dubitauit impartirier. quod libri Codicis</p>
  <p>Octaui, tituli decimi quarti lex ratißima est.</p>
  <p>Parte tamen alterâ considerare probè decet</p>
  <p>Exceptionem, num quoque valeat enervandis aliquibus</p>
  <p>Actoris fundamentis, quàm quia intestatam debitor</p>
  <p>Reliquit, indilutam creditor, vipote, qui manifestius</p>
  <p>Et evidentius habet testimonium, chirographum;</p>
  <p>Haud aliud iam nunc votum à me praestotabimini.</p>
  <p>Quàm quòd concedi Moscho debeat secandi copia.</p>
  <p>≤folio=F5≥</p>
  <p>Aem. Meam quoque cum dicendum sit, sententiam</p>
  <p>Aperio, suffragari me priori calculo.</p>
  <p>Quod attinet enim Moschi intentionem manifestariam,</p>
  <p>Id nullus haereo, quin evidentiâ sit evidens</p>
  <p>Satis ad probationem caussae. Quod verò Polyharpagis</p>
  <p>Exceptionem non eidem tantum inesse roboris</p>
  <p>Arbitror, vt actionem infringat, &amp; caussa iugulum petat:</p>
  <p>Id interim tamen censerem providendum maximè,</p>
  <p>Ne quid, quod vtriusque partis caussa sit contrarium</p>
  <p>Hîc decernatur, &amp; insons fiat sons, &amp; innocens nocens.</p>
  <p>Vt ergò praecidatur hac in parte omnis suspicio,</p>
  <p>Actori iusiurandum in hac re deferendum censeo,</p>
  <p>Quod nec dolosè nec sycophantioso quicquam fecerit,</p>
  <p>Nec ab aedibus repulerit creditorem, seu vi seu dolo.</p>
  <p>Nam minimè res leviuscula est, mutilari hominem integrum,</p>
  <p>Presertim Christianum, morte redemptum fili DEI,</p>
  <p>Aperdito Insuper Iudaeo, qui nec à Christo manus</p>
  <p>Sanguineas abstineret, nedum à Christianis hominibus!</p>
  <p>Igitur in hoc ego maximè</p>
  <p>Iurisiurandi religione Moschi conscientiam</p>
  <p>Puto astringendam, quod vbi factum, tunc fiat, quod iuris est.</p>
  <p>Flav. Quemadmodum, si summam diligentiam adhibeas,</p>
  <p>Vix invenire, squamis qui careat, piscem queas;</p>
  <p>Ita nec reperies vllum hominem, cui non insit aliquid</p>
  <p>Spinosi. Facilis ergò est coniectura, quod aliquis</p>
  <p>Hic lateat anguis, aut in hac, aut illa parte. Nam potest</p>
  <p>Esse, quod exceptione Reus vtatur ordinariâ,</p>
  <p>Et maximè, cum reddere argentum Iudaeo voluerit,</p>
  <p>Tum maximè nequierit, idque non suaptè propriâ,</p>
  <p>Sed Moschi culpâ qui fide fit vsus haud bonâm,</p>
  <p>Sicut Reus in exceptione palam confessus est suâ;</p>
  <p>Quamobrem, quod de Sacramento praestando dictum est modò,</p>
  <p>Volo confirmare voto, ratificare calculo meo.</p>
  <p>Plem. His quod vel addam vel contradicam, nullus habeo;</p>
  <p>Non ergò votis antecessorum acquievero?</p>
  <p>He. Oh oh! vt esurio, si modò haberem panem &amp; aquam, panem
  aquam.</p>
  <p>Nemone dat mihi panem? Sinetis me mori fame?</p>
  <p>Pr. Dimitte morionem. Vi. Dimitteris, si taces. Hen. volo</p>
  <p>Pr. Mihi satis cognitum est collega, vestris ex suffragijs,</p>
  <p>Quid iudicetis esse decidendum; nec aliud</p>
  <p>Videtur nunc restare, quàm sententiam</p>
  <p>Dictare promulgendam. Tu viator interim</p>
  <p>Moschum &amp; Polybarpagem ad nos conuoca, &amp; tu Petruci,</p>
  <p>Quam tibi dictabo, scribe definitiuam sententiam:</p>
  <p>In caussa Moschi actoris partis vnius,</p>
  <p>Contra Polyharpagem alterius partis Reum</p>
  <p>In litem definitiuè decernimus,</p>
  <p>Actorem iuramento sanctè praestito,</p>
  <p>Se nil dolosè, nil fucatè, sed bonâ</p>
  <p>Egisse fide, nec in animo, nec in opere</p>
  <p>Conuentionis veritatem fregisse &amp; fidem;</p>
  <p>Secandi pondo frusti carnis habere copiam</p>
  <p>Ex ipso corpore Polyharpagis prout chirographo</p>
  <p>Suo permisit, conceßit; sicut quoquè hac sententiâ</p>
  <p>Eum, vt permittat, concedat, damnatum voluimus</p>
</div>
<div type="level1" xml:id="actus-iv.-scena-iii.">
  <head>25. Actus IV. Scena III.</head>
  <p>Viator, PRAETOR. Assessores.</p>
  <p>Polyharpax. Moschus.</p>
  <p>Petrucius.</p>
  <p>ADest vterque, Moschus &amp; Polyharpax, Praetor inclute.</p>
  <p>Pr. Benè est; Ad id igitur, quod restat, progrediendum erit.</p>
  <p>Ehodum Mosche, constat mutuasse te pecuniam</p>
  <p>Huic homini, constat sese oppignerasse tibi chirographo</p>
  <p>Pondo carnosi frusti, constat non tibi redditam</p>
  <p>Conuentionis iusto termino: At non constat, an suâ</p>
  <p>Tuaue culpa solutio nulla facta sit; Itaque</p>
  <p>Te rogo, num salua conscientia iurare poßies,</p>
  <p>Nulla tua impeditum culpa solvendi esse terminum?</p>
  <p>Pol. Vah, quid faciam? despondeamne animum miser?</p>
  <p>Minimè. Nam salua religione ture iurare haud potest.</p>
  <p>Mo. Id possum maximè. Pol. Proh summe &amp; misericors DEVS,</p>
  <p>Hoc audis, atque pateris infandum periurium?</p>
  <p>Pr. Quòd nulla fraus, quod nullae technae, quod nullus dolus</p>
  <p>Ate concenturiatus obstiterit Polyharpagi,</p>
  <p>Oppigneratum corpus vt minus redemerit, iterùm</p>
  <p>Te rogo, num salua conscientia iurare poßies?</p>
  <p>Mo Dum possum, qui non iureiurem? Pol. prob hominum &amp; Deûm
  fidem</p>
  <p>Hanc aspicis &amp; pateris illatam iniuriam Deus?</p>
  <p>Pr. Te tertio rogo, num salua conscientia</p>
  <p>Iurare poßis? Mo. Iniurato dum non creditis,</p>
  <p>Iurabo. Po. Perge tu Petruci, &amp; iusurandi formulam</p>
  <p>Praei. Pet. Ergo Mosche verbis iurabis sequentibus.</p>
  <p>Pet. Ego Mosche Ben Rabbi Iehuda conscius</p>
  <p>Mo. Ego Mosche Ben Rabbi Iehuda conscius</p>
  <p>Pet. Iuro sincerè per Adonai</p>
  <p>Mo. luro sincerè per Adonai</p>
  <p>Pet. per El Schaddai</p>
  <p>Mo. per El Schaddai,</p>
  <p>Pet. Nec non per Meßiam desiderabilem</p>
  <p>Mo. Nec non per Meßiam desiderabilem,</p>
  <p>Pet. Testemque dictis invoco vivum Deum</p>
  <p>Mo. Testemque dictis invoco vivum Deum,</p>
  <p>Pet. Si false, si dolosè, nec bona fide</p>
  <p>Mo. Si falsè, si dolosè, nec bona fide,</p>
  <p>Pet. Nec egerim, ceu condecet bonum virum</p>
  <p>Mo. Nec egerim, ceu condecet bonum virum,</p>
  <p>Pet. Vel antè, vel post, vel sub ipso termino</p>
  <p>Conventionis;</p>
  <p>Mo. Vel antè, vel post, vel sub ipso termino</p>
  <p>Conventionis;</p>
  <p>Pet. Faxit Elohim Sabaoth</p>
  <p>Mo. Faxit Elohim Sabaoth</p>
  <p>Pet. Vt execrationes omnes ingruant</p>
  <p>Mihi,</p>
  <p>Mo. Vt execrationes omnes ingruant</p>
  <p>Mihi,</p>
  <p>Pet. quas eminatur Torah maleficis,</p>
  <p>Mo. quas eminatur Torah maleficis;</p>
  <p>Pet. Me quatuor elementa perduint,</p>
  <p>Mo. Me quatuor elementa perduint,</p>
  <p>Pet. Nec vnquam propitium habiturus sim DEVM,</p>
  <p>Mo. Nec vnquam propitium habiturus sim DEVM,</p>
  <p>Pet. Vt ita maledictus</p>
  <p>Mo. Vt ita maledictus,</p>
  <p>Pet. exemplar periurij</p>
  <p>Mo. exemplar periurij,</p>
  <p>Pet. Futurus sim</p>
  <p>Mo. Futurus sim,</p>
  <p>Pet. maneamque cunctis seculis.</p>
  <p>Mo. maneamque cunctis seculis.</p>
  <p>Pol. Hei mihil quid autem nunc agam, vel quid sperem miser?</p>
  <p>DI coelites, vos obsecro, vestram obtestor fidem,</p>
  <p>Ab impio, scelesto, periuro servate me viro.</p>
  <p>Pr. Cum iuramentum Moschus praestiterit, quid ampliùs</p>
  <p>Superest, quàm publicemus decretoriam sententiam?</p>
  <p>Sul. Quid ni? cùm iuris ordo postulet illud? Aem. Aedepol</p>
  <p>Nihil aliud restare videtur, quàm sententia</p>
  <p>Vt publicetur. Fla. Idem mihi videtur. Ple. Idem &amp; mihi.</p>
  <p>Pr Nunc aperietur vobis, vtri sit victoria</p>
  <p>In bello, quod movistis, diligenter auscultabitis;</p>
  <p>Tu Petruci recites ex breviculo sententiam.</p>
  <p>Mo. Polybarpax arrige aures. He. ne tàm mane tripudies</p>
  <p>Nam flere poteris, antequàm Sol occidat hodiè.</p>
  <p>Pe. In caussa Moschi actoris partis vnius,</p>
  <p>Contra Polyharpagem alterius partis Reum,</p>
  <p>In litem definitivè decernimus.</p>
  <p>Actorem turamento sanctè praestito;</p>
  <p>Se ni dolosè, ni fucatè, sed bona</p>
  <p>Egisse fide; nec in animo, nec in operè</p>
  <p>Conuentionis veritatem fregisse &amp; fidem;</p>
  <p>Secandi pondo frusti carnis habere copiam</p>
  <p>Ex ipso corpore Polyharpagis, vt chirographo</p>
  <p>Suo permisit, conceßit; sicut quoque hac sententia</p>
  <p>Eum, vt permittat, concedat, damnatum voluimus.</p>
  <p>Actum Nonis Sextilibus Anno Hominis Dei (99.)</p>
  <p>Mo. Ago vobis Iudices, quas possum, gratias</p>
  <p>Pro iustitia administrata meritißimas.</p>
  <p>Pol. Deus ô misericordißsime, Deus ô iustißime,</p>
  <p>Misero mihi subueni, succurre, fer opem coelitus.</p>
  <p>Tu solus nosti, tu solus vides, tu solus aspicis,</p>
  <p>Quòd immerens &amp; innocens oppressus sim periurio.</p>
  <p>Ab hac harpijâ si me liberabitis DI coelites,</p>
  <p>Nunquam vnquam quenquam posthac in commercium</p>
  <p>Meum Rabbinum Moschum Verpam Apellam recipiam.</p>
  <p>Pr. Quod conclusum est, conclusum est, nostri pro ratione
  muneris,</p>
  <p>Et iuramento actoris. Si iurauit falsiter,</p>
  <p>Ineuitabile iudicium Iehouae haud effugiturus est.</p>
  <p>Mo. Si peieraui, me luere oportebit, tu tace modò,</p>
  <p>Atque nihil aliud exspecta, quàm sectionem pignoris.</p>
  <p>He. Habeas mi Domine Iudex verbum vnum duoue pro bono.</p>
  <p>Quid Moschus hero meo vult factitare? Pr. Ex eius corpore</p>
  <p>Secare libram carnis humanae. He. Hei videte, quàm siet</p>
  <p>Persona polchra, videte quàm pulchram faciem habeat,</p>
  <p>Quàm recto &amp; longo corpore; bonus esset ad lignarium;</p>
  <p>Tabellionem factum oportuisset, tam validos habet</p>
  <p>Pedes; Agasonem, tam bonam habet vocem; rusticum,</p>
  <p>Tam forte corpus; Iuncherum, tam magnum inspicere habet;</p>
  <p>Meretricem, tam decoras maxillas habet &amp; os integrum.</p>
  <p>Ob semper esset condolendum, si nebulo vetus,</p>
  <p>Incurvus, turpis, deformis, nasum accipitris habens,</p>
  <p>Caprinam barbam, corpus tam iuvenis hominis corrumperet</p>
  <p>Verùm tacebo, vt videam, quorsum res ventura sit.</p>
</div>
<div type="level1" xml:id="actus-iv.-scena-iiii.">
  <head>26. Actus IV. Scena IIII.</head>
  <p>Moschus. Polyharpax. Barrabas. Henno.</p>
  <p>Lucrum. Paedisca. Bromia.</p>
  <p>Viator.</p>
  <p>MO. Heus Barraba, actutum huc veni, vbi es? actutum tu huc
  veni,</p>
  <p>Vbi es? quid cessas? quid moraris? DI te disperdant scelus.</p>
  <p>≤folio=G≥</p>
  <p>Ba. Quid Rabbi vult meus? Mo. vbi cultrum habet? cedo ocyus,
  dein</p>
  <p>Extemplò invade bestiam, prosterne, thoracem exue,</p>
  <p>Invade bestiam, invade immisericorditer.</p>
  <p>Pol. Homo sum, ne mecum Mosche mi tantopere saevias.</p>
  <p>Mo. Iam denudatum oportuisset &amp; spoliatum vestibus.</p>
  <p>Hoc ipso cultro denasatum te faciam, nisi fortiter</p>
  <p>Aggrederis praedam. Pae. Prob dolor, proh casus indignißimus!</p>
  <p>Erupi misera, sustinere non potui. Pol. ah ah! omnes anguli</p>
  <p>Plangore, angore, dolore, luctu sunt pleni vndique vndique.</p>
  <p>Mo. Num tecum &amp; cotem habes? Ba. Enl Mo. vt acutißimus culter
  mihi.</p>
  <p>Siet ad secandum. Num vides Polyharpax, num dolet?</p>
  <p>Hoc vrit hominem. Ne morae tantillum, iniquo animo feras,</p>
  <p>He Ob semper, oh in aeternum me miseret hominis istius.</p>
  <p>Pae. Sed exit illa foras, messura calamitatem maximam.</p>
  <p>Luc. Ab nulla, nulla sum! tota ab tota occidi! cor mortuum est!</p>
  <p>Pol. Nae illa stimulum longum habet, quae vsque illius cor pungit
  meum.</p>
  <p>Luc. Membra miserae tremunt. vbi sum? He in illo stas loco.</p>
  <p>Lu. Ab Harpax, Harpax, Harpax. Si te vel semel priùs</p>
  <p>Licuisset amplexari, ab ocule, ah anime, ah corculum meum,</p>
  <p>Vbies, vbi es? Hen. vbi esset? huc veni, videbis, vbi siet.</p>
  <p>Luc. Videone te? Mo Teneone te? Secone te? Quàm mox seco,</p>
  <p>Dum culter acutus est probè. Pol. Obsecro herclè te, vt verba
  audias</p>
  <p>Mea, priusquam seces. Mo. Loquere, sed pauca. Pol. In quas miser ô
  Lucrum</p>
  <p>Miserias sum redactus. Hen. Hic Iudaeus vult exscindere</p>
  <p>Iuo Amasio. Luc. me miseram. He. naturam vult illi exscindere.</p>
  <p>Non esset in aeternum nocumentum, naturam si perderet</p>
  <p>sunc non potesset amplius dormire apud te. Lu. Vae mihi</p>
  <p>Ah mihi videntur omnia, mare, terra, coelum consequi.</p>
  <p>Animo malè est, aquam velim, corrupta sum, atque absumpta sum.</p>
  <p>He. Ne lacryma, tu potes alium nancisci amasium; at ille non.</p>
  <p>Luc. Ab homo mi, quisquis es, inter bestias &amp; te si quod
  modò</p>
  <p>Discrimen, aut humani cordis in te si scintillula est,</p>
  <p>A parce, parce, parce, nec hunc iuvenilem sanguinem</p>
  <p>≤folio=G2≥</p>
  <p>Crudeli cum crudelitate cruento profluere modo</p>
  <p>In terram, eamque cruentare sine inhumano tuo</p>
  <p>Facinore. Tantum, quantum poscis modò pecuniae</p>
  <p>Tibi dabitur pro lytro. Mo. Non facio, sed ius meum exsequor.</p>
  <p>Luc. O vitam invitam ὁ Parcas nimiùm parcas in vita mihi.</p>
  <p>Mo. Satis es confabulata, fac finem, &amp; apage sis, nisi
  fustibus</p>
  <p>Hinc abigi vis Luc. ah ab cruciatus, ah dolor! Pol. Ab Lucrum
  Lucrum,</p>
  <p>Nec possum fari, nec coràm te conspicere, hinc abi;</p>
  <p>Abi, vt emoriar, modò hinc abi, vt mea vita abeat simul.</p>
  <p>Luc. O liceat te priùs oscularier. He. ad bonum nempè vltimum.</p>
  <p>Quem non moverent illae animulae? Si vel saxeum</p>
  <p>Cor haberet.Pol. me oportet poenè lacrymarier.</p>
  <p>Luc. O Harpax, Harpax, Harpax, quid sum? vbi sum? quid facio
  miserrima?</p>
  <p>He. Nunc dic, nescire te quid feceris, dedisti huic osculum.</p>
  <p>Mo. Tu Barraba crinibus apprehende, &amp; hinc propelle viribus</p>
  <p>Summis. Ego interim secabo carnis copem copiam.</p>
  <p>Pol. O Lucrum, Lucrum, Lucrum! nunc abi, nec infortunio</p>
  <p>Meo frangaris, abi, nec respice. Mo. Aliâs voce bona scio</p>
  <p>Te praeditum esse, ne clama nimis. Luc. Ab cado, mihi subveni.</p>
  <p>Anima me deficit. ô! Mo. Accurre, frange mulieri caput.</p>
  <p>Pae. Ah hera hera, hera, quid tibi est? Respira: ah hera, hera,
  hera, deliquio peris.</p>
  <p>Hai! vai! Bro. Quid hic clamoris audio ante aedes nostras. Paed.
  aquam</p>
  <p>Aquam velim Bro. Quid factum est? Paed. Ab rogitare non vides?
  agit</p>
  <p>Animam. Bro.Portemus ergo domum, priusquàm sub dio exspiret.</p>
  <p>Pol. Heu Lucrum, Lucrum, quare non morimur communi funere?</p>
  <p>Ab Mosche, nunc me occide, occide, occide me. Quid vivam ego?</p>
  <p>Ab quid vitalem lucem aspiciam Lucro non superstites</p>
  <p>Aut adime vitam mihi vel exemplò seca</p>
  <p>Mo. Rudis Iudaeus essem, morti si modo te darem</p>
  <p>Pol. An aliquid vltra mortem est? Mo. Vita si cupias mori</p>
  <p>Pol. Ah quando fiet vt seces? Mo. Exspecta iam seco</p>
  <p>Hen. Heus Mosch fac lente, nec seca debes venire ad iudicem</p>
  <p>Vade illic sunt. Tu nebulo mitte eum ire &amp; vade ad iudicem.</p>
  <p>≤folio=G3≥</p>
  <p>Pol. Iamdudum occalluit ad dolorem cor meum, modo secer.</p>
  <p>Vi. Quid quaeris Mosch? Mo. Quem quaeris quaeram? Praetorem
  volo.</p>
  <p>Ad se vocasse me aiebat. Vi. Quis? Mo. Ille illinc qui est
  furcifer.</p>
  <p>Vi. Nihil est, abi modo. Pol. Ab ab! quando fiet vi secor?</p>
  <p>Mo. Quid nunc ad huc ne vivis? an exspirasti prae formidine?</p>
  <p>Iam seco. Pol. per omnes oro te Deos &amp; cultrum per tuum</p>
  <p>Ah potiùs occide, ah potiùs occide me. Mo. Crudelior</p>
  <p>Ego sum tyrannus, egò inhumanior sum carnifex,</p>
  <p>Ita enim secabo, vt longo tempore crucieris, &amp; tamen</p>
  <p>Tandem moriaris. Pol. ô tu iuste &amp; misericors Deus,</p>
  <p>Tibi me commendo, corpus &amp; animam meam tibi</p>
  <p>Trado, redemisti tu me ab Orci &amp; orbis hostibus,</p>
  <p>Ab impijßimo Iudaeo me quoque redime.</p>
  <p>Mo. Hui Christianus est &amp; Christum haud nominat suum,</p>
  <p>Mirum! Bar. Fortaßè proptereà facit, vt illi sis mitior</p>
  <p>In carne secandâ. Mo. Iam cum damno sentient suo</p>
  <p>Pol. Ahleheu He. Heus heus Mosch, heus, &amp; tamen venire ad
  iudicem</p>
  <p>Debes. non audis? non vides? debes venire ad iudicem.</p>
</div>
<div type="level1" xml:id="actus-iv.-scena-v.">
  <head>27. Actus IV. Scena V.</head>
  <p>Musophilus. Moschus. Polyharpax. Barrabas.</p>
  <p>Viator. Corydon. Menalcas. Henno. Praetor. Assessores.</p>
  <list type="ordered:upperroman">
    <item n="1005">
      <p>Ne trahite, vestros praecedam libens gradus.</p>
    </item>
  </list>
  <p>Ab innocens sum, nec mendicus. Men. &amp; nocens</p>
  <p>Es &amp; mendicus. occidisti puerulum latro.</p>
  <p>Mo. Num me vocavit ad se iudex denuò. Vi. vt prius.</p>
  <p>Mo. Vt illum DI Deaeque omnes nebulonem perduint.</p>
  <p>Cor. Imò occidisti. Me. Sanè si pauxillulum</p>
  <p>Cessavissemus, consuluisses tibi fugâ.</p>
  <p>Mo Quid ridiculi me caussa ludis nebulo pessume.</p>
  <p>Cor. Age operiamur homicidam venabulis,</p>
  <p>Inde magistratui sistemus, vt neci</p>
  <p>Tradatur. Mu ô populares, vestram ego imploro fidem.</p>
  <p>Mo. Detineo te, fortaßè profecturus eras aliò. iam seco.</p>
  <p>He. Heus Mosch, iam iam te iudex ad sese vocat, haud vides?</p>
  <p>Mu. Ruricolae, vrbicolae, propinqui qui estis his regionibus,</p>
  <p>Ferte opem inopiae atque exemplum pessumum pessundate.</p>
  <p>Pol. Ipse in malis qui versor maximis, te qui potero ex malis</p>
  <p>≤folio=G4≥</p>
  <p>Eripere? Et innocens ego sum hîc &amp; auxilij indigens,</p>
  <p>Ego nescio, quid sim nec vbi siem. Hen. Vah nescis vbi sies?</p>
  <p>Hic stas &amp; iste Moschus frustum carnis vult exscindere</p>
  <p>Ex corpore tuo. Pol. Ah istud vnicum tantum scio,</p>
  <p>Et doleo nondum factum. Mu Vah quid audio mali?</p>
  <p>Pol. Imò iam iam videbis. Mu. Quid vos inter vos? quid mihi
  motam</p>
  <p>Fac itis? Mo. Age Barraba secabo summa vi, tene Harpagem.</p>
  <p>Mu, Ah finite me iam liberè loqui, hunc vt liberem.</p>
  <p>Me. Si posses! Mu. Heus Iudaee, heus tu. He, mendicus ille te
  vocat.</p>
  <p>Ba. Ob quid miser hic mendicus vellet facere? Si haberet
  interim</p>
  <p>Ineps diabolus frustum panis quod ederet? He. Tace,</p>
  <p>Est vnus ex mendicis lautioribus, carnem quoque</p>
  <p>Habere vult ad panem, ideò à te mendicaturus est</p>
  <p>Carnem. Mo. Infortunium pro carne maximum accipiet miser.</p>
  <p>Sed curnam cesso secare? Mu. non audis? heus? abstine manum.</p>
  <p>Quis iußit te tam facinus atrox? Mo. quis? nisi ius meum?</p>
  <p>Mu. Hem ius tuum? at iubebit longè aliud te ius meum.</p>
  <p>Ba. Ha ha he! ius mendicorum quid aliud ac mendicitas?</p>
  <p>Mu. Ne ride. Saepè sub palliolo lacero &amp; sordido</p>
  <p>Latet sapientia. Mo. Saepius mendicus, nequam, fur, latro.</p>
  <p>Mu. Saepißimè sub veste splendidissima nequißimus</p>
  <p>Fur latro. Me. Profectò frugi apparet esse homo.</p>
  <p>Mo. Nae tu malo tuo isthuc hodie compositis mendacijs.</p>
  <p>Mu Intereà mi Polyharpax vestem rursus induas.</p>
  <p>Mo. Venisti mendicorum columen consutis dolis.</p>
  <p>Mu. Imò equidem tunicis consutis huc advenio, haud dolis.</p>
  <p>He. Mentiris etiam certò pedibus non tunicis venis.</p>
  <p>Mu. Age tu responde, quantum carnis conceßum est tibi</p>
  <p>Secare? Mo. quid aitinet te scire? Mui nae quàm plurimum.</p>
  <p>Pol. Ab quisquis es ne quaere. Mu. Cur id autem? Po. nam quare
  mihi</p>
  <p>Morâ hac ad auges anxietatis &amp; doloris tormina?</p>
  <p>Sine quàm primùm secet. Mu. non per animam meam sino.</p>
  <p>Pol. Ah sine, prohiberè qui nequis. Mu. Egone permittam meum?</p>
  <p>Pol. Lenire dolorem qui nequit, adaugere non debet. Mu meum</p>
  <p>Fratrem? Pol. Fortuna fateor ambos quae peperit miseros. Mu.
  meum</p>
  <p>Fratrem mutilari? Mo. Dum mendicus es, mendicas nunc malum.</p>
  <p>He. Quoniam tibi iste rancidus Iudaeus non vult dicere,</p>
  <p>Ego dicam. Ponde carnis integrum. Sed quid tum postea?</p>
  <p>Mu. Itan est? He. ita. Mu. nec plus; nec minus? He. Id ego
  nescio.</p>
  <p>≤folio=G5≥</p>
  <p>Mo. Dum fabulantur interim secabo quod meum est,</p>
  <p>Mu. Heus verpe ne seca. Sine prius convenire paullulùm,</p>
  <p>An data tibi potestas est secandi carnis quot voles?</p>
  <p>Mo. Tibi ego rationem reddam mendicißime.</p>
  <p>Mu. Non mihi sed iusto iudici. Nam si plus vel minus</p>
  <p>Quàm pondo carnis exscideris, prob quantum iniuriae</p>
  <p>In hoc homine exerceres! He. Hoc est verum. Mu. aequißimum</p>
  <p>Foret, ut cum cautione tibi daretur copia</p>
  <p>Secandi. Mo. Quid? mihine tu praescribas quomodo siet</p>
  <p>Secandum?Mus. Ad iudicem &amp; me &amp; illum ducite vos viri:</p>
  <p>Mo. Quid? me mendicus in ius? quid? homo triobolaris principem?</p>
  <p>Sed quid secare cesso adhuc. teneone teneone, secone te?</p>
  <p>Mu. Oiudices, ô iudices, ô iudices. Bar. Tace. Pr. Quid hoc?</p>
  <p>Mu. Servate iudices, servate meum Polyharpagem.</p>
  <p>Pr. DI servent, &amp; fortuna in nobis non est quippiam.</p>
  <p>Mu. Imò est ô iudices; modò imperate, ne secet interim.</p>
  <p>Pr. Heus Rabbi Mosche. He. Tamen debes venire ad iudicem.</p>
  <p>Pr. Vt ne vllam in illum ad sectionem carnis inijcias manum.</p>
  <p>Mu. Ex vestibus ne iudicare me velitis iudices</p>
  <p>Ad hunc redactus habitum malitiâ non sum meâ,</p>
  <p>Sed vi latronum fraudulenter manifestariâ.</p>
  <p>Quod infortunium in hunc coniectum me dedit locum</p>
  <p>Vt me praesentes bini, quos videtis iudices viri,</p>
  <p>Minimè pro literato sed homicidâ huc traxerint.</p>
  <p>Cor. Ita est: Nam deprehendimus ipso in facto homicidij.</p>
  <p>Mu. Sine perorare, caedis auctor &amp; per me fiet palam.</p>
  <p>Qui accidit? latrones vt me vestibus exuissent omnibus,</p>
  <p>Nocte ingruente, ventre tumultuante, laßis lactibus,</p>
  <p>Vetus in sacellum dormiturus me recondo, cogitans</p>
  <p>Mebt miseriam somni beneficio levare aliquantulum;</p>
  <p>Sed auxi maximè. Nam nocte media clamorem audio</p>
  <p>Miseriter vociferantis, circumspectito vndique vndique</p>
  <p>Sacello inesse homicidas animadverto crudelißimos.</p>
  <p>Qui non sine horrendis tormentis venas pueruli</p>
  <p>Cruentis instrumentis aperiebant, atque sanguinem</p>
  <p>Non secus ac botros torcularibus exprimebant, dein vbi</p>
  <p>Nullum membrorum intactum esset relictum &amp; ore &amp;
  naribus</p>
  <p>Obstructis praefocabant atrocißimis modis.</p>
  <p>Ibi quâ mente suerim, me tacente nostis optimè.</p>
  <p>Quid tùm facerem? in pedes me conijcerem? non id tutum satis;</p>
  <p>Manerem? non &amp; id tutum satis, in periculum</p>
  <p>Vitae venturus seu manerem siue fugerem. Denique</p>
  <p>Sic in animum induco, &amp; manere quoquo res ventura sit</p>
  <p>Sum certus, interim se subducunt auctores facinoris,</p>
  <p>Operior lucem; qua exoriente novam exoririer crucem</p>
  <p>Mihi video. Nam postquam summo me diluculo viris</p>
  <p>Isti in sacello repperissent, magnis adoriantur viribus</p>
  <p>Et trudunt &amp; trahunt ad iudicem; ad quem quum sic truderer,</p>
  <p>Germanus forte fortunâ mihi in aspectum venit</p>
  <p>Vt vidi, consimile meo vidi infortunium.</p>
  <p>Po. Herclè meus es tu frater, ab me libera his angustijs.</p>
  <p>Mu. Nam quem sperabam subventurum subsidio mihi,</p>
  <p>Ille ipse afflictabatur extremis periculis.</p>
  <p>Primum itaque qui trahebant me, rogabam liberum</p>
  <p>Dimitterent; Deinde Moschum quaerebam suae</p>
  <p>Tyrannidis inhumanae caussam, iurequi vtier</p>
  <p>ese affirmabat, &amp; secandae carnis copiam</p>
  <p>Habere, tum stupendum facinus demitans ego</p>
  <p>Porrò quaerebam quantum carnis? responsum est mihi.</p>
  <p>Libram.Hoc audito magis admiror attonitus supra</p>
  <p>Quod ingenium est humanum, tantum carnis vnica vice</p>
  <p>Secare posse ex corpore, vt aequilibro suo</p>
  <p>Constet, nec esse plus nec esse minus, quam libram pondere</p>
  <p>Ille autem carnifex Iudaeus non ita admodùm</p>
  <p>Decisè, verùm pro lubitu secare si volet</p>
  <p>Quid fiet aliud iudices, quàm summa iniuria?</p>
  <p>Quapropter propter iustitiam iustißimos rogo</p>
  <p>Vos aequitatis tutores, iustitiae vindices,</p>
  <p>Vt haec dispicere melius &amp; velitis curiosius.</p>
  <p>Pr. Rem pensiculabimus. Vos interim decedite.</p>
  <p>Non absque maximo stupore collegae percepimus</p>
  <p>Orantem coram nobis hunc fratrem Polyharpagis;</p>
  <p>Nunc quid videatur vobis, breviter declarabitis</p>
  <p>Sul. Quid dicam, tanta cum me teneat ad miratio,</p>
  <p>Vt non modò manibus osculariter ambabus hominem ingenI</p>
  <p>Plusquam divini, sed etiam condigno oraculo</p>
  <p>Censere summa cum voluptate hanc sententiam audeam.</p>
  <p>Aem. Et quid ego? qui nec melius, nec inaudivi antiquius.</p>
  <p>Fl. Nec ego negare possum plus divini quàm humani ingenI</p>
  <p>Inesse Germani huius Harpagis sententiae.</p>
  <p>Pl. Quid ni acquiescam, hac melior nulla cum dari queat.</p>
  <p>Pr. Ergò omnes acquiescitis in ea? Sulp. acquiescimus.</p>
  <p>Pr. Viator, partem vtramque reverti huc ocyus iube.</p>
  <p>Vi. Heus vos accersit Praetor. Mu. Sine mora aderimus.</p>
  <p>Pr. Auctoritate muneris quo fungor iudiciarij,</p>
  <p>Tibi Rabbi Mosche secandae carnis copiam</p>
  <p>Nolo quidem ademptam, cautione eiusmodi tamen</p>
  <p>Tibi datam scito, vt si in secando erraveris,</p>
  <p>Ita vt vel plus vel minus ac pondo librae secueris</p>
  <p>Vice sectionis vnâ, ex corpore ipsius tuo</p>
  <p>Resecetur tanta eademque carnis portio,</p>
  <p>Quantam exscideris ex corpore Polyharpagis.</p>
  <p>He. Hoc ego iudicium laudo. Mu. num voluptas etiamnum est tibi</p>
  <p>Secandi carnem. He. Nunc seca Mosche, seca, nunc carnem seca.</p>
  <p>Mo. Redde ergò argentum. Pol. non tibi quicquam debeo. Mo. Non vis
  reddere?</p>
  <p>Pol. Ha ha he! non debeo tibi quicquam. Nam dum pignoris</p>
  <p>Tibi satisfactionem lite contendebas publicâ</p>
  <p>Fieri, quo nunc ego debeo pecuniam?</p>
  <p>Mu. Profectò nullo, nonne Praetor? Pr. pignus dum suum</p>
  <p>Secare non vult, auto per … omnem</p>
  <p>Quod voluit, &amp; toties fuit opere in ipso; nec pecuniam</p>
  <p>Polyharpax debet. Hen. Euge pae! mendicus hic vir est.</p>
  <p>Bar. Hei mihi discrucior, bolum tantum faucibus eripi tuis.</p>
  <p>Hen. Sis bene venire Domine Rabbi, quomodò tibi placet hoc?</p>
  <p>Quid tibi cecinit Apollo? opinor, non tibi placet admodùm.</p>
  <p>Mo. Quid nunc? qua spe? aut quo consilio hîc constamus Barraba?</p>
  <p>Pol. O frater frater, sine te nunc fuisset, nunquam hodiè
  aedepol</p>
  <p>Solis ad occasum viuus extitissem. Mu. quod factum, DEI</p>
  <p>est factum providentia, &amp; haud industriâ meâ.</p>
  <p>Pol. O frater frater, ô meorum gaudiorum tu omnium</p>
  <p>Inventor, inceptor, perfector! in quibus sum gaudijs?</p>
  <p>Eamus intrò festem vt mutes! ô festus dies.</p>
  <p>Me. Minime autem sic abibis sed priusquam abeas homicidij</p>
  <p>Auctorem manifestabis, nobis vt pollicitus es.</p>
  <p>Mu. Manebo, sed interim Polyharpax haec fac vt sciant domi.</p>
  <p>Mo. Quid Barrabas? Bar. quid Rabbi? Mo. quid nos non
  subducimus?</p>
  <p>Mu. Et vos nebulones hîc manete, manete inquam hic, Homicidium</p>
  <p>Vos forte perpetrastis. Mo. oh tace obsecro tace</p>
  <p>Me. Quid hoc ivideon infanticidam isthinc astare liberum?</p>
  <p>Iamdudùm gestio isti homicidae abdomen adimere</p>
  <p>Vt viscera illius circumvolitent venabulo</p>
  <p>Meo, quasi puero in collo pendent crepundia:</p>
  <p>Heus tu quid tulcur hoc? Mo. oh parcite parcite obsecro.</p>
  <p>Mu. Vix reprimo me. Mo. Iam nostra flagitia, homicidia,</p>
  <p>Periuria, falsiiuria, fraudes praemia accipient sua.</p>
  <p>Mu. Ipsimet iudices fatentur facinus quid verbis opus?</p>
  <p>Vestri nunc muneris erit exsequi quod lex iubet</p>
  <p>Pr. DIS gratius habemus, quod per te caedem immanißimam</p>
  <p>Voluerit manisestandam Cùm verò exempli novi</p>
  <p>Sit tantum facinus, vniversa res ad principem</p>
  <p>Oportet deferatur, puniantur vt novo</p>
  <p>Sapplicij genere. He. hoc esset polchrum. Pr. Vos me sequimini</p>
  <p>Collegae, recta ad principem tendemus. Vosque rustici</p>
  <p>Homicidas ducite, trahite, rapite, tundite.</p>
  <p>Mo. Ah parcite senectuti parcite obsecro meae.</p>
  <p>He Non non. Hui Nequaequam, ne pepercisti tu puerulo</p>
  <p>MKAh canam canitiem respicite octogenarij.</p>
  <p>He. Tam vetus es nequam? Mo. Roschi, Roschi, vtinam essem
  mortuus.</p>
  <p>Ba O Rabbi Rabbi, in quanta praecipitasti me mala.</p>
  <p>Co Nihil facilius quàm scelus &amp; flagitium addiscitur,</p>
  <p>Homicida si Magister, patricida discipulus erit.</p>
  <p>Mo. Ab ne tam saeviter nobiscum agite. Co. nihil minus,</p>
  <p>Cur scindere voluistis carnem &amp; occidistis puerulum.</p>
</div>
<div type="level1" xml:id="actus-v.-scena-i.">
  <head>28. Actus V. Scena I.</head>
  <p>Henno.</p>
  <p>Ho! quàm mirabile caput habet Deus! sicut lusoriam</p>
  <p>Pilam homines iactat &amp; reiactat huc &amp; illuc, &amp;
  facit</p>
  <p>Saepè, quod in cerebro haud possum comprehendere meo, vt &amp;
  hodiè</p>
  <p>Fecit, ita ludos omnibus faciebat mirimis modis.</p>
  <p>Ego per Valtinum permisissem me suspendier</p>
  <p>Quod esset mendicus, sed non fuit. Mendici habuit enim</p>
  <p>Solummodò vestes, haud peram. Hoc autem miro magis</p>
  <p>Quod opportunè adeò intervenerit, fraterculum</p>
  <p>Vt redimeret; proh quùm bonarum rerum erunt! nec ego volo</p>
  <p>Postremus esse, sed prinaus vifere, tùm quid vinum queat</p>
  <p>Interrogare; vt obliviscar iracundiae meae;</p>
  <p>Nam valditer adhuc irascor propterverberabilißimos</p>
  <p>Istos nebulonoe, vorùm mercedem accipient suam.</p>
  <p>Acriter esuriò, non ampliùs ergò manebo.</p>
  <p>Tempus habete bonum, nunc ego vado domum.</p>
  <p>≤folio=H≥</p>
</div>
<div type="level1" xml:id="actus-v.-scena-ii.">
  <head>29. Actus V. Scena II.</head>
  <p>Musophilus. Mercator.</p>
  <p>DVlcia atque amara apud te sum elocutus omnia,</p>
  <p>Scis amorem, scis laborem, scis egestatem meam.</p>
  <p>Me. Iupiter supreme, seruas me meosque liberos,</p>
  <p>Maximas opimitates opiparasque offers mihi,</p>
  <p>Ita me hic amoenitate amoena amoenus oneravit dies.</p>
  <p>O gnate mi sodales sex mihi attulisti lepidos &amp; bonos,</p>
  <p>Vitam, amicitiam, securitatem, laetitiam, laudem, decus;</p>
  <p>Eorum inventu res decem simitu pessumas pessundedi?</p>
  <p>Iram, inimicitiam, staltitiam, exitium pertinaciam,</p>
  <p>Avaritiam, moerorem, lacrymas, curas. solicitudines,</p>
  <p>Ex animo iam tibi faveo, mignate. Si tibi quid priùs</p>
  <p>Advorsum feci, vt aequo animo ignoscas mihi rogo:</p>
  <p>Nam quod factum est, paterno amore factum est, non odio malo.</p>
  <p>Nunc eloqui haud potis sum, quant à ducar paenitudine.</p>
  <p>Mu. Et huc nos ducit aetas omnis, posterioribus</p>
  <p>Dum studijs levitati priora damnamus gravioribus,</p>
  <p>Negligimus pueri infantiae crepundia,</p>
  <p>Rides adolescentes pueritiae ludibria,</p>
  <p>Respuimus iuvenes adolescentiae lasciviam,</p>
  <p>Dolemus praecipitantiam iuventutis viri,</p>
  <p>Gemimus aetatis superioris flagitia senes,</p>
  <p>Et sera seriaque poenitudine mutata cupimus.</p>
  <p>Quin imo saepiculè in ijsdem aetatibus accidit,</p>
  <p>Vt affectu affectus, vol uptate voluptas, dolor</p>
  <p>Dolore, libido libidine, sicut clavus claro identidem</p>
  <p>Trudatur. Ergò quum suapte vanitate singula</p>
  <p>Nobis subinde poenitentiam &amp; fastidium sui</p>
  <p>Pariant, ad veram summo studio tendamus sapientiam,</p>
  <p>Tenebrisque seculi discußis blandè blandientium</p>
  <p>Malorum tempore abstergamus obvio caliginem.</p>
  <p>Quid etenim est omnis vita nisi vmbra &amp; vmbrae somnium?</p>
  <p>Procul aspicis, magnum aliquid cernis; at accede propius</p>
  <p>Mox evanescet, vsque adeò nil stabile, nil firmum manet.</p>
  <p>Nunc vita, nunc mors, nunc risus, nunc lacrymae; nunc gaudia</p>
  <p>Mox luctus; nunc secunda mox adversa, hodiè opulentitas.</p>
  <p>Cras est egestas hodiè est affluentia, cras egentia,</p>
  <p>Quin imò cuncta strictis gladijs in nos faciunt impetum,</p>
  <p>Pax, bellum, amor, odium. Me. An autem nullum tot tantisque
  remedium est?</p>
  <p>Mu. Imò. Me quod igitur? Mu. Sola animi tranquillitas, ad quam
  benè</p>
  <p>Feliciterque comparandam virtus plurimùm valet</p>
  <p>Et eruditio: quorum neutrum incendio perit,</p>
  <p>Naufragio amittitur, vsu vti mundi divitijs venit,</p>
  <p>Quae solae vulgo censentur bonorum nomine;</p>
  <p>Et quas labore magno quaerunt, cura maiori tenent</p>
  <p>Labore maximo disperdunt. Me. Eheu. Mu. Quid lacrymas parens?</p>
  <p>Me. Ah nescivisse me tantum prognatum te mihi filium.</p>
  <p>Mu. Lacrymas paenè excutis. Me. Mi gnate, si tibi antehac</p>
  <p>Non adeò dulce feci &amp; gratum, fiet à me postmodùm.</p>
  <p>Mu. Habeo amantißime parens sempiteinas animitus</p>
  <p>≤folio=H2≥</p>
  <p>Medullitusque gratias, me gnatum filialia</p>
  <p>Ad obsequia nouisti natum &amp; educatum, nec aliud</p>
  <p>Porrò exspectabis à me, modò sis felix &amp; vivas diu.</p>
  <p>Me. Quorsum is? Mu ad principe vocatus per satellitem</p>
  <p>Vt nosti. Me. Vade &amp; quamprimùm revertere, vt de Nuptijs</p>
  <p>Deliberemus instaurandis auspice Optimo Maximo.</p>
</div>
<div type="level1" xml:id="actus-v.-scena-ill">
  <head>30. Actus V. Scena Ill</head>
  <p>Pallas. Sophie, Mercator. Musophilus.</p>
  <p>SAtim haec vrbs est tibi visa fortumata atque opipara?</p>
  <p>Sop. Vrbis speciem vidi, hominum mores perspexi parùm.</p>
  <p>Pal. Quid id quod vidisti, vt munitum muro tibi visum est
  oppidum?</p>
  <p>Sop Si incolae benè sunt morati, pulcre munitum arbitrer</p>
  <p>Pal. Sed haec platea est ipsa, in qua parentes Musophili
  habitant,</p>
  <p>Hic aedes. Fallor an illic ipsus est quem quarimus.</p>
  <p>Salve mercator. Me. Quis me tam salutat blanditer?</p>
  <p>Sop. Saluus sis. Me. Salvete &amp; vos. Et ne tu Sophie, meo</p>
  <p>Musophilo despondenda? Sop. Quòd sum numina esse me volunt.</p>
  <p>Me. O filia filia mea dilectißima, quantis gaudijs</p>
  <p>Me comples &amp; cooperis? adventum nondum hunc tuum.</p>
  <p>Sperassem. Nam comitatu splendidissimo equitum &amp; curruum</p>
  <p>Domum te ducere volebamus. So. Si divina numina</p>
  <p>Comitantur Sponsam, sat comitata devenit ad sponsum suum.</p>
  <p>Sed vbi Musophilus? Me. Ecte, vt epportunè redit à principe.</p>
  <p>Mu. Animus praesagiebat adfuturos hospites novos</p>
  <p>Itaque expedivi me quàm potui, vt obviam procederem.</p>
  <p>Pal. Musophile salve. Mu. Quid videone te Dearum maxima?</p>
  <p>Ohera sine poplite flexo genua amplexari tua.</p>
  <p>Me. Quid sibi vult hiconat? &amp; catema quid sibi aurea?</p>
  <p>Mu. Hanc mihi catenam princeps ipse clementißimus</p>
  <p>Suis ipsius manibus appendit collo meo,</p>
  <p>Huncque annulum suis de digitis detractum mihi indidit,</p>
  <p>Et maximis praeterea me dignatus est honoribus.</p>
  <p>Mo Nunc me moriri certum est, ne mea tanta gaudia</p>
  <p>Contaminet aliqua aegritudo. Pol. Quod faustum &amp; felix
  fuat.</p>
  <p>Musophile pro tot &amp; toties exantlatis laboribus</p>
  <p>Periculis, &amp; indefesso studio, &amp; amore maximo</p>
  <p>Te hacce Triumphali lauro cinctum DI deaeque omnes volunt,</p>
  <p>Tibique Sophien matrimoniali consectant fide.</p>
  <p>DI faxint, vt quemadmodum perenni frunde Laurea</p>
  <p>Viret, sic vester amor aeternâ floreat concordiâ.</p>
  <p>Mu. O corculum meum! meae Sophie animae pars altera,</p>
  <p>O mea animula, mea electa à Deo dilecta mihi venis.</p>
  <p>Pal. Vos introite nunc iam, Musicos ego huc choros</p>
  <p>Adducam; vestras vt epithalamijs decantent Nuptias.</p>
  <p>Et spectatores vos Musophili gratiâ</p>
  <p>Si placuimus, vobisque placet, plausum date.</p>
  <p>≤folio=H3≥</p>
</div>
<div type="level1" xml:id="errata-quaedam-sic-corrigantur.">
  <head>31. Errata quaedam sic corrigantur.</head>
  <p>In epigram, vers. 4. pro Dor lege Cor. In prol. v.</p>
  <p>42.l. efflictim. Act. 1. sc. 3. v. 5. l. Sederent. v. 44.</p>
  <p>Conscripsti. Act. 1. sc. 5. v. 5. verberabilissimi.</p>
  <list type="ordered:arabic">
    <item n="6">
      <p>parcite. Act. 2. sc. 3. v. 12. Nequeo mearum</p>
    </item>
  </list>
  <p>rerum repp. Ibid. vers. 42. patitur at exiguos.</p>
  <p>Sc. 4. v. 11. Commonstret. ver. pen. hostu. Sc. 5. v. 3.</p>
  <p>exsertis. v. 105. reditu: forent. v. 141. melliniae. Se¬</p>
  <list type="ordered:arabic">
    <item n="7">
      <p>v33. responso. Act. 3. sc. 2. v. 17. Camaenae cru¬</p>
    </item>
  </list>
  <p>menę. Sc. 5. v. 99. peperisti. Sc. 7. v. 6. Sed ec¬</p>
  <p>ce praedam, quam volumus ad ventitantem con¬</p>
  <p>spicor.</p>
  <p>Reliqua Lector benevolus per se corriget.</p>
  <p><hi rendition="simple:bold">FINIS.</hi></p>
  <p>REVERENDO ET</p>
  <p>Hummanissimo uiro</p>
  <p>CHRISTOPORO DO:</p>
  <p>nauero D.D..</p>
  <p>Epidorp.</p>
  <p>Te plenis neque faucibus Poëtam</p>
  <p>Praedicare, Deaeque, Mystagogum</p>
  <p>Te plenis ego tibijs aberrem</p>
  <p>Decantare, nisi Optimi Patroni</p>
  <p>Nostri scilicet Optimi Patroni</p>
  <p>([συσλεαι Comitis sacri PalatI</p>
  <p>Idlsus derhòum Thalia</p>
  <p>Ab hoc eulogiumm vel ipse Phoebus</p>
  <p>Si posset caperet nimis mereri:</p>
  <p>Et cornicum oculos teque misellus</p>
  <p>Et tanto, nisi sic uiro …sso,</p>
  <p>Te plenis modo libijs quis ausit</p>
  <p>Decantare, mihi vel ipse Phoebus!</p>
</div>
<div type="level1" xml:id="back">
  <head>Back</head>
  <p>Rosefeldus</p>
</div>
</body>
</text>
</TEI>
