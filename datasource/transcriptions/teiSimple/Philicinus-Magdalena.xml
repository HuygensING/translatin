<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>Comoedia Tra|GICA, QVAE INSCRI|BITVR MAGDALENA EVAN-|gelica, Autore
  Petro | Philicino.</p>
  <p>Τὴν χεῖρα σὺν θεῷ χρὴ τοὺς σοφοὺς κινεῖν.</p>
  <p>ANTVERPIAE,</p>
  <p>In aedibus Ioan. Steelsii, Anno</p>
  <p>M.D.XLVI.</p>
  <p>REVERENDO IN CHRISTO Patri, Laubiensi et Broniensi Abbati, Domino
  Guilielmo Caulierio, Patrono suo Petrus Philicinus S. D. P.</p>
  <p>Salue Praesul obseruande plurimum in Christo, et consilii mei motus
  ac rationem, si libet, paucis accipe. Statueram apud animum, praeter
  Isaaccum nihil publicare, praesertim hoc tempore quo omnis mihi
  studiorum alacritas debilitata et tantum non excussa fuerat. Quem enim
  non commoueat, quamlibet constantem, atque in aegritudinem deiiciat,
  tam miserabilis rerum facies? Passim armis fremunt ac feruent omnia.
  Nihil audimus, nisi minas hostiles, equorum hinnitum, machinularum
  aenearum et bombardarum displosiones, conuectorum plaustra ac
  diribitoria. Nihil videmus, nisi Aquilas, manipulos, cohortes,
  legiones. Videre est, in his Hannonum collimitiis, viduos cultore
  agros, inanes villas et deserta horrea in ruinam procumbentia. Sed et
  miles Pardus moribus maculosis, et Aspis dira, arma quae Princeps
  dedit ad reipublicae defensionem, vertit in suorum viscera, rapit,
  peierat, fores effringit, exigit, pulsat, occidit hospitem, fas
  nefasque miscet, denique quiduis sibi licere putat belli nomine: vt
  nimis esse verum illud sentiamus, bellum esse malorum omnium Oceanum.
  His accedit perpetua bellorum comes, annonae penuria quae penuriam
  multis adfert consilii. Et huius pedissequa nunc fames multis in locis
  grassatur, popu-</p>
  <p>latur et carpit miserorum praecordia: animi tormentum, corporis
  tabes</p>
  <p>peccandi magistra. Denique passim quoque scintillat pestilentia,
  mox, vt</p>
  <p>20- videtur,saeuitura: quae hoc armis omnibus acerbior ac tristior
  esse solet,</p>
  <p>quod aegris et moribundis non modo desunt, qui visant, qui
  assideant, qui</p>
  <p>≤page=32≥</p>
  <p>opem ferant, qui oculos contegant: sed saepe etiam qui efferant, ac
  iusta</p>
  <p>persoluant. Quid multis? Mundus iam iam fractis ruiturus videtur
  Compagi-</p>
  <p>bus: nisi pro sua genuina bonitate, Dominus Deus arcano suo
  consilio, huic</p>
  <p>25- fatali Tragoediae, foelicem cito det catastrophen. His1 igitur
  malis diu</p>
  <p>tentatus, iactatus et fatigatus, coepi tandem me ipsum colligere et
  ad</p>
  <p>salutares librorum suppetias, velut ad sacram anchoram, confugere,
  Musaeque</p>
  <p>lautioris studia: quae sensim vt sol, nubila animi mei serenarunt
  et veluti</p>
  <p>Sirenes, salutari cantu me totum permulserunt. Verum quia authore
  Damaso,2</p>
  <p>30- lectio, sine stylo, res est mortua, coepi quaedam scribere et
  hanc regus-</p>
  <p>tare Comoediolam, versu olim dimetro a me scriptam, sed quam
  Leuinus Brech-</p>
  <p>tanus Theologus, vir de singulari turn eruditione, turn pietate
  nobis charis-</p>
  <p>simus, in iustam post redegit Comoediam. Nouissime eamdem dum
  rusticor</p>
  <p>apud Dominam a Maurianmet, peste abactus, quae passim apud Binchium
  gras-</p>
  <p>35- sari coeperat, quanta licuit cura, recognoui atque elimaui: sic
  tamen vt</p>
  <p>de industria nonnunquam vtar synizesi, diplasiasmo3 religionisque
  nostrae</p>
  <p>vocabulis. Nihil Sotadicum, nihil impium, nihil commune habet cum
  factio-</p>
  <p>nibus huius seculi. Et quia nescio quid tragicum spirare videtur,
  libuit</p>
  <p>Tragicam appellare Comoediam, vt nomen rei conueniat. Nullum ex hac
  falsae</p>
  <p>40- gloriae choragium ambio, si pio lectori, si tuis symmistis, si
  tibi in</p>
  <p>primis placuerit, abunde defuncta erit suo munere. Tibi enim vni
  dicatur</p>
  <p>atque in clientelam traditur vt earn contra Momorum calumnias et
  Cri ti-</p>
  <p>corum obelos tuearis. In hoc genere plura lusimus, quae vbi
  redierimus</p>
  <p>Binchium, tuis iunioribus alumnis literarum candidatis libenter
  communi-</p>
  <p>45- cabimus. Interim valeat his paucis tua humanitas, in Christo
  quamdiutissime.</p>
  <p>Apud Ham Eburonum 1111 id. Ianuarii, Anno M.D.XL1111.</p>
  <p>PROLOGVS</p>
  <p>IN MAGDALENEN.</p>
  <p>Saluete plurimum viri</p>
  <p>Virtute macti et litteris,</p>
  <p>In Christo Iesu qui salus,</p>
  <p>Et fons salutis omnis est.</p>
  <p>5- Dum vos alacres conspicit</p>
  <p>Venisse spectatum, Chorus</p>
  <p>Noster sibi vel maxi me</p>
  <p>Adgratulatur histricus.</p>
  <p>Doctis enim et piis auet,</p>
  <p>10- Atque omnibus studet modis,</p>
  <p>(Vos esse quales audiit )</p>
  <p>Suam probare industriam.</p>
  <p>Pulcherrimum quippe autumat</p>
  <p>Laudari Athletam ab Hercule,</p>
  <p>15- Vatem a Marone, Rhetorem</p>
  <p>A Tullio, a bonis bonos.</p>
  <p>Confidit et si errauerit,</p>
  <p>Vos iudices aequos fore,</p>
  <p>Aut subdituros illice</p>
  <p>20- Plausu, faces ad grandia,</p>
  <p>Aut mussitando, somnio</p>
  <p>Laetum esse, passuros suo.</p>
  <p>Ac denique vt par est, bona</p>
  <p>Expectat omnia a bonis.</p>
  <p>25- Nihil moratur liuidos,</p>
  <p>Ineptiorum calculum</p>
  <p>Album, nigrum, laudes, sales,</p>
  <p>Eodem habet discrimine.</p>
  <p>≤page=34≥</p>
  <p>Quin laus eorum infamia est</p>
  <p>30- Pudenda; contra crimen, est</p>
  <p>Res nobilis, palmaria,</p>
  <p>Omnique maior gloria.</p>
  <p>Nam Gallus vt Topazio</p>
  <p>Granum anteponit ordei,</p>
  <p>35- Et vt sues spernunt rosas</p>
  <p>Lippumque lumen non iuuat:</p>
  <p>Sic hi frequenter praeferunt</p>
  <p>Inscitiam scientiae,</p>
  <p>Sanaeque menti insarliam, et</p>
  <p>40- Stolidum, homini vero, pecus.</p>
  <p>Iam si his omissis haud graue est</p>
  <p>Vobis silentium dare,</p>
  <p>Edisseram, cur venerim,</p>
  <p>Huc missus a nostro grege.</p>
  <p>45- Versu dimetro Iambico</p>
  <p>Sic Magdalenes funebrem</p>
  <p>Luctum exarauit commodis</p>
  <p>Nostris studens didascalus,</p>
  <p>A veritate vt discrepet</p>
  <p>50- Euuangelii nec tantulum</p>
  <p>Atque interim eloquentiam, et</p>
  <p>Rerum tenorem negligit.</p>
  <p>Ingens enim politiem,</p>
  <p>Vel ordinem nescit dolor .</p>
  <p>55- Sed absque delectu iacit</p>
  <p>Quaecumque dictat1 impetus.</p>
  <p>Eum actitare in pulpitis</p>
  <p>Decreuit istis protinus,</p>
  <p>Fauente Christi Numine,</p>
  <p>60- Caterua litteraria.</p>
  <p>≤page=35≥</p>
  <p>Proinde vos omnes rogo,</p>
  <p>Promptis adesse mentibus,</p>
  <p>Et ferias agentibus</p>
  <p>Audire linguis hypothesin.</p>
  <p>PERIOCHE</p>
  <p>IN MAGDALENEN.</p>
  <p>Cum luce prima, flebili</p>
  <p>Confecta luctu Magdale</p>
  <p>Iesu adit tumbam, die</p>
  <p>Post passionem tertio.</p>
  <p>5- Abducit et secum duas</p>
  <p>Marias, ferens aromata</p>
  <p>Ad corpus oblinendum heri</p>
  <p>Quem gestat in sinu sui.</p>
  <p>Mox Angeli mirabili</p>
  <p>10- Specie corusci, et vestibus</p>
  <p>Niueis, monent vt hae modum</p>
  <p>Finemque ponant fletibus,</p>
  <p>Ac nuntient Apostolis</p>
  <p>Dolore confusis graui,</p>
  <p>15- Christum subacta ferreae</p>
  <p>Post iura mortis viuere.</p>
  <p>Duae capessunt protinus</p>
  <p>Mandata. Tum satellites</p>
  <p>Rebus nouis conterriti,</p>
  <p>20- Fuga saluti consulunt,</p>
  <p>≤page=36≥</p>
  <p>Atque indicant primatibus</p>
  <p>Christum reuixisse. Interim</p>
  <p>Haeret sepulchro Magdale</p>
  <p>Afflicta pertinaciter.</p>
  <p>25- Rediuiuus vt suae abstulit</p>
  <p>Luctum parentis, protinus</p>
  <p>Et Lessum Iesus Magdales</p>
  <p>Omni leuat solatio.</p>
  <p>≤page=37≥</p>
</div>
<div type="level1" xml:id="main">
  <head>Main</head>
  <p>ADOLESCENTI OPTIMA SPE PRAEDITO ERARDO A RIVIS.</p>
  <p>GRIEKS</p>
  <div type="level2" xml:id="interloqvvtores.">
    <head>INTERLOQVVTORES.</head>
    <p>MARIA MAGDALENE,</p>
    <p>MARIA IACOBI, MARIA SALOME,</p>
    <p>MARIA VIRGO,</p>
    <p>CHRISTVS REDIVIVVS,</p>
    <p>PETRVS, IOANNES, THOMAS APOSTOLI,</p>
    <p>ANGELI DVO,</p>
    <p>CENTVRIO, ASCANIVS, RVBRION MILITES,</p>
    <p>CAIPHAS, ANNAS.</p>
    <p>≤page=38≥</p>
  </div>
  <div type="level2" xml:id="actvs-primi">
    <head>ACTVS PRIMI</head>
    <p></p>
  </div>
  <div type="level2" xml:id="scena-prima.">
    <head>SCENA PRIMA.</head>
    <p>MARIA MAGDALENE.</p>
    <p>O me ter afflictam, dolor</p>
    <p>Sic impotens me intus coquit,</p>
    <p>Orationem vt quamlibet</p>
    <p>Ac omnium vincat fidem.</p>
    <p>≤line=5≥ Mihi vda totas fletibus</p>
    <p>Noctes rigantur stragula,</p>
    <p>Et lachrymarum defluo</p>
    <p>Madescit imbre lectulus;</p>
    <p>Dum vnum magistrum cogito,</p>
    <p>≤line=10≥ Requiro, ploro. vbi meae</p>
    <p>Heu.nunc salutis anchora,</p>
    <p>Rupes, asylum, brachium?</p>
    <p>Vbi vnio ille nobilis,</p>
    <p>Fons viuae aquae dulcifluus,</p>
    <p>≤line=15≥ Flos Iesse, vitae panis et</p>
    <p>Patris superni gloria?</p>
    <p>Hac tabeo aegritudine,</p>
    <p>Corpus necessum est visere.</p>
    <p>Heri, eius vt praesentia</p>
    <p>≤line=20≥ Mentem labantem fulciat.</p>
    <p>Atque vt semel viui pedes</p>
    <p>Vnxi, lubet nunc mortui;</p>
    <p>Quoque corpus vngere, omnibus</p>
    <p>Ad id paratis scilicet.</p>
    <p>≤line=25≥ Meas sorores alloquar</p>
    <p>nihil morata oraboque</p>
    <p>Eas benigne, carpere</p>
    <p>Vt hanc velint mecum viam.</p>
    <p>≤page=39≥</p>
    <p>Quod si venire rennuant,</p>
    <p>≤line=30≥ Vel sola pergam, nil timens;</p>
    <p>Cessare namque me hac diu</p>
    <p>Amor dolorque non sinunt.</p>
    <p>Tametsi eas credo satis</p>
    <p>Mecum profecturas quum Herum</p>
    <p>≤line=35≥ Semper sequutae sint, pari</p>
    <p>Turn mente tum gradu,meum.</p>
  </div>
  <div type="level2" xml:id="scena-secvnda.">
    <head>SCENA SECVNDA.</head>
    <p>MARIA MAGDALENE, MARIA SALOME et MARIA IACOBI.</p>
    <p>MARIA MAGDALENE.</p>
    <p>Heus heus, Sorores pectori</p>
    <p>Longe meo charissimae,</p>
    <p>Prodite tectis ocyus</p>
    <p>≤line=40≥ Meamque vocem agnoscite.</p>
    <p>MARIA SALOME.</p>
    <p>Quid est Soror, per fusculas</p>
    <p>Quod nos tenebras, ac die</p>
    <p>Nondum renata, flebili</p>
    <p>Ex aedibus voce excitas?</p>
    <p>MARIA MAGDALENE.</p>
    <p>≤line=45≥ Caligo noctis diffugit,</p>
    <p>Aurora fulget rosida;</p>
    <p>Ad solis ortum flammei.</p>
    <p>Polus propinquum candicat.</p>
    <p>Proinde vos, quam maxime</p>
    <p>≤line=50≥ Rogo, velitis progredi</p>
    <p>Iam mox sacri ad sacrum gradu</p>
    <p>Christi sepulchrum praepeti,</p>
    <p>Vt cinnamo Panchaico,</p>
    <p>Vt balsamo vernaculo,</p>
    <p>≤line=55≥ Myrrha, Syrisque aromatis</p>
    <p>Vngamus vna mortuum.</p>
    <p>Nimirum honorem maxime</p>
    <p>≤page=40≥</p>
    <p>Nos addecet persoluere</p>
    <p>Ei supremum, coelicus</p>
    <p>≤line=60≥ Cui nos amor coniunxerat.</p>
    <p>Dilectionem conuenit</p>
    <p>Factis probare seriis,</p>
    <p>Vt temporis longinquitas</p>
    <p>Contra hanc iniqui nil queat.</p>
    <p>≤line=65≥ Is nunquam am or valentibus</p>
    <p>Nixus fuit radicibus,</p>
    <p>Aetatis vllis tractibus</p>
    <p>Si possit exolescere.</p>
    <p>Dico, quid exolescere?</p>
    <p>≤line=70≥ Si verus est amor, nouis</p>
    <p>Subinde crescit auctibus</p>
    <p>Vt vere gramen assolet.</p>
    <p>MARIA IACOBI.</p>
    <p>Sic est Soror. Proinde nos</p>
    <p>Tecum lubentes ibimus,</p>
    <p>≤line=75≥ Custodiae ferociam</p>
    <p>Nihil verentes impiae.</p>
    <p>Est fortis vt mors Charitas;</p>
    <p>Dilectionis Lampades</p>
    <p>Sunt coelicae, flammantibus</p>
    <p>≤line=80≥ Potentiores ignibus.</p>
    <p>MARIA MAGDALENE.</p>
    <p>Vos iure diligo optimo,</p>
    <p>Quae mente prompta et candida</p>
    <p>Praebetis hanc operam mihi.</p>
    <p>Viam inchoemus progredi.</p>
    <p>≤line=85≥ Omnis mihi velocitas</p>
    <p>Tarda est, auem esse me velim</p>
    <p>Vt praepeti sulcem aera</p>
    <p>Volatu adusque tumbam Heri,</p>
    <p>Quem sic amo, vt spernam prae eo</p>
    <p>≤line=90≥ Melos, triumphos, purpuram,</p>
    <p>Paropsides, phaeaceas</p>
    <p>≤page=41≥</p>
    <p>Omnemque pompam Volupiae.</p>
    <p>Fulli metalli segmina,</p>
    <p>Quae voluit Hebrus ac Tagus.</p>
    <p>≤line=95≥ Gemmasque Gangis despicor</p>
    <p>Prae te Magister inclyte.</p>
    <p>Dixi parum.prae eo omnia</p>
    <p>Quae continentur ambitu</p>
    <p>coeli vniuerso, quamlibet</p>
    <p>≤line=100≥ Sint pulchra, vilescunt mihi.</p>
    <p>Intercidet certe mihi</p>
    <p>Nunquam, sed in praecordiis</p>
    <p>Viuet meis perenniter,</p>
    <p>Frequens in ore erit meo.</p>
    <p>≤line=105≥ Quid ni siet? qui tam potens</p>
    <p>Sermone et actibus fuit?</p>
    <p>Pius, benignus. amabilis,</p>
    <p>Signisque miris inclytus?</p>
    <p>MARIA IACOBI.</p>
    <p>Clausisse Numen pectore</p>
    <p>≤line=110≥ Reor. Nam ab orbe condito.</p>
    <p>Fando quis vnquam talia</p>
    <p>Nouit virum, qui fecerit?</p>
    <p>Vt voce sola daemonas.</p>
    <p>Vt querceram febrim, hulcera,</p>
    <p>≤line=115≥ Phthisin lepramque luridam</p>
    <p>Leues fugarit in Notos.</p>
    <p>Mox mystagogi filiam</p>
    <p>in aedibus demortuam,</p>
    <p>Pignusque matris vnicum,</p>
    <p>≤line=120≥ Extra oppidum resuscitat.</p>
    <p>MARIA SALOME.</p>
    <p>Quid quod sepultum Lazarum</p>
    <p>≤page=42≥</p>
    <p>Iam quattuor dies, cauis</p>
    <p>Specus latebris euocat</p>
    <p>Lucisque donat munere?</p>
    <p>≤line=125≥ Ab inferorum faucibus,</p>
    <p>Clamore factoris sui,</p>
    <p>Ad membra carnis foetidae</p>
    <p>Iussus rediuit spiritus.</p>
    <p>MARIA IACOBI.</p>
    <p>Pauit duobus piscibus</p>
    <p>≤line=130≥ Et quinque panibus, virum</p>
    <p>Expleta quinque millia</p>
    <p>Superfuitque plurimum.</p>
    <p>rlluti diu silentia</p>
    <p>Cedente rupit obice,</p>
    <p>≤line=135≥ Mox iussa ficus aruit,</p>
    <p>Haemorrhoisque substitit.</p>
    <p>Eius vel hinc sublimitas</p>
    <p>Liquet, maris quod mobiles</p>
    <p>Vndas pedester transiit,</p>
    <p>≤line=140≥ Surdis procellis imperans.</p>
    <p>MARIA MAGDALENE.</p>
    <p>Quin dum medetur morbidis,</p>
    <p>Omnes remittit noxias,</p>
    <p>Quod prodit in carne abditam</p>
    <p>Diuinitatem marcida.</p>
    <p>≤line=145≥ Coeleste spirat vndique.</p>
    <p>Quo plenus est Numen, tonat</p>
    <p>Et fulminat quum disserit</p>
    <p>Gemmaeque gemmas attrahunt.</p>
    <p>Vaeh Numinis potentis et</p>
    <p>≤line=150≥ Miraculorum consciis,</p>
    <p>Quos coelicum caecus virum</p>
    <p>Liuor coegit persequi.</p>
    <p>riec persequi visum satis</p>
    <p>Linguis cruentis,insuper</p>
    <p>≤line=155≥ Morti riederunt: hoc scelus</p>
    <p>Nullo eluetur tempore.</p>
    <p>≤page=43≥</p>
    <p>MARIA SALOME.</p>
    <p>Quid persequi connitimur</p>
    <p>r.iagnalia eius? Nos prius</p>
    <p>Guttas arenas que aequoris</p>
    <p>≤line=160≥ Emetiamur refluas.</p>
    <p>Nam fusius quo extollitur,</p>
    <p>Eo seges foecundior</p>
    <p>Succrescit. O magnum virum</p>
    <p>Arcamque virtutum omnium!</p>
    <p>MARIA MAGDALENE.</p>
    <p>≤line=165≥ O luctuosum atque piceo</p>
    <p>Diem notandum calculo,</p>
    <p>Heroe nos qui nobili</p>
    <p>Orbauit et charissimo,</p>
    <p>Qui dum crucem gestans suam,</p>
    <p>≤line=170≥ Hac duceretur, (hei dolor</p>
    <p>Praecludit intus spiritum)</p>
    <p>Conuersus ad nos sic ait:</p>
    <p>&quot;Noli te flere me super</p>
    <p>Moestae Sionis filiae,</p>
    <p>≤line=175≥ Sed vosmet ipsas plangite</p>
    <p>Simulque vestros liberos.</p>
    <p>Nam saxa lamis concaua</p>
    <p>Timore pressae intrabitis,</p>
    <p>Caecis cauernis montium</p>
    <p>≤line=180≥ Desiderantes occuli.</p>
    <p>In humido nam stipite</p>
    <p>Si saeuit ignis, quid precor</p>
    <p>In arido ac inutili</p>
    <p>Ligno, futurum creditis?&quot;</p>
    <p>≤line=185≥ Haec verba Herus nouissima,</p>
    <p>Quae praescius loquutus est,</p>
    <p>Quoties reuoluo, lancinor</p>
    <p>Dire sub imo pectore.</p>
    <p>MARIA SALOME.</p>
    <p>Quod possit euidentius</p>
    <p>≤line=190≥ Amoris esse symbolum?</p>
    <p>≤page=44≥</p>
    <p>Crudorum oblitus verberum,</p>
    <p>Nostro indolebat casui.</p>
    <p>MARIA IACOBI.</p>
    <p>Haec cogitante me quoque,</p>
    <p>Oculis repente largior</p>
    <p>≤line=195≥ Genas mihi per squalidas,</p>
    <p>Vis lachrymarum profluit.</p>
    <p>MARIA MAGDALENE.</p>
    <p>Hoc in loco, sub pondere</p>
    <p>Crucis fatiscens corruit.</p>
    <p>O quam libens vicaria</p>
    <p>≤line=200≥ Crucis fuissem baiulal</p>
    <p>Hoc inuidebam muneris</p>
    <p>Illi Cyrenaeo dari,</p>
    <p>Foelix forem si tam graui</p>
    <p>Herum leuassem sarcina.</p>
    <p>≤line=205≥ Sed quur ei tunc sedula</p>
    <p>Non adfui, per agmina</p>
    <p>Satellitum frementium</p>
    <p>Conferta et enses proruens?</p>
    <p>An verbera et mortem furor</p>
    <p>≤line=210≥ Mihi intulisset militum?</p>
    <p>Quid tum? Magistro commori,</p>
    <p>Votum est, erit, fuit, mihi.</p>
    <p>Vtinam satelles efferus</p>
    <p>Fecisset hanc mihi gratiam</p>
    <p>≤line=215≥ vt proximo de stipite</p>
    <p>Contradidisset me neci.</p>
    <p>MARIA SALOME.</p>
    <p>Sed his omissis nunc Soror,</p>
    <p>Quod flagitat res, conuenit</p>
    <p>Implere. Nostris en patet</p>
    <p>≤line=220≥ Heri sepulchrum obtutibus.</p>
    <p>MARIA IACOBI.</p>
    <p>Ecquis reuoluet saxeam</p>
    <p>Molem sepulchri ab ostio,</p>
    <p>≤page=45≥</p>
    <p>Ipsae1 labore plurimo,</p>
    <p>Aduoluuier quem vidimus?</p>
    <p>≤line=225≥ Est grandis, imbecillium</p>
    <p>Nec foeminarum viribus</p>
    <p>Qui possit amouerier,</p>
    <p>Lapis cauernam saepiens.</p>
    <p>MARIA MAGDALENE.</p>
    <p>Ah quod refers Soror, nimis</p>
    <p>≤line=230≥ Nunc esse verum sentio.</p>
    <p>Vix est virilis roboris</p>
    <p>Tam grande saxum tollere.</p>
    <p>Turbata mente et sensibus</p>
    <p>Prorsum haereo: pugnantibus</p>
    <p>≤line=235≥ Sic distrahor sententiis,</p>
    <p>Vt quidnam agamus nesciam.</p>
    <p>O si virorum fortium</p>
    <p>Arnica nunc detur manus,</p>
    <p>Ipsi vel huc Apostoli</p>
    <p>≤line=240≥ Laturi opem, mox aduolent!</p>
    <p>Lustremus attente vndique</p>
    <p>Si forte nancisci virum</p>
    <p>Possimus, huc qui dexteram</p>
    <p>Accomodet nobis suam.</p>
    <p>≤line=245≥ Heu quam meis contraria</p>
    <p>Se cuncta votis offerunt!</p>
    <p>Timore rursus anxio</p>
    <p>Mihi pene cor contabuit.</p>
    <p>fIIiARIA SALOME.</p>
    <p>Pape, quid hoc rei nouae?</p>
    <p>≤line=250≥ Saxum remotum conspicor,</p>
    <p>Num forte furto quispiam</p>
    <p>Corpus Magistri sustulit?</p>
    <p>Profecto raptorum manus</p>
    <p>Pondus remouit saxeum;</p>
    <p>≤line=255≥ Lapis remotus, quid nisi</p>
    <p>Herum sublatum praedicat?</p>
    <p>1-B; Ipse.</p>
    <p>2-B: liceat.</p>
    <p>!</p>
    <p>≤page=46≥</p>
    <p>MARIA MAGDALENE.</p>
    <p>Intremus abditam specum,</p>
    <p>Monimentum Heri charissimi,</p>
    <p>Vt quicquid est huius rei</p>
    <p>≤line=260≥ Spectemus intus plenius.</p>
    <p>MARIA IACOBI.</p>
    <p>Ingens sed ecce militum</p>
    <p>Caterua vallet hortulum,</p>
    <p>Armisque cinctiiferreis,</p>
    <p>Sparsi iacent satellites.</p>
    <p>MARIA MAGDALENE.</p>
    <p>≤line=265≥ Non crinis aut folium leue,</p>
    <p>Citra voluntatem Patris,</p>
    <p>Vento mouente defluit,</p>
    <p>Aut pilus ex capite cadit.</p>
    <p>Hos ergo cur exhorream</p>
    <p>≤line=270≥ Fractis iacenteis viribus?</p>
    <p>Vitam perosa moereo,</p>
    <p>Et hos pauescam languidos?</p>
    <p>Et plurimum licettqueant,</p>
    <p>Quid obuenire incommodi</p>
    <p>≤line=275≥ Potest, sibi quae maximum</p>
    <p>Existimat lucrum mori?</p>
    <p>Eamus 1mperterritae,</p>
    <p>Rimemur exacte omnia.</p>
    <p>Heu me, dolore differor;</p>
    <p>≤line=280≥ -Surreptus hinc r,Iagister est.</p>
    <p>O me omnium miserrimam!</p>
    <p>Quae cerno tantum linteum,</p>
    <p>Multo cruentum sanguine,</p>
    <p>Mihi cor dolore scinditur.</p>
  </div>
  <div type="level2" xml:id="scena-tertia.">
    <head>SCENA TERTIA.</head>
    <p>ANGELI DVO.</p>
    <p>ANGELVS PRIMVS.</p>
    <p>--</p>
    <p>≤line=285≥ Quid quaeritis matres piae?</p>
    <p>1-A : cuncti.</p>
    <p>2-B : liceat.</p>
    <p>≤page=47≥</p>
    <p>Quid tum dolore. tum metu</p>
    <p>Pendente conflictamini</p>
    <p>Aegris madentes lachrymis?</p>
    <p>Omnem pauorem pellite,</p>
    <p>≤line=290≥ Luctumque inanem ponite,</p>
    <p>Et gaudium spe credula</p>
    <p>Certissimum praesumite.</p>
    <p>Nam quem piis affectibus</p>
    <p>Hac quaeritis. fixum trabi</p>
    <p>≤line=295≥ Funestae vt atroci nece</p>
    <p>Vestra expiaret crimina.</p>
    <p>Fortis friatis Tartari</p>
    <p>Mortisque fractis nexibus.</p>
    <p>Victor rediuit inclytus,</p>
    <p>≤line=300≥ Victurus aeuum interminum.</p>
    <p>Illi pauescant, ciuium</p>
    <p>Qui non amant coelestium</p>
    <p>Praesentiam, huius saeculi</p>
    <p>Curis grauati sordidis!</p>
    <p>≤line=305≥ Vos quum piae sitis, piis</p>
    <p>Christum colentes mentibus.</p>
    <p>Quur iste degener timor</p>
    <p>Sic vestra pulsat pectora?</p>
    <p>SECVNDVS ANGELVS.</p>
    <p>Hi iure territi iacent</p>
    <p>≤line=310≥ Increduli satellites;</p>
    <p>At vos timorem ponite</p>
    <p>Surrexit is quem quaeritis.</p>
    <p>Huc huc venite, cernite</p>
    <p>Locum. qui inanis corpore.</p>
    <p>≤line=315≥ Cum corporis vestigio.</p>
    <p>Detracta seruat lintea.</p>
    <p>Mihi parum si creditis.</p>
    <p>Haec adstruant vobis fidem.</p>
    <p>Proin superuacaneum</p>
    <p>≤line=320≥ Quod apparastis, prorsus est.</p>
    <p>Hinc ergo quam citissimae</p>
    <p>≤page=48≥</p>
    <p>Abite, laetum nuntium</p>
    <p>Laturae Apostolis, sui</p>
    <p>De morte Christi tristibus,</p>
    <p>≤line=325≥ Potissimum vero Petro,</p>
    <p>Cui abnegatus asperum,</p>
    <p>In pectoris recessibus,</p>
    <p>Herus dolorem commouet.</p>
    <p>In Gallilaeam nobilis</p>
    <p>≤line=330≥ Praecedet en pastor gregem;</p>
    <p>Ibi videre viuum erit;</p>
    <p>Quem fletis vt iam mortuum.</p>
  </div>
  <div type="level2" xml:id="scena-qvarta.">
    <head>SCENA QVARTA.</head>
    <p>MARIAE SALOME, IACOBI ET MAGDALE.</p>
    <p>MARIA SALOME.</p>
    <p>Ah tota consternata sum,</p>
    <p>Cor palpitat graui metu,</p>
    <p>≤line=335≥ Et lingua adhaeret faucibus,</p>
    <p>Semesa verba proferens.</p>
    <p>MARIA IACOBI.</p>
    <p>Fugiamus hinc ocyssime</p>
    <p>Mihi si sorores creditis,</p>
    <p>Herum sublatum clanculum,</p>
    <p>≤line=340≥ vt nuntiemus fratribus.</p>
    <p>MARIA MAGDAL£:.</p>
    <p>Eamus hinc velociter,</p>
    <p>Possimus vt reuertier</p>
    <p>Mox ad sepulchrum. Nam diu</p>
    <p>Illinc abesse non fero.</p>
    <p>≤page=49≥</p>
  </div>
  <div type="level2" xml:id="actvs-secvndvs.">
    <head>ACTVS SECVNDVS.</head>
    <p></p>
  </div>
  <div type="level2" xml:id="scena-prima.-1">
    <head>SCENA PRIMA.</head>
    <p>CENTVRIO, ASCANIVS, RVBRION.</p>
    <p>CENTVRIO.</p>
    <p>≤line=345≥ Heu quam cruenta turbidis</p>
    <p>Portenta frigidum mihi</p>
    <p>Cor vellicant et omnia</p>
    <p>De sede membra dimouent!</p>
    <p>Tremore formidabili</p>
    <p>≤line=350≥ Concussa terrae viscera,</p>
    <p>Ceu finis orbis appetat,</p>
    <p>Motu rotata sunt nouo.</p>
    <p>Heu est quantus ortus fragor!1</p>
    <p>Quam vasta terrae motio!</p>
    <p>≤line=355≥ Sic monstra fractum territant,</p>
    <p>Vt propemodum sim mortuus.</p>
    <p>Comae eriguntur prae metu</p>
    <p>Vox haeret aegra faucibus</p>
    <p>Nec est suis neruis vigor</p>
    <p>≤line=360≥ Stuporque sensus occupat.</p>
    <p>Quin dum silemus torpidi,</p>
    <p>Lapis repente ablatus est</p>
    <p>Vt non queamus reddere,</p>
    <p>Seruare quem prom:Lsimus.</p>
    <p>≤line=365≥ Heus milites consurgite!</p>
    <p>Iam somniatum est plus satis,</p>
    <p>Hic dum iacemus languidi</p>
    <p>Tumulo sepultus exiit.</p>
    <p>≤page=50≥</p>
    <p>ASCANIVS.:</p>
    <p>Pape, quid hoc rei nouae,</p>
    <p>≤line=370≥ Inusitatae et horridae?</p>
    <p>Num fascinati Thessalo</p>
    <p>Quodam tenemur carmine?</p>
    <p>Vbi ille saeuum fulgurans,</p>
    <p>Vultu tremendus flammeo,</p>
    <p>≤line=375≥ Qui tam repente ab ostio</p>
    <p>Molem remouit saxeam?</p>
    <p>CENTVRIO.</p>
    <p>De gente Di vum consequens,</p>
    <p>Est, hunc fuisse quempiam,</p>
    <p>Fulgore qui mox vt suo</p>
    <p>≤line=380≥ Nos strauit, hinc euanuit.</p>
    <p>RVBRION.</p>
    <p>Pulsata Tellus horrido</p>
    <p>Motu ac fragore terruit</p>
    <p>Sic me misellum, vt vix sciam</p>
    <p>Quis me habeat orbis angulus.</p>
    <p>≤line=385≥ -Est plena monstris sic mihi</p>
    <p>Mens vt redire pallidis</p>
    <p>A mortis atrae faucibus</p>
    <p>Videar, vel imis manibus.</p>
    <p>Atat, perimus ocyus</p>
    <p>≤line=390≥ Hinc mox nisi discedimus;</p>
    <p>Mihi membra sic fregit pauor</p>
    <p>Vt vix queam me attollere.</p>
    <p>ASCANIVS.</p>
    <p>Aequum bonumque consulis;</p>
    <p>Nam desidere hac diutius,</p>
    <p>≤line=395≥ Rerum sub hoc discrimine,</p>
    <p>Tutum satis non arbitror.</p>
    <p>CENTVRIO.</p>
    <p>Sed quo modo primatibus,</p>
    <p>Nos qui datis stipendiis</p>
    <p>≤page=51≥</p>
    <p>Hac excubare iusserant</p>
    <p>≤line=400≥ Purgabimus de corpore?</p>
    <p>RVBRION.</p>
    <p>Dicemus id quod res habet,</p>
    <p>Quod scilicet surrexerit</p>
    <p>A morte Christus, integris</p>
    <p>Tumuli sigillis omnibus,</p>
    <p>≤line=405≥ Et foeminis plorantibus</p>
    <p>Quaecumque dixit Angelus,</p>
    <p>Nobisque acerbum coelica</p>
    <p>Quicquid potestas intulit.</p>
    <p>CENTVRIO.</p>
    <p>Proh militaris ordinis</p>
    <p>≤line=410≥ Notam, ruborem, dedecus,</p>
    <p>Viri tot vnum strennui</p>
    <p>Quod perdidere mortuum!</p>
    <p>O nominis nostri grauem</p>
    <p>Gentisque labem Romulae!</p>
    <p>≤line=415≥ Romana virtus haeccine</p>
    <p>Tot comprobata praeliis?</p>
    <p>ASCANIVS.</p>
    <p>Quid niteremur obsecro,</p>
    <p>Tot signa contra coelica?</p>
    <p>Quid? In Deum Gigantium</p>
    <p>≤line=420≥ An more pugnandum fuit?</p>
    <p>Humana si quaeuis manus</p>
    <p>Clypeis corusca et ensibus,</p>
    <p>Nostro nec impar agmini,</p>
    <p>Illum abstulisset segnibus,</p>
    <p>≤line=425≥ Expostulandi turn locus</p>
    <p>Nostramque dure ignauiam</p>
    <p>Redarguendi maximus</p>
    <p>Legis foret primoribus.</p>
    <p>Nunc veritatem fortiter</p>
    <p>≤line=430≥ Narremus omnem ex ordine;</p>
    <p>Quam si recusent credere,</p>
    <p>≤page=52≥</p>
    <p>Quantum velint, turn murmurent.</p>
    <p>CENTVRIO.</p>
    <p>Eamus ergo in oppidum,</p>
    <p>Et mira quae conspeximus</p>
    <p>≤line=435≥ Renuntiemus ordini</p>
    <p>Sacro et viris primariis.</p>
    <p>Heu torpefactis cruribus</p>
    <p>Visuque tam sum turbido</p>
    <p>Vt vix gradum molirier</p>
    <p>≤line=440≥ Aut nota possim agnoscere.</p>
    <p>RVBRION.</p>
    <p>Crebris quoque et flagrantibus</p>
    <p>Exhausta tamquam febribus</p>
    <p>Durisue tusa fustibus,</p>
    <p>Mihi membra languent omnia.</p>
    <p>CENTVRIO.</p>
    <p>≤line=445≥ En Principis summi domus,</p>
    <p>Claro superba schemate,</p>
    <p>Quo conuenire caeteri</p>
    <p>Mystae frequenter assolent.</p>
    <p>Intremus, vt quod accidit</p>
    <p>≤line=450≥ Narremus ore libero.</p>
    <p>Ipsos sed ecce commodum</p>
    <p>Videmus huc occurrere</p>
  </div>
  <div type="level2" xml:id="scena-secvnda.-1">
    <head>SCENA SECVNDA.</head>
    <p>CENTVRIO, CAIAPHAS, ASCANIVS.</p>
    <p>CENTVRIO.</p>
    <p>Saluete Principes viri</p>
    <p>Omnes ad vnum, plurimum.</p>
    <p>≤line=455≥ Rem miram, inauditam, nouam,</p>
    <p>Vobis relaturi adsumus.</p>
    <p>CAIAPHAS.</p>
    <p>Salute vos summus quoque</p>
    <p>≤page=53≥</p>
    <p>Donet Deus nummaria.</p>
    <p>Rei quid adfertis nouae</p>
    <p>≤line=460≥ Commilitones optimi?</p>
    <p>Seductor ille scilicet,</p>
    <p>Mendacium iuxta suum,</p>
    <p>fu1ortis solutis nexibus</p>
    <p>Viuus sepulchro prodiit?</p>
    <p>CENTVRIO.</p>
    <p>≤line=465≥ Non est iocandi nunc locus</p>
    <p>Hierophanta consultissime;</p>
    <p>Sed veritatem, si placet,</p>
    <p>Verbis habe nudam tribus.</p>
    <p>Clausa sepulchri ianua</p>
    <p>≤line=470≥ Saluisque vestris syngraphis,</p>
    <p>Saluis sigillis, quid moror?</p>
    <p>Repente Christus exiit.</p>
    <p>Non arma, non satellites,</p>
    <p>Non militum custodiae</p>
    <p>≤line=475≥ Potuere saxum grandius</p>
    <p>Prohibere, ne resurgeret.</p>
    <p>Namque Angelus mirabili</p>
    <p>Specie, remouit saxeum</p>
    <p>Pondus,loquutus foeminis</p>
    <p>≤line=480≥ Est insuper praesentibus.</p>
    <p>Concussa Tellus horrido</p>
    <p>Tremore, nos fusos humi</p>
    <p>Exanguia vt cadauera,</p>
    <p>Repente ad vnum perculit.</p>
    <p>CAIAPHAS.</p>
    <p>≤line=485≥ Ergone erit nouissimum</p>
    <p>Peius prioribus malum?</p>
    <p>Nobis nec aduersarier</p>
    <p>Desistet hic vel mortuus?</p>
    <p>Sed vestra quae fuit interim</p>
    <p>≤line=490≥ Tam ignaua dormitatio,</p>
    <p>Vllo quod absque praelio</p>
    <p>≤page=54≥</p>
    <p>Ita perdidistis creditum?</p>
    <p>Ter mille plagis obrutum</p>
    <p>Saxoque pressum tam graui,</p>
    <p>≤line=495≥ Armata non valuit manus</p>
    <p>Vetare ne resurgeret?</p>
    <p>Imo per atrae ne vagas</p>
    <p>Noctis tenebras Asseclae,</p>
    <p>Vobis sopore languidis,</p>
    <p>≤line=500≥ Corpus magistri tollerent?</p>
    <p>Vos dormiisse suspicor</p>
    <p>Quod euagari foeminis</p>
    <p>Impune sic imbellibus,</p>
    <p>Fuit inter arma liberum.</p>
    <p>CENTVRIO.</p>
    <p>≤line=505≥ Sic nos sopore huiusmodi</p>
    <p>Nunquam grauari denuo</p>
    <p>Contingat, vt quae protuli</p>
    <p>Sunt Principes verissima.</p>
    <p>Humana si nolentibus</p>
    <p>≤line=510≥ Vis abstulisset mortuum,</p>
    <p>Nobisue dormientibus</p>
    <p>Raptus fuisset clanculum,</p>
    <p>Expostulandi tum1 locus</p>
    <p>Ignauiaeque desidis</p>
    <p>≤line=515≥ Nos arguendi congruus,</p>
    <p>Et caussa iustior foret.</p>
    <p>At nunc querelae quis patet</p>
    <p>Locus, nisi Titaniae</p>
    <p>Quod more prolis, arma nos</p>
    <p>≤line=520≥ In coelites non mouimus?</p>
    <p>CAIAPHAS.</p>
    <p>His vt loquamur fusius</p>
    <p>De rebus intus libere,</p>
    <p>Vos interim pauxillulum</p>
    <p>In atrium secedite.</p>
    <p>≤page=55≥</p>
    <p>ASCANIVS.</p>
    <p>≤line=525≥ Quantum libebit consulant,</p>
    <p>Quantum volunt, deliberent,</p>
    <p>Aurum nisi dent largiter,</p>
    <p>Vulgabo cuncta in compitis.</p>
  </div>
  <div type="level2" xml:id="scena-tertia.-1">
    <head>SCENA TERTIA.</head>
    <p>CAIAPHAS, ANNAS.</p>
    <p>CAIAPHAS.</p>
    <p>Nobis agendum hoc tempore</p>
    <p>≤line=530≥ Quid arbitramini viri?</p>
    <p>Eundum huic est obuiam</p>
    <p>Tanto malo ne pullulet.</p>
    <p>Nascens malum plane expedit</p>
    <p>Radicitus sustollere;</p>
    <p>≤line=535≥ Flammam, priusquam effulgeat,</p>
    <p>Oportet hanc extinguere.</p>
    <p>Nam secius nouissima</p>
    <p>Peiora erunt prioribus</p>
    <p>Et mobilis plebs grandine</p>
    <p>≤line=540≥ Adobruet nos saxea.</p>
    <p>Pro re suborta protinus</p>
    <p>Angustiaque temporis,</p>
    <p>Cordata nobis et breuis</p>
    <p>Sumenda consultatio.</p>
    <p>≤line=545≥ Proinde vestrum quilibet</p>
    <p>Quod optimum factu putat,</p>
    <p>Paucis, aperte et candide,</p>
    <p>Exponat, ac citra moram.</p>
    <p>Exercitatum optem dari</p>
    <p>≤line=550≥ Nobis virum, qui nos, sua</p>
    <p>Versatili solertia,</p>
    <p>Mox scrupulo omni liberet.</p>
    <p>ANNAS.</p>
    <p>Quum notior sit militi</p>
    <p>Res quam negari vel tegi</p>
    <p>≤page=56≥</p>
    <p>≤line=555≥ vt possit, et negocium -</p>
    <p>Dilationem non ferat,</p>
    <p>Nostrum priusquam latius</p>
    <p>Haec in periculum fluant,</p>
    <p>Redimamus a custodibus</p>
    <p>≤line=560≥ Mendacium pecunia,</p>
    <p>Illos docentes credulum</p>
    <p>Per vulgus, vt disseminent</p>
    <p>Persuadeantque strennue</p>
    <p>Quae suggeremus omnibus;</p>
    <p>≤line=565≥ Quod scilicet profundius</p>
    <p>Dum nocte opaca dormiunt,</p>
    <p>Furtim sui subduxerint,</p>
    <p>Heri cadauer asseclae.</p>
    <p>Sic fiet, vt plebs credula,</p>
    <p>≤line=570≥ Assertione militum</p>
    <p>Seducta, linguam comprimens</p>
    <p>Tumultuari desinat.1</p>
    <p>Piaculum hoc quis dixerit,</p>
    <p>Et non magis prudentiam</p>
    <p>≤line=575≥ Solertiamque, qua malum</p>
    <p>Ceruicibus depellitur?</p>
    <p>CAIAPHAS.</p>
    <p>Recte, expedite et prouide v</p>
    <p>Fideliterque consulis;</p>
    <p>Omnes proinde nos tuae</p>
    <p>≤line=580≥ Subscribimus sententiae.</p>
    <p>At ne quid vltra sit morae,</p>
    <p>Hac desidete paululum,</p>
    <p>Dum copiosam colligo</p>
    <p>Custodibus pecuniam.</p>
    <p>≤line=585≥ Adsunt talenta et pondera</p>
    <p>Auri probati plurima,</p>
    <p>Cupidas quibus satellitum</p>
    <p>Manus necesse est vngere.</p>
    <p>Iactare praestat scilicet</p>
    <p>1-A; disinat.</p>
    <p>≤page=57≥</p>
    <p>≤line=590≥ Merces profundo quaslibet,</p>
    <p>Quam naufragum fracta rate,</p>
    <p>Tumidis procellis obrui.</p>
  </div>
  <div type="level2" xml:id="scena-qvarta.-1">
    <head>SCENA QVARTA.</head>
    <p>CAIAPHAS, CENTVRIO.</p>
    <p>CAIAPHAS.</p>
    <p>Heus heus adesto ianitor!</p>
    <p>Heus somniator aduola!</p>
    <p>≤line=595≥ Admitte mox in atrio</p>
    <p>Obambulantes milites.</p>
    <p>Tacete quae vidistis et</p>
    <p>In vulgus illud spargite:</p>
    <p>Quod corpus eius Asseclae</p>
    <p>≤line=600≥ Vobis sopitis rapuerint.</p>
    <p>Rumore plebem ingloriam</p>
    <p>Hoc commouere nil opus.</p>
    <p>In praemium silentii,</p>
    <p>Sumatis haec numismata.</p>
    <p>≤line=605≥ Haec porro vestri Praesidis</p>
    <p>Si forte ad aureis venerint,</p>
    <p>Ab omnibus tutabimur</p>
    <p>Vos strennue periculis.</p>
    <p>CENTVRIO.</p>
    <p>Quod imperatis optimi</p>
    <p>≤line=610≥ Viri, bona fiet fide.</p>
    <p>Apud leuem plebeculam</p>
    <p>Hoc adstruemus fortiter.</p>
    <p>Vestro inclyto senatui,</p>
    <p>Senes verendi et Principes,</p>
    <p>≤line=615≥ Pro luculento munere</p>
    <p>Omnes habemus gratiam.</p>
    <p>≤page=58≥</p>
  </div>
  <div type="level2" xml:id="actvs-tertii">
    <head>ACTVS TERTII</head>
    <p></p>
  </div>
  <div type="level2" xml:id="scena-prima.-2">
    <head>SCENA PRIMA.</head>
    <p>PETRVS, IOANNES.</p>
    <p>PETRVS.</p>
    <p>Si mentis aegrimoniam</p>
    <p>Dies vel aufert longior</p>
    <p>Vel mitigat, velut solet</p>
    <p>≤line=620≥ vbique dici, nescio.</p>
    <p>Mihi cresci t in dies dolor</p>
    <p>Imo refusus pectore</p>
    <p>Horisque moeror singulis</p>
    <p>Crudescit insanabilis.</p>
    <p>≤line=625≥ Ah Petre, Petre, proh dolor!</p>
    <p>Mortalium miserrime!</p>
    <p>Mitis, benignus, amabilis,</p>
    <p>Vbi ille nunc magister est,</p>
    <p>In nocte qui nouissima,</p>
    <p>≤line=630≥ Post omnium lotos pedes,</p>
    <p>Sermone nobis melleo</p>
    <p>Tam suauiter dixit Vale?</p>
    <p>oculi calentes fundite</p>
    <p>Torrentis instar lachrymas</p>
    <p>≤line=635≥ Pectusque crebra languidum</p>
    <p>Exhauri&amp;nt suspiria.</p>
    <p>Heu quis pudor, quantum nefas,</p>
    <p>Vnius ad vocem infimae</p>
    <p>Ancillulae, quod territus</p>
    <p>≤line=640≥ Herum negaui sic meum!</p>
    <p>Impressa sic medullitus</p>
    <p>Sunt verba corda perfida,</p>
    <p>Vt me iuuet tantummodo</p>
    <p>Fletus amaros fundere.</p>
    <p>≤page=59≥</p>
    <p>IOANNES.</p>
    <p>≤line=645≥ Et si dolore, vt nos quoque</p>
    <p>Exulceraris non leui</p>
    <p>Ponendus est tamen modus</p>
    <p>Suusque limes fletibus.</p>
    <p>Proinde noctis anxiae</p>
    <p>≤line=650≥ Prolixa post fastidia,</p>
    <p>Hoc mane primo ab aedibus</p>
    <p>Huc prodeamus paululum.</p>
    <p>PETRVS.</p>
    <p>Ah non decet, me lachrymas</p>
    <p>Vt postulas suspendere,</p>
    <p>≤line=655≥ Lamenta sed per singulas</p>
    <p>Horas amara ducere.</p>
    <p>Tu quod placebit, incipe;</p>
    <p>Nam nulla prorsus est mihi</p>
    <p>Negationis post scelus,</p>
    <p>≤line=660≥ Quaerenda consolatio.</p>
    <p>Sed nec procul nostris reor</p>
    <p>Ab aedibus tutum egredi;</p>
    <p>Hostes enim scis pessimos</p>
    <p>Hac esse nobis plurimos.</p>
    <p>IOANNES.</p>
    <p>≤line=665≥ Nullum subest periculum,</p>
    <p>Nam cuncta late adhuc silent,</p>
    <p>Omnes tenet mollis torus;</p>
    <p>Sopore victos blandulo.</p>
    <p>Heus Petre frater ocyus</p>
    <p>≤line=670≥ Huc frater aduola, obsecro.</p>
    <p>Tres ecce de Sororibus</p>
    <p>Citis peturlt nos gressibus.</p>
    <p>PETRVS.</p>
    <p>Agnosco eas prorsus, sed et</p>
    <p>Videntur ex vultu et gradu</p>
    <p>≤line=675≥ Citatiore, serium</p>
    <p>Adferre nobis nuntium.</p>
    <p>≤page=60≥</p>
  </div>
  <div type="level2" xml:id="scena-secvnda.-2">
    <head>SCENA SECVNDA.</head>
    <p>MARIA SALOME, MARIA IACOBI, PETRVS. &lt;IOANNES&gt;.</p>
    <p>MARIA SALOME.</p>
    <p>Saluete fratres optimi.</p>
    <p>Hei lingua, mens, sensus, metu</p>
    <p>Luctuque torpent. Quispiam</p>
    <p>≤line=680≥ Corpus magistri sustulit.</p>
    <p>MARIA IACOBI.</p>
    <p>Nec hoc vagis rumoribus,</p>
    <p>Falsae vt putemur, nouimus,</p>
    <p>Vacuam r.1agistri corpore</p>
    <p>Tumbam sed ipsae vidimus.</p>
    <p>IOANNES.</p>
    <p>≤line=685≥ Visamus ô frater Petre,</p>
    <p>Habeatne res sic an1 secus,</p>
    <p>Eo mihi mens tendere</p>
    <p>Gestit nec vllas fert moras.</p>
    <p>PETRVS.</p>
    <p>Age amputatis omnibus</p>
    <p>≤line=690≥ Remoris agamus sedulo</p>
    <p>Quod admones: praecurrito,</p>
    <p>Gressu volucri te sequar.</p>
    <p>IOANNES.</p>
    <p>Ceruice porrecta volo,</p>
    <p>Hinc intueri singula.</p>
    <p>≤line=695≥ Babe stupenda conspicor!</p>
    <p>Perplexus, heu, prorsum haereo.</p>
    <p>Subi prior, frater Petre,</p>
    <p>Haec septa; tete consequar</p>
    <p>Mota procul formidine</p>
    <p>≤line=700≥ Aequis praeeuntem passibus.</p>
    <p>PETRVS.</p>
    <p>Hac cerno linteamina,</p>
    <p>≤page=61≥</p>
    <p>Spica Cilissa, balsamo,</p>
    <p>Cestoque Eoo perlita,</p>
    <p>Cum corporis sudario.</p>
    <p>≤line=705≥ Haec mira sunt: vel hinc liquet</p>
    <p>Non esse ablatum furibus,</p>
    <p>Digesta quod sic ordine</p>
    <p>Sunt et plicata lintea.</p>
    <p>Suspensa mens haeret mihi,</p>
    <p>≤line=710≥ Nec suspicari quid velim,</p>
    <p>Quid debeam: potissimum</p>
    <p>Stupore pressus, sat scio.</p>
    <p>IOANNES.</p>
    <p>Hoc frater vnum relliquum est,</p>
    <p>Vt non reperto corpore,</p>
    <p>≤line=715≥ Moesti, stupentes, anxii, rc</p>
    <p>Redeamus vnde venimus.</p>
  </div>
  <div type="level2" xml:id="scena-tertia.-2">
    <head>SCENA TERTIA.</head>
    <p>MARIAE IACOBI, &lt;SALOME&gt;, MAGDALE, &lt;DVO ANGELI&gt;.
    MARIAE? TK?</p>
    <p>MARIA IACOBI.</p>
    <p>Et nos quid hac diutius</p>
    <p>Stamus Sorores optimae,</p>
    <p>Apostolorum prouidi</p>
    <p>≤line=720≥ Abiere postquam archègetai?1</p>
    <p>MAGDALENE.</p>
    <p>Ah ociose non decet</p>
    <p>Nos hac diu consistere!</p>
    <p>Introgredi praestat specum</p>
    <p>Herumque rursus quaerere.</p>
    <p>MARIA IACOB!.</p>
    <p>≤line=725≥ Eamus intro, lintea</p>
    <p>1-A: archègéè.</p>
    <p>≤page=62≥</p>
    <p>Sudarium tinctum vnguine</p>
    <p>Locumque rapti corporis</p>
    <p>Scrutemur omnem exactius.</p>
    <p>MARIA MAGDALENE.</p>
    <p>Per noctis heu silentia</p>
    <p>≤line=730≥ Quis te magister abstulit?</p>
    <p>Hac namque linteamina</p>
    <p>Nil sola praeter conspicor.</p>
    <p>ANGELVS PRIMVS.</p>
    <p>Quid mortuorum in sedibus</p>
    <p>Viuum dolentes quaeritis?</p>
    <p>≤line=735≥ Surrexit, vt praediximus,</p>
    <p>Hac inueniri non potest.</p>
    <p>ANGELVS SECVNDVS.</p>
    <p>Esse memores vos addecet,</p>
    <p>In Gallilaea quo modo</p>
    <p>Haec ante vobis omnia</p>
    <p>≤line=740≥ Quam facta sint, praedixerit.</p>
    <p>MARIA SALOME.</p>
    <p>Hei fulgidis in vestibus</p>
    <p>Niuemque supra candidis,</p>
    <p>Vultu decoros florido,</p>
    <p>Astare quos hac conspicor?</p>
    <p>ANGELVS PRIMVS.</p>
    <p>≤line=745≥ Vestros amicos filiae</p>
    <p>Et comministros cernitis,</p>
    <p>Testes Iesu sedulos</p>
    <p>Ac gaudiorum nuntios,</p>
    <p>Nam candicans quid haec stola</p>
    <p>≤line=750≥ Nisi gaudium denuntiat?</p>
    <p>Quid haec iuuentus florida</p>
    <p>Nisi perennem gloriam?</p>
    <p>≤page=63≥</p>
    <p>MARIA SALOME.</p>
    <p>Nimis nimis conterrita,</p>
    <p>Non audeo hac consistere;</p>
    <p>≤line=755≥ Mirum quis istius rei</p>
    <p>Tandem est futurus exitus.</p>
    <p>MARIA IACOBI.</p>
    <p>Abeamus vna si placet;</p>
    <p>Nec Angelos enim Dei,</p>
    <p>Nostrum sed almum Praesidem</p>
    <p>≤line=160≥ Herumque dulcem quaerimus.</p>
    <p>Quid hac, quid haeremus diu?</p>
    <p>Quid spes inanes ducimus?</p>
    <p>Nusquam reperto corpore,</p>
    <p>Magis expedit recedere.</p>
  </div>
  <div type="level2" xml:id="scena-qvarta.-2">
    <head>SCENA QVARTA.</head>
    <p>MAGDALENE.</p>
    <p>≤line=165≥ Abi te, abi te, si lubet,</p>
    <p>Hinc hinc procul discedite</p>
    <p>Mihi fixa stat sententia</p>
    <p>Hinc velle nusquam digredi.</p>
    <p>Non hinc abire quopiam</p>
    <p>≤line=770≥ Quicquid futurum est cogito,</p>
    <p>Nisi mihi spes certior</p>
    <p>Simulque res affulserit.</p>
    <p>O me omnium miserrimam,</p>
    <p>Dum quod volo, non assequor!</p>
    <p>≤line=775≥ Liquesco tota in lachrymas</p>
    <p>Velluntque cor suspiria.</p>
    <p>Mihi nulla consolatio</p>
    <p>Auferre luctus anxios,</p>
    <p>Hunc praeter, aut molestias</p>
    <p>≤page=64≥</p>
    <p>≤line=780≥ Leuare pectoris potest.</p>
    <p>Nec angelis credo nimis</p>
    <p>Qui mortuum aiunt viuere;</p>
    <p>Non credo, fucum factitant</p>
    <p>Furtim sublatum suspicor.</p>
    <p>≤line=785≥ Iesu Magister optime</p>
    <p>Adsis mihi salutifer,</p>
    <p>Qui neminem quantumlibet,</p>
    <p>Vilem soles contemnere.</p>
    <p>Votis meis respondeas,</p>
    <p>≤line=790≥ Iam treis dies te quaerito,</p>
    <p>Nec suppetit mihi cibus</p>
    <p>Quo mentis exigam famem.</p>
    <p>Mihi, nisi exhibendo te,</p>
    <p>Des corporis panem tui</p>
    <p>≤line=795≥ Vacuamque fragmentis tuis</p>
    <p>Cordis mei sportam impleas.</p>
    <p>Si me in via tabescere</p>
    <p>Non vis, meae refrigera</p>
    <p>Corroboraque viscera</p>
    <p>≤line=800≥ Mentis tua dulcedine.</p>
    <p>Amor meus me respice,</p>
    <p>Obsecro blandis pupulis,</p>
    <p>Semper mihi qui pauperi</p>
    <p>Soles patrocinarier,</p>
    <p>≤line=805≥ Primum Simonis in domo</p>
    <p>Defensor es factus mihi,</p>
    <p>Nostris dehinc in aedibus</p>
    <p>Querulam Sororem mitigans,</p>
    <p>Apostolorum denique</p>
    <p>≤line=810≥ Contra frementum murmura,</p>
    <p>Quos proditor nequissimus</p>
    <p>Nefarie commiserat,</p>
    <p>Quin et dolenti Lazari</p>
    <p>De morte fratris, impigrum</p>
    <p>≤line=815≥ Dignatus es solatium</p>
    <p>Praestare; idem ne nunc nega.</p>
    <p>≤page=65≥</p>
    <p>Dulcis Magister respice,</p>
    <p>In lachrymas en diffluo;</p>
    <p>Fons est caput, pectus mare,</p>
    <p>≤line=820≥ Genae madentes flumina.</p>
    <p>Nec suppetunt nostro tamen</p>
    <p>Pares dolori lachrymae,</p>
    <p>Multusque cogit languida</p>
    <p>Arere fletus lumina.</p>
    <p>≤line=825≥ Mea fortitudo, dexteram</p>
    <p>Quaeso labanti porrige,</p>
    <p>Vltra sinas nec sic tuam</p>
    <p>Periclitari Magdalen.</p>
    <p>Amor, voluptas, spes mea,</p>
    <p>≤line=830≥ Omnisque fons clementiae,</p>
    <p>His liberare me velis</p>
    <p>Stridentibus molestiis.</p>
    <p>Aequa aure nostras percipe</p>
    <p>Preces, querelas, lachrymas,</p>
    <p>≤line=835≥ Ex intimo cordis sinu</p>
    <p>Amor mihi quas elicit.</p>
    <p>Non Hester aut Susanna sum,</p>
    <p>Scio, vt meas exaudias</p>
    <p>Preces: sed omnium penu</p>
    <p>≤line=840≥ Et officina criminum.</p>
    <p>Verum vnde constet te bonum,</p>
    <p>Pium, benignum, ni1 reis</p>
  </div>
  <div type="level2" xml:id="errata-dones-plurima">
    <head>Errata dones plurima?</head>
    <p>Da tu vnde grata sim tibi.</p>
    <p>Hic surgit2 Sed eiulatu dum graui</p>
    <p>Auras querelis. repleo,</p>
    <p>Vix rauca quicquam guttura</p>
    <p>Efferre possunt amplius.</p>
    <p>Ex mentis aegritudine</p>
    <p>1-A: it,</p>
    <p>2-A: surgit.</p>
    <p>≤page=66≥</p>
    <p>≤line=850≥ Caro fatiscit languida,</p>
    <p>Vix machinam corpusculi</p>
    <p>Pedes labantem fulciunt.</p>
    <p>Humi proinde paululum</p>
    <p>Sedens quiescam proxime,</p>
    <p>≤line=855≥ Heri sepulchrum, dum nouo</p>
    <p>Cor roboretur1 spiritu.</p>
    <p>≤page=67≥</p>
  </div>
  <div type="level2" xml:id="actvs-qvarti">
    <head>ACTVS QVARTI</head>
    <p></p>
  </div>
  <div type="level2" xml:id="scena-prima.-3">
    <head>SCENA PRIMA.</head>
    <p>CHRISTVS.</p>
    <p>Pax, gaudium, spes, gratia,</p>
    <p>Lux, vita, virtus et salus</p>
    <p>Sit omnibus fidelibus,</p>
    <p>≤line=860≥ Ex corde qui me diligunt.</p>
    <p>Ego primus et nouissimus,</p>
    <p>Fons omnium rerum et caput,</p>
    <p>Quae sunt ab orbe condito</p>
    <p>Creatae et idem terminus.</p>
    <p>≤line=865≥ Testis fidelis insuper</p>
    <p>Victorque mortis inclytus,</p>
    <p>Ex mortuis ad perpetem</p>
    <p>Primus resurgens gloriam,</p>
    <p>Qui carne, mundo, daemone,</p>
    <p>≤line=870≥ Duro subactis praelio</p>
    <p>Ruptisque mortis vinculis,</p>
    <p>Per cuncta viuo saecula.</p>
    <p>Mihi frementis Tartari</p>
    <p>Mortisque claues horridae,</p>
    <p>≤line=875≥ Coeli solique est insuper</p>
    <p>Omnis potestas tradita.</p>
    <p>Ad me proinde alacriter</p>
    <p>Transite, quotquot gratiam</p>
    <p>Veniam, salutem perpetem</p>
    <p>≤line=880≥ Vitamque concupiscitis.</p>
    <p>Haec namque cuncta seruulis</p>
    <p>Donare gestio meis,</p>
    <p>Bona fide qui tollere</p>
    <p>Crucem parati sunt suam.</p>
    <p>≤line=885≥ Venite dulces filii</p>
    <p>Ex corde qui me quaeritis,</p>
    <p>≤page=68≥</p>
    <p>Et a generationibus</p>
    <p>Omnes meis implemini.</p>
    <p>Feruore quo vobis siem</p>
    <p>≤line=890≥ Qua alacritate spiritus,</p>
    <p>Quaerendus, et constantia,</p>
    <p>A Magdalena discite.</p>
    <p>En tota lachrymis fluens</p>
    <p>Dolore cordis angitur,</p>
    <p>≤line=895≥ Flet, ingemiscit, eiulat,</p>
    <p>Dum, quod cupit, non inuenit.</p>
    <p>Quin orchamoi mathètéoon,</p>
    <p>Post visa linteamina,</p>
    <p>Omnes licet recesserint,</p>
    <p>≤line=900≥ Haec sola abire pernegat.</p>
    <p>Amore sed languens mei,</p>
    <p>Et maxima cupidine,</p>
    <p>Imis medullis aestuans,</p>
    <p>Tumbam nequit relinquere.</p>
    <p>≤line=905≥ Proin mihi charissimam</p>
    <p>Parentem vbi reuisero</p>
    <p>Luctuque verso in gaudium</p>
    <p>Me suscitatum ostendero,</p>
    <p>Ad hanc recurram protinus,</p>
    <p>≤line=910≥ Amore languentem graui,</p>
    <p>Quae caeteris ardentius</p>
    <p>Me perseuerat quaerere.</p>
    <p>Ego namque vt est aequissimum</p>
    <p>Me diligentes diligo,</p>
    <p>≤line=915≥ Vices amoris, congruo</p>
    <p>illis rependens tempore.</p>
    <p>Est digna post Matrem meam</p>
    <p>Viuum videre me prior,</p>
    <p>ex omnibus charis meis</p>
    <p>≤line=920≥ Cum nemo sit constantior.</p>
    <p>Nunc ad Parentem transeo</p>
    <p>Aegris madentem fletibus</p>
    <p>Mox hortulanus Magdales</p>
    <p>Obtutibus meipsum ingeram.</p>
    <p>≤page=69≥</p>
  </div>
  <div type="level2" xml:id="scena-secvnda.-3">
    <head>SCENA SECVNDA.</head>
    <p>MARIA VIRGO.</p>
    <p>≤line=925≥ Quod omnis est amantibus</p>
    <p>Opinione longior</p>
    <p>Mora, sit1 licet breuissima,</p>
    <p>Donec habeant quod expetunt:</p>
    <p>Hoc ipsa nunc adeo docet</p>
    <p>≤line=930≥ Me tristis experientia,</p>
    <p>Cui dies cum noctibus</p>
    <p>Vnus duabus saeculum est.</p>
    <p>O Nate, luctum quam grauem,</p>
    <p>Amara quot suspiria,</p>
    <p>≤line=935≥ Quantum dolorum ac fletuum,</p>
    <p>Mors attulit mihi tua!</p>
    <p>Vere doloris aspera</p>
    <p>Transuerberatas cuspide,</p>
    <p>(Simeon vti praedixerat)</p>
    <p>≤line=940≥ Sensi medullas pectoris.</p>
    <p>Ferres gemendo dum crucem</p>
    <p>Sub mole tanta corruens,</p>
    <p>Me conterebat languidam</p>
    <p>Trabalis illa sarcina.</p>
    <p>≤line=945≥ Spinae tibi sacrum acriter</p>
    <p>Quae perforabant verticem,</p>
    <p>Mihi punctionibus suis</p>
    <p>Cor sauciabant&amp;anxium.</p>
    <p>Cum figerent claui tuas</p>
    <p>≤line=950≥ Plantas manusque ferrei,</p>
    <p>Pectus mihi velut aclide</p>
    <p>Dilancinabant stridula.</p>
    <p>Mihi sonantes mallei</p>
    <p>Cordis secabant intima,</p>
    <p>1-B : si.</p>
    <p>2-B: sauciabat.</p>
    <p>≤page=70≥</p>
    <p>≤line=955≥ Membris reuulsis omnibus</p>
    <p>Dum agererls lnsons In crucem.</p>
    <p>Sub nigricantem territa</p>
    <p>Nubem profugit Cynthia</p>
    <p>Et propemodum nox cedere</p>
    <p>≤line=960≥ Coelo volebat algida.</p>
    <p>Demum cruenta lancea</p>
    <p>Dum militis pandit latus,</p>
    <p>Mihi cordis intimos sinus</p>
    <p>Horrenda cuspis transiit.</p>
    <p>≤line=965≥ Si cuncta complecti velim,</p>
    <p>Libani velim frondes, Cedros</p>
    <p>Carmeli et Hierichuntios</p>
    <p>Flores rosasque dicere.</p>
    <p>Quin ipsa cogitatio</p>
    <p>≤line=970≥ Vel sola tot cruciatuum</p>
    <p>Afflictiones pectoris</p>
    <p>Nouas subinde mihi parit.</p>
    <p>Angustias nullas quidem</p>
    <p>Experta sum puerpera,</p>
    <p>≤line=975≥ Conduplicauit has mihi</p>
    <p>Sed passio fili tua.</p>
    <p>Iam quis malorum terminus,</p>
    <p>Quis Nate finis, quis modus?</p>
    <p>Effoeta tot singultibus</p>
    <p>≤line=980≥ Emarcuere pectora.</p>
    <p>Humore iam carent mihi</p>
    <p>Exhausta flendo lumina,</p>
    <p>Nec amplius quas suggerat</p>
    <p>Habet cerebrum lachrymas.</p>
    <p>≤line=985≥ Eia! sopore de tuo</p>
    <p>Exurge victor inclyte,</p>
    <p>Desyderatam longius</p>
    <p>Faciem mihi nec subtrahe.</p>
    <p>Ostende quaeso te mihi,</p>
    <p>≤line=990≥ Fili, Pater, Deus meus.</p>
    <p>Tuae preces Ancillulae</p>
    <p>≤page=71≥</p>
    <p>Matrisque ne contempseris.</p>
    <p>In auribus dulcissima</p>
    <p>Vox illa personet meis,</p>
    <p>≤line=995≥ vltra nec, oro, me mea</p>
    <p>Frustretur expectatio.</p>
  </div>
  <div type="level2" xml:id="scena-tertia.-3">
    <head>SCENA TERTIA.</head>
    <p>CHRISTVS in carne gloriosa. cum crucis vexillo. et MARIA.</p>
    <p>CHRISTVS.</p>
    <p>Quid tristibus suspiriis,</p>
    <p>Quid lachrymosis questibus,</p>
    <p>Duroque sic te conficis</p>
    <p>≤line=1000≥ Luctu, Parens dulcissima?</p>
    <p>Adsum velut promiseram</p>
    <p>Sopore mortis de graui,</p>
    <p>Resuscitatus perpetem</p>
    <p>Vitae ad perennis gloriam.</p>
    <p>≤line=1005≥ Mortis refixis ferreis,</p>
    <p>Et inferorum legibus,</p>
    <p>Post Tartari fractas fores,</p>
    <p>Clarus triumphis aduolo.</p>
    <p>Proin facessant, quae tuum</p>
    <p>≤line=1010≥ Cor perculerunt omnia,</p>
    <p>Planctus, dolores, lachrymae</p>
    <p>Angustiae et suspiria.</p>
    <p>Nullus dolori enim locus</p>
    <p>Aut fletibus relinquitur,</p>
    <p>≤line=1015≥ Non amplius posthac mi hi</p>
    <p>Mors imperabit horrida.</p>
    <p>MARIA.</p>
    <p>Salue voluptas vnica,</p>
    <p>Pax, vita, delicium, salus,</p>
    <p>Spes, Nate, gaudium mei</p>
    <p>≤line=1020≥ Solatiumque pectoris.</p>
    <p>Salue frementis Tartari,</p>
    <p>≤page=72≥</p>
    <p>Atrique victor daemonis,</p>
    <p>Candor perennis luminis,</p>
    <p>Splendor paternae gloriae.</p>
    <p>≤line=1025≥ Ex intimis praecordiis</p>
    <p>Te nate mi dulcissime,</p>
    <p>Tam dura post certamina</p>
    <p>Saluum redire gaudeo.</p>
    <p>Adoro te Rex gloriae,</p>
    <p>≤line=1030≥ Mireque corpus hoc tuum</p>
    <p>Hac cadit in genua.</p>
    <p>Desydero sanctissimum</p>
    <p>Exosculari et stringere.</p>
    <p>IESVS.</p>
    <p>O chara mater, quod petis,</p>
    <p>Nimium lubens concessero.</p>
    <p>≤line=1035≥ Quantum voles, complectere</p>
    <p>Et osculare filium.</p>
    <p>Quod postulas iustissirnum est;</p>
    <p>Narn afflictionum particeps &quot;.,</p>
    <p>Velut fuisti, sic decet</p>
    <p>≤line=1040≥ vt gaudiis communices.</p>
    <p>MARIA.</p>
    <p>Nunc omne luctus pristini.</p>
    <p>Eliminatum est nubilum,</p>
    <p>Serenitate desuper</p>
    <p>Radiante tanquarn coelica.</p>
    <p>≤line=1045≥ Meminisse dulcius quoque</p>
    <p>Quod perpeti durum fuit,</p>
    <p>Et post procellas turbidas</p>
    <p>Est gratior serenitas.</p>
    <p>Imo doloris pristini</p>
    <p>≤line=1050≥ Oblita iam sum funditus,</p>
    <p>Sic tota inenarrabili</p>
    <p>Sum delibuta gaudio.</p>
    <p>Nunc fata post crudelia,</p>
    <p>Dum corpus in terra iacet,</p>
    <p>≤line=1055≥ Nisi sit molestum edissere,</p>
    <p>≤page=73≥</p>
    <p>Anima interim quid egerit.</p>
  </div>
  <div type="level2" xml:id="scena-qvarta.-3">
    <head>SCENA QVARTA.</head>
    <p>CHRISTVS ET MARIA.</p>
    <p>CHRISTVS.</p>
    <p>Postquam paternas in manus,</p>
    <p>Commissus a me spiritus</p>
    <p>Clamore cum validissimo,</p>
    <p>≤line=1060≥ Corpus reliquit mortuum.</p>
    <p>Diuinitatis gloria</p>
    <p>Multoque clarus lumine,</p>
    <p>Ad inferorum limina</p>
    <p>Limbumque mox pertransii.</p>
    <p>≤line=1065≥ At sancta quamprimum patrum</p>
    <p>Plebs, lumen illud coelicum</p>
    <p>Solis quod instar aurei</p>
    <p>Fulgebat, aspexit procul.</p>
    <p>Primus parens mox ad suos</p>
    <p>≤line=1070≥ Clamore laeto filios</p>
    <p>Erectus infit: &quot;En salus</p>
    <p>Desyderata in limine est;</p>
    <p>Hoc lumen illud plurimis</p>
    <p>Efflagitatum lachrymis,</p>
    <p>≤line=1075≥ De luce lux intermina,</p>
    <p>Autor perennis luminis.&quot;</p>
    <p>Tum sectus alter ferrea</p>
    <p>Serra, prophetes addidit:</p>
    <p>&quot;Est ista filius ei,</p>
    <p>≤line=1080≥ Lux, quam videtis aurea.</p>
    <p>Hoc namque ego de lumine</p>
    <p>Praesagus olim protuli,</p>
    <p>Plebs in tenebris ambulans,</p>
    <p>Magno refulsit lumine.</p>
    <p>≤line=1085≥ In atrio sedentibus</p>
    <p>Vmbraque mortis horridae,</p>
    <p>Hoc est in isto carcere,</p>
    <p>Exorta lux est coelitus.&quot;</p>
    <p>≤page=74≥</p>
    <p>Adiecit istis protinus</p>
    <p>≤line=1090≥ Sancto repletus spiritu,</p>
    <p>Senex in vlnis qui suis</p>
    <p>Infantulum me detulit:</p>
    <p>II Hoc lumen illud omnibus</p>
    <p>Illuminandis gentibus</p>
    <p>≤line=1095≥ A patre missum desuper,</p>
    <p>Generisque nostri gloria.</p>
    <p>Hunc dum tenellum dulcibus</p>
    <p>Astringerem complexibus,</p>
    <p>Ex gaudii affluentia</p>
    <p>≤line=1100≥ -In dulce prorupi melos.&quot;</p>
    <p>Baptista post haec hispidus</p>
    <p>Praeuastae eremi gloria,</p>
    <p>Mixto serenus pondere,</p>
    <p>Sic alloquutus est Patres:</p>
    <p>≤line=1105≥ &quot;Hic agnus ille totius</p>
    <p>Qui tollit orbis crimina,</p>
    <p>Cuius sacrum corpus tremens</p>
    <p>Ipse ablui vndis Iordanis.</p>
    <p>Ostensus hic item mea</p>
    <p>≤line=1110≥ Astantibus turbis manu,</p>
    <p>Fidele testimonium</p>
    <p>Cui praeco syncerus tuli.&quot;</p>
    <p>MARIA.</p>
    <p>Quae mira, quae magnalia!</p>
    <p>oh gaudiorum quae seges!</p>
    <p>≤line=1115≥ Haec sola vel narratio</p>
    <p>Miro replet cor iubilo.</p>
    <p>O quot Prophetae, et qualibus</p>
    <p>Ac Patriarchae, et caeteri</p>
    <p>Ad lucis aduentum tuae</p>
    <p>≤line=1120≥ Pleni fuere gaudiis!</p>
    <p>Sed quid superbus interim</p>
    <p>Princeps hiantis Tartari,</p>
    <p>Fulgore perculsus nouo,</p>
    <p>≤page=75≥</p>
    <p>Contra parauit, obsecro?</p>
    <p>CHRISTVS, de destensu suo.</p>
    <p>≤line=1125≥ Animam vorare scilicet</p>
    <p>Parabat impurus meam,</p>
    <p>Adae parentis filios</p>
    <p>Glutire vt omnes,sueuerat.</p>
    <p>Et iam rapacis inferi</p>
    <p>≤line=1130≥ Pandi barathrum iusserat,</p>
    <p>Nouis patrum quum gaudiis</p>
    <p>Visaque luce exhorruit.</p>
    <p>Tunc voce formidabili,</p>
    <p>Qui tunc praeibant Ange1i,</p>
    <p>≤line=1135≥ His inferorum turbidos</p>
    <p>Sunt alloquuti Praesides:</p>
    <p>&quot;Aperite vestras Principes</p>
    <p>Porta5,et eleuamini</p>
    <p>Valuae perennes, inclytus</p>
    <p>≤line=1140≥ Subintret, vt Rex gloriae.&quot;</p>
    <p>MARIA.</p>
    <p>Quid ille contra? neminem</p>
    <p>Olim timere qui solet.</p>
    <p>Aduersus haec, quae reddidit</p>
    <p>Responsa? Nunquid paruit?</p>
    <p>CHRISTVS.</p>
    <p>≤line=1145≥ Turbatus insueta Sathan</p>
    <p>Virtute, voce, lumine,</p>
    <p>Mox ferreis repagulis</p>
    <p>Occlusit aeneas fores.</p>
    <p>Trepidique raptim conuocans</p>
    <p>≤line=1150≥ Satellites collegii,</p>
    <p>Hosti suo resistere</p>
    <p>Praecepit omnes strennue.</p>
    <p>Vox illa sed postquam prior</p>
    <p>Audita rursum per chaos,</p>
    <p>≤line=1155≥ Rector cohortis perditae</p>
    <p>≤page=76≥</p>
    <p>Perterritus sic intu1it:</p>
    <p>&quot;Quis iste tantae gloriae</p>
    <p>Rex atque victor inc1ytus,</p>
    <p>Caecum barathrum turbida</p>
    <p>≤line=1160≥ Virtute qui sic territat?</p>
    <p>Priora non vnquam prius</p>
    <p>Misere ta1em saecula,</p>
    <p>Nec hospitem nostrum chaos</p>
    <p>Recepit vnquam eiusmodi.</p>
    <p>≤line=1165≥ Praedam subinde plurimam</p>
    <p>Huc sueuit orbis mittere;</p>
    <p>At raptor hic, non debitor,</p>
    <p>Non praeda, sed praedo est grauis.&quot;</p>
    <p>Tum Rex prophetes haec sacro</p>
    <p>≤line=1170≥ Respondit illi carmine,</p>
    <p>Rex iste virtutum potens &quot;’</p>
    <p>Omnique fortis prae1io:</p>
    <p>&quot;Fu1gore mox c1arissimo</p>
    <p>Densas tenebras dispu1i,</p>
    <p>≤line=1175≥ Hominis figuram praeferens</p>
    <p>Crucisque vexillum gerens.</p>
    <p>Portasque sternens aereas,</p>
    <p>Vectes reuu1si ferreos,</p>
    <p>Immania ob1uctantium</p>
    <p>≤line=1180≥ Paucis repe11ens agmina.</p>
    <p>Frustra mihi contenditis,</p>
    <p>Dixi, rebelles spiritus,</p>
    <p>Captiuitatem e carcere</p>
    <p>Isthoc vo1enti abducere.</p>
    <p>≤line=1185≥ Crucis trophaeum cernite,</p>
    <p>Vobis tremendum iugiter,</p>
    <p>Et quam parastis improbi</p>
    <p>Crucem, pauere discite.&quot;</p>
    <p>Haec inter eiu1antibus</p>
    <p>≤line=1190≥ Fracti co1onis Tartari,</p>
    <p>Ipsum barathri principem</p>
    <p>Vinxi catenis igneis.</p>
    <p>≤page=77≥</p>
    <p>MARIA.</p>
    <p>O nobilem victoriam</p>
    <p>Omnique dignam gloria,</p>
    <p>≤line=1195≥ Salue triumphis inclyte!</p>
    <p>Sed quid peractum est postea?</p>
    <p>CHRISTVS.</p>
    <p>&quot;Venite, dixi, protinus</p>
    <p>Ad me, tenebris horridis,</p>
    <p>Quicumque in hoc ergastulo</p>
    <p>≤line=1200≥ Clausi fuistis hactenus.</p>
    <p>Venite quotquot de grege</p>
    <p>Estis meo charissimi,</p>
    <p>Adam, tibi pax ac tuis</p>
    <p>Aeterna filiis salus.&quot;</p>
    <p>≤line=1205≥ Egressa de tristi lacu</p>
    <p>Mox turba patrum flebilis,</p>
    <p>Clamore lachrymabili</p>
    <p>Ac me recurrens subdidit.</p>
    <p>&quot;Salue redemptor optime,</p>
    <p>≤line=1210≥ Qui vinculis pressos, nigro</p>
    <p>Vt liberares carcere</p>
    <p>Descendere huc dignatus es.</p>
    <p>Lamenta per tot saecula,</p>
    <p>Te nostra saluator pie</p>
    <p>≤line=1215≥ Cum tristibus suspiriis,</p>
    <p>Densis vocabant fletibus.</p>
    <p>Desyderata tu salus,</p>
    <p>Solatium lugentium,</p>
    <p>Tu vox eras vna omnium,</p>
    <p>≤line=1220≥ Spes in tenebris maxima.</p>
    <p>Benedictus in Dei patris</p>
    <p>Huc aduenis qui nomine,</p>
    <p>Ad perditam nos patriam</p>
    <p>Rupto reducas vt iugo.</p>
    <p>≤line=1225≥ Eia redemptor inclyte,</p>
    <p>Hoc vt lacu nos eximis,</p>
    <p>≤page=78≥</p>
    <p>Virtute sic in sanguinis</p>
    <p>Tui, reduc in gloriam.&quot;</p>
    <p>Tunc delibuta gaudiis</p>
    <p>≤line=1230≥ Caterua sancta maximis,</p>
    <p>Dulci creatorem suum</p>
    <p>Laudare coepit carmine:</p>
    <p>&quot;Eia redemptori nouum</p>
    <p>Nostro canamus canticum;</p>
    <p>≤line=1235≥ Nam mira fecit, nec prius</p>
    <p>Audita mundi ab origine.</p>
    <p>Fecit salutem maximam</p>
    <p>Dei potentis brachium,</p>
    <p>Ab inferorum tristibus</p>
    <p>≤line=1240≥ Dum nos tenebris liberat.</p>
    <p>Inuicta patris dextera</p>
    <p>Innotuit tunc plenius,</p>
    <p>Duro suos tyrannidis</p>
    <p>Iugo vetustae dum eximit.&quot;</p>
    <p>≤line=1245≥ Hinc iubilantem sic chorum</p>
    <p>Locis amoenis collocans,</p>
    <p>Resuscitaui proprio</p>
    <p>Corpus sepultum Numine.</p>
    <p>Sed tempus alma iam parens</p>
    <p>≤line=1250≥ Fratres meos reuisere,</p>
    <p>Vbi lachrymantis Magdales,</p>
    <p>Luctum prius dissoluero.</p>
    <p>Post haec relictos ad patres</p>
    <p>Statui red ire protinus,</p>
    <p>≤line=1255≥ Hanc gloriosam, qui nimis</p>
    <p>Videre carnem gestiunt.</p>
    <p>MARIA.</p>
    <p>Quanquam iuuaret iugiter</p>
    <p>Mi Nate, tecum colloqui,</p>
    <p>Absit voluntati tamen</p>
    <p>≤line=1260≥ vnquam relucter vt tuae.</p>
    <p>Hoc nate tantum flagito,</p>
    <p>≤page=79≥</p>
    <p>Breui redire vti velis,</p>
    <p>Scis namque quam grauis mihi</p>
    <p>Hac omnis in re sit mora.</p>
    <p>CHRISTV§.</p>
    <p>≤line=1265≥ Libens quod oras, quod petis,</p>
    <p>Di1.ecta mater fecero.</p>
    <p>Nec fas enim quicquam tibi</p>
    <p>Dulcis Parens negarier.</p>
    <p>MARIA.</p>
    <p>Tibi gratias, Deus meus,</p>
    <p>≤line=1270≥ F’ilique, reddo maximas,</p>
    <p>Ancillulam quod sic tuam</p>
    <p>Dignatus es solarier.</p>
    <p>Te terra, coelum, te.mare,</p>
    <p>Dignis celebrent laudibus,</p>
    <p>≤line=1275≥ Peccata, mortem, daemon as</p>
    <p>Quod tam potenter viceris.</p>
    <p>Ego tota inenarrabili</p>
    <p>Absorpta sic sum gaudio,</p>
    <p>Vt iam doloris pristini</p>
    <p>≤line=1280≥ Sim facta prorsus immemor.</p>
    <p>≤page=80≥</p>
  </div>
  <div type="level2" xml:id="actvs-qvintvs.">
    <head>ACTVS QVINTVS.</head>
    <p></p>
  </div>
  <div type="level2" xml:id="scena-prima.-4">
    <head>SCENA PRIMA.</head>
    <p>MAGDALENE.</p>
    <p>Momenta luctum singula</p>
    <p>Augent meum, Titanium</p>
    <p>Velut sueuit Syrius</p>
    <p>Intendere aestum feruidus.</p>
    <p>≤line=1285≥ Aruum vt perustum solibus</p>
    <p>Aresco, et herba, quae in solo</p>
    <p>Sitit: oculis lustro omnia</p>
    <p>Et nil spei affulget mihi.</p>
    <p>Cupido, liuor et furor,</p>
    <p>≤line=1290≥ Ad quod nefas non cogitis?</p>
    <p>Virum tot auctum dotibus</p>
    <p>Itan’ peremisse decuit?</p>
    <p>Mens horret istius memor</p>
    <p>Facti, nihil prioribus</p>
    <p>≤line=1295≥ Est tale visum saeculis,</p>
    <p>Nil tale cernent posteri.</p>
    <p>Nam quo peremptus est modo?</p>
    <p>Post sputa, flagra, verbera,</p>
    <p>Post militum ludibria,</p>
    <p>≤line=1300≥ Post principum conuitia,</p>
    <p>Raptatur vt sicarius</p>
    <p>Gestans coronam spineam,</p>
    <p>Mox in crucem suffigitur</p>
    <p>Inter latronum pendulus.</p>
    <p>≤line=1305≥ Fixae manus, fixi pedes</p>
    <p>Clauis fuere ferreis,</p>
    <p>Et corpus extensum ipsius</p>
    <p>In tympani morem fuit.</p>
    <p>Quin o nefas teterrimum,</p>
    <p>≤line=1310≥ Suspendit vncis naribus,</p>
    <p>Acrique lingua verberat</p>
    <p>≤page=81≥</p>
    <p>Eum profana concio.</p>
    <p>Natura confusa horruit</p>
    <p>Piaculum tantum, Polus</p>
    <p>≤line=1315≥ Se nubibus, Phoebus nigra</p>
    <p>Texit caput ferrugine.</p>
    <p>Collisa saxa protinus</p>
    <p>Signum doloris euidens</p>
    <p>Dedere: mugiit solum</p>
    <p>≤line=1320≥ Tantis malis conterritum.</p>
    <p>Proinde quem non commouent</p>
    <p>Tam dira, vere est ferreus,</p>
    <p>Is cautem alit Marpesiam,</p>
    <p>Is tygride est immanior.</p>
    <p>≤line=1325≥ Ah sic dolore exenteror,</p>
    <p>Vt nulla lingua promere,</p>
    <p>Vt nulla digne mens queat</p>
    <p>Post saeculum comprendere!</p>
    <p>Surgam locis in omnibus</p>
    <p>≤line=1330≥ Ardore quaeram sedulo</p>
    <p>Illum vnice quem diligo,</p>
    <p>Amore cuius langueo.</p>
    <p>Gratum soporem nec meis</p>
    <p>Oculis dabo, vel artubus</p>
    <p>≤line=1335≥ vllam quietem aut desinam</p>
    <p>Hinc inde gressum flectere,</p>
    <p>Donec magistrum quem volo et</p>
    <p>Desydero ardentissime,</p>
    <p>Donec quem amo medullitus,</p>
    <p>≤line=1340≥ Medullitus, medullitus,</p>
    <p>(Heu nescio quid eloquar;</p>
    <p>Sine mente lingua, ceu ratis</p>
    <p>Temone fracto, voluitur.</p>
    <p>Adesto mens, ne concide,)</p>
    <p>≤line=1345≥ Donec quem amo medullitus</p>
    <p>Inuenero. Profundite</p>
    <p>O lumina mea lachrymas,</p>
    <p>Plorare nec desistite.</p>
    <p>≤page=82≥</p>
    <p>Pedes mei discurrite,</p>
    <p>≤line=1350≥ Nec tantulum quiescite.</p>
    <p>Heu gaudium cordis mei</p>
    <p>Vbi latet? quo euanuit?</p>
    <p>Defessa ceruix, et genu</p>
    <p>Labascit vtrumque.Alleua</p>
    <p>≤line=1355≥ Artus solo afflictos, age,</p>
    <p>Moue vel inuitum gradum.</p>
    <p>Heu saepiunt angustiae</p>
    <p>Me parte ab omni, nec scio</p>
    <p>Quid nunc agam, sententia</p>
    <p>≤line=1360≥ Scindente parteis se in duas.</p>
    <p>Mihi a sepulchro longius</p>
    <p>Abesse, morte est durius,</p>
    <p>Haerere rursus marmori</p>
    <p>Trux, acer, inquies dolor.</p>
    <p>≤line=1365≥ Non apprehendat attamen</p>
    <p>Me tam profunda insania,</p>
    <p>Vt non reperto corpore</p>
    <p>Dulcis Magistri, hinc abstrahar.</p>
    <p>His a locis non longius</p>
    <p>≤line=1370≥ Abire stat sententia,</p>
    <p>Quaerendo sed persistere,</p>
    <p>Illum quoadusque inuenero.</p>
    <p>Quod si inuenire non datur</p>
    <p>Iuuabit hac vel emori.</p>
    <p>≤line=1375≥ vt quid mihi nam viuere</p>
    <p>Mea vita postquam est mortua?</p>
    <p>Profecto non parum forem</p>
    <p>Beata, si nunc occidam,</p>
    <p>Vt qui meum cor abstulit,</p>
    <p>≤line=1380≥ Coniugar illi et corpore.</p>
    <p>Non hinc tamen discedere</p>
    <p>Quicquid futurum est cogito;</p>
    <p>Tumbam reuiso vt certius</p>
    <p>Oculis pererrem singula,</p>
    <p>≤line=1385≥ Si forte tectus vspiam</p>
    <p>orte tectus vspiam</p>
    <p>≤page=83≥</p>
    <p>Abstrusiore in angulo,</p>
    <p>Herus repente appareat,</p>
    <p>Mihique reddat spiri turn.</p>
    <p>Hac inclinata prospicit in monumentum</p>
    <p>Eheu voluptas vnica</p>
    <p>Exulcerata pector1s</p>
    <p>Vbi delitescis,obsecro,</p>
    <p>Nec anxiam me respicis?</p>
    <p>Mihi cordis intimos sinus</p>
    <p>Dum tumbam inanem conspicor,</p>
    <p>≤line=1395≥ Nouus dolor tranuerberat,</p>
    <p>Modisque diris lancinat.</p>
  </div>
  <div type="level2" xml:id="scena-secvnda.-4">
    <head>SCENA SECVNDA.</head>
    <p>ANGELVS PRIMVS, SECVNDVS, MAGDALENE.</p>
    <p>ANGELVS PRIMVS.</p>
    <p>Quid accidit tibi mulier?</p>
    <p>Quid aestuas? quid fluctuas?</p>
    <p>Quid impotenter sic doles</p>
    <p>≤line=1400≥ Plorasque obortis lachrymis?</p>
    <p>SECVNDVS ANGELVS.</p>
    <p>Quid huc recurris tam frequens?</p>
    <p>Quem tot requiris fletibus?</p>
    <p>Viuum quid inter mortuos</p>
    <p>Casso labore quaeritas?</p>
    <p>≤line=1405≥ Surrexit, vt praedixerat.</p>
    <p>En quo situs fuerat loco.</p>
    <p>Proinde luctus irritos</p>
    <p>Tristeisque mitte lachrymas.</p>
    <p>MAGDALE.</p>
    <p>Quid lugeam miramini?</p>
    <p>≤line=1410≥ An lachrymari non decet?</p>
    <p>Quid admohetis ne fleam</p>
    <p>Cui tanta flendi occasio est?</p>
    <p>Herum tulerunt hinc meum,</p>
    <p>≤page=84≥</p>
    <p>Qui fletibus ponam modum?</p>
    <p>≤line=1415≥ Illum nec interim scio,</p>
    <p>Vbi collocarint perdita.</p>
    <p>Ah non queo quod dicitis</p>
    <p>Cohibere moestas lachrymas.</p>
    <p>Ah iugiter flendum mihi,</p>
    <p>≤line=1420≥ Illum quoadusque inuenero.</p>
    <p>Amoris igne qui sui</p>
    <p>Sic cordis vrit intima,</p>
    <p>Venas pererrans vt trabes</p>
    <p>Percurrit ignis aridas.</p>
    <p>≤line=1425≥ Apparuerunt Angeli,</p>
    <p>Sed cur mihi non sat liquet?</p>
    <p>Si rem tenent, quid me rogant</p>
    <p>Cur sic dolore contrahar?</p>
    <p>Quod si putant mi hi dare</p>
    <p>≤line=1430≥ Leuamen et solatium,</p>
    <p>Errant; molesta sunt mi hi</p>
    <p>Sine te Magister omnia.</p>
    <p>Dum sole sub volubili</p>
    <p>Haec membra spiritus reget,</p>
    <p>≤line=1435≥ Plorare nunquam desinam et</p>
    <p>Singultibus cor vellere.</p>
    <p>Sed qua via insistam gradum?</p>
    <p>Quem consulam? Vel quis mei</p>
    <p>Miserebitur? quis quem meum</p>
    <p>≤line=1440≥ Cor diligit, monstrauerit?</p>
    <p>Mea mens, vbi est Christus tuus?</p>
    <p>Amor tuus? bonum tuum?</p>
    <p>Thesaurus vnicus, salus,</p>
    <p>Pax, vita, suauitas tua?</p>
    <p>≤line=1445≥ O si quis illi nuntiet</p>
    <p>Eius me amore languidam!</p>
    <p>Dilecte mi reuertere,</p>
    <p>O gaudium meum redi.</p>
    <p>vides vt omne pectoris</p>
    <p>≤line=1450≥ Robur mei diffluxerit</p>
    <p>≤page=85≥</p>
    <p>Aegrisque lingua faucibus</p>
    <p>Adglutinetur arida.</p>
    <p>Cerno loca, quae frequentius</p>
    <p>Calcare consueueras,</p>
    <p>≤line=1455≥ -Heu loca meis non vt prius</p>
    <p>Dulcia oculis: desit animus.</p>
    <p>Hei nulla, nulla, proh dolor,</p>
    <p>Hei nulla sum: cedit nihil</p>
    <p>Ex omnibus mihi prospere,</p>
    <p>≤line=1460≥ -Huc vsque quae tentauerim.</p>
    <p>Ah Magdale miserrima!</p>
    <p>Ecquid moraris emori?</p>
    <p>Spei relictum vel tibi</p>
    <p>Est obsecro, quid amplius?</p>
  </div>
  <div type="level2" xml:id="scena-tertia.-4">
    <head>SCENA TERTIA.</head>
    <p>CHRISTVS in specie Hortulani,&lt;MAGDALENE.&gt; waarom niet
    &lt;MAGDALE.&gt;?</p>
    <p>CHRISTVS.</p>
    <p>≤line=1465≥ Postquam mea praesentia</p>
    <p>Luctum parentis abstuli,</p>
    <p>Ad Magdalenes anxiae</p>
    <p>Recurro nunc solatium.</p>
    <p>Dispono sic suauiter</p>
    <p>≤line=1470≥ Et ordinate singula,</p>
    <p>Prout mea vigil prudentia</p>
    <p>Magis expedire iudicat.</p>
    <p>MAGDALE.</p>
    <p>Huc aduenire quempiam</p>
    <p>Ex Angelis praesagio.</p>
    <p>≤line=1475≥ -Vultum reflectam vt quis siet</p>
    <p>Melius queam dignoscere.</p>
    <p>CHRISTVS.</p>
    <p>Quid lachrymis,o foemina,</p>
    <p>Luctuque sic te conficis?</p>
    <p>Quem quaeris vltro citroque</p>
    <p>≤line=1480≥ -Cum istis querelis intuens?</p>
    <p>≤page=86≥</p>
    <p>MAGDALE.</p>
    <p>Dic Hortulane, dic rogo</p>
    <p>Si forte eum remoueris,</p>
    <p>Quoque in loco caelaueris</p>
    <p>Illum repente vt auferam.</p>
    <p>≤line=1485≥ Seu Principis sit in domo,</p>
    <p>Seu militum inter agmina,</p>
    <p>Seu bestias inter truces,</p>
    <p>Accingar illum tollere.</p>
    <p>CHRISTVS.</p>
    <p>Sermone noto ac nomine</p>
    <p>≤line=1490≥ Agnoscat vt Christum suum,</p>
    <p>Hanc alloqui nunc conuenit.</p>
    <p>Heus Magdalena, o Magdale!</p>
    <p>MAGDALENA.</p>
    <p>Rabbi! o magister optime!</p>
    <p>Spes, vita, gaudium, quies,</p>
    <p>≤line=1495≥ Tuaeque sola Magdales</p>
    <p>Medicina, lux, refectio.</p>
    <p>CHRISTVS.</p>
    <p>Affectibus dolens tuis,</p>
    <p>Quid susque deque impelleris?</p>
    <p>Hucusque apud te cur neque</p>
    <p>≤line=1500≥ Fidem merentur Angeli?</p>
    <p>MAGDALE.</p>
    <p>Ignosce, te precor, meae</p>
    <p>Praeceptor imperitiae,</p>
    <p>Increduloque quod nimis</p>
    <p>Ita corde fluctuauerim.</p>
    <p>≤line=1505≥ Ignosce fons clementiae,</p>
    <p>Nec te mihi subtraxeris,</p>
    <p>Pedumque sueta in oscula,</p>
    <p>Vt corruam permittito.</p>
    <p>≤page=87≥</p>
    <p>CHRISTVS.</p>
    <p>Tangas, caue, me Magdale;</p>
    <p>≤line=1510≥ Idem vides quod in cruce</p>
    <p>Corpus pependit, gloria</p>
    <p>Sed aeuiterna praeditum.</p>
    <p>Me non mereris tangere,</p>
    <p>Diuinitate non satis</p>
    <p>≤line=1515≥ Quae digna sentis de mea,</p>
    <p>Humana tantum cogitans.</p>
    <p>Adhuc sapit carnem tuus</p>
    <p>Affectus, aequalem Patri</p>
    <p>Vum non putas Christum tuum,</p>
    <p>≤line=1520≥ Amore carnis ebria.</p>
    <p>Sed pectoris caliginem</p>
    <p>Illustret vt lux coelica,</p>
    <p>Vbi ad Patrem conscendero,</p>
    <p>Donabo vobis spiritum,</p>
    <p>≤line=1525≥ Qui vos docebit omnia</p>
    <p>Quae mundus hic complectitur</p>
    <p>Calcare, necnon coelica</p>
    <p>Ardere toto pectore.</p>
    <p>MAGDALE.</p>
    <p>Ah Christe fari nescio,</p>
    <p>≤line=1530≥ Prae gaudii affluentia!</p>
    <p>Ah Christe fari nescio,</p>
    <p>Tantus stupor me distinet!1</p>
    <p>O mira dexterae tuae</p>
    <p>Mutatio! conuersus est</p>
    <p>≤line=1535≥ In gaudium effusissimum,</p>
    <p>Multo dolor grauissimus.</p>
    <p>Mihi reuixit spiritus,</p>
    <p>Reuersus est sensus meus,</p>
    <p>Cessere tristes lachrymae,</p>
    <p>≤line=1540≥ Nunc charitatis lachrymis.</p>
    <p>Tibi gratias summas ago,</p>
    <p>Praesentia quod me tua</p>
    <p>≤page=88≥</p>
    <p>Et voce consolarier</p>
    <p>Digneris humanissima.</p>
    <p>≤line=1545≥ Est grata non minus mihi</p>
    <p>Tua Christe misericordia,</p>
    <p>Ardente quam sub Sirio</p>
    <p>Solet esse nubes roscida.</p>
    <p>CHRISTVS.</p>
    <p>Aduersitatum pondere</p>
    <p>≤line=1550≥ Sino meorum neminem,</p>
    <p>Tentationum sarcina</p>
    <p>Vel sub graui succumbere.</p>
    <p>Malis sed increscentibus</p>
    <p>Accrescat vt maior simul</p>
    <p>≤line=1555≥ Virtus, opem certantibus</p>
    <p>Valentiorem confero.</p>
    <p>At tu tuorum pro modo</p>
    <p>O Magda1e charissima,</p>
    <p>Planctus, dolorum, fletuum,</p>
    <p>≤line=1560≥ Festiua carpe gaudia.</p>
    <p>Annuntiesque vt fratribus</p>
    <p>De morte tristibus mea</p>
    <p>Audita visaque omnia</p>
    <p>Hinc ocyus te proripe.</p>
    <p>≤line=1565≥ Et quod diebus pauculis</p>
    <p>In hoc moratus saeculo,</p>
    <p>Repetam supernam patriam</p>
    <p>Mortali tatis nesciam.</p>
    <p>Dic ergo discant ponere</p>
    <p>≤line=1570≥ Affectum vt omnem terreum</p>
    <p>Ac coelicae se praeparent</p>
    <p>Susceptioni gratiae.</p>
    <p>Dic si videre gestiunt</p>
    <p>In carne Christum fulgida,</p>
    <p>≤line=1575≥ In Gallileam protinus</p>
    <p>Pergant citatis gressibus.</p>
    <p>≤page=89≥</p>
    <p>MAGDALE.</p>
    <p>Ego quod imperas Here</p>
    <p>Faxo lubens et alacriter:</p>
    <p>Sed interim dum colloquor</p>
    <p>≤line=1580≥ Magister hinc disparuit.</p>
    <p>O gaudiorum quod mare</p>
    <p>Vallat meum cor vndique!</p>
    <p>Desydero nil amplius,</p>
    <p>Iam summa votorum attigi.</p>
    <p>≤line=1585≥ Bis mille nemo versibus</p>
    <p>Enarret in sinu mei</p>
    <p>Quod abditum cordis latet</p>
    <p>Dulce ac beatum gaudium.</p>
    <p>Modum et recessus pectoris,</p>
    <p>≤line=1590≥ Fractis velut repagulis,</p>
    <p>Conatur egredi, palam</p>
    <p>Proferre sese gestiens.</p>
    <p>O ter quaterque prosperum hunc</p>
    <p>Diem et lapillo candido.</p>
    <p>≤line=1595≥ Dignum notari: tu mihi</p>
    <p>Habeberis semper sacer,</p>
    <p>Quid dissecas saccum meum,</p>
    <p>Serenitate turbidas</p>
    <p>Mutas procellas, denique</p>
    <p>≤line=1600≥ Qui copiae cornu inuehis.</p>
    <p>Eccas Sorores sed meas</p>
    <p>Adhuc dolentes conspicor;</p>
    <p>Properabo tantum gaudium</p>
    <p>Vt tristibus communicem.</p>
  </div>
  <div type="level2" xml:id="scena-qvarta.-4">
    <head>SCENA QVARTA.</head>
    <p>MARIAE MAGADALE, &lt;SALOME, IACOBI, CHRISTVS&gt;.</p>
    <p>MARIA MAGDALE.</p>
    <p>≤line=1605≥ Plorare vos Sororculae</p>
    <p>Non amplius vos addecet;</p>
    <p>Herus reuixit et mihi</p>
    <p>Se contuendum praebuit.</p>
    <p>≤page=90≥</p>
    <p>MARIA SALOME.</p>
    <p>Ergone viuit et valet</p>
    <p>≤line=1610≥ Dulcis Magister? Septies</p>
    <p>O te beatam Magdale,</p>
    <p>Tantum bonum cui contigit.</p>
    <p>CHRISTVS apparens tribus mulieribus.</p>
    <p>Auete dulces filiae;</p>
    <p>Luctum nunc omnem et metum,</p>
    <p>≤line=1615≥ Laetis fluentes gaudiis,</p>
    <p>Ex corde vestro pellite.</p>
    <p>Abite, Fratribus meis</p>
    <p>Gratum ferentes nuntium,</p>
    <p>In Gallilaeam quos breui</p>
    <p>≤line=1620≥ Monebitis contendere,</p>
    <p>In glorioso vt corpore</p>
    <p>Relicta cernant vulnera</p>
    <p>Sanctoque pleni diffluant</p>
    <p>Me dum videbunt, gaudio.</p>
    <p>MARIA SALOME.</p>
    <p>≤line=1625≥ Pedes magister nos tuos</p>
    <p>Permitte dulcis tangere.</p>
    <p>MAGDALE.</p>
    <p>O quale nectar osculis</p>
    <p>Corpus sacratum lambere!</p>
    <p>MARIA IACOBI.</p>
    <p>Te confitemur cernuae</p>
    <p>≤line=1630≥ Humique stratae filium</p>
    <p>Summi Tonantis vnicum,</p>
    <p>Illi parem per omnia.</p>
    <p>IESVS discendens.</p>
    <p>Abite dilectissimae,</p>
    <p>Sit osculandi iam modus;</p>
    <p>≤line=1635≥ Nam caeteros amiculos</p>
    <p>Hinc inde oportet visere.</p>
    <p>≤page=91≥</p>
    <p>MAGDALE.</p>
    <p>Etsi luberet corpori</p>
    <p>Haerere iugiter sacro,</p>
    <p>Hero tamen quando secus</p>
    <p>≤line=1640≥ Visum est, libentes cedimus.</p>
    <p>MARIA SALOME.</p>
    <p>Properemus, obsecro Soror,</p>
    <p>Apostolis tam grandia</p>
    <p>Mandauit vt nobis Herus</p>
    <p>Communicare gaudia.</p>
    <p>MARIA IACOBI.</p>
    <p>≤line=1645≥ Eamus, haec vt tristibus</p>
    <p>Impartiamur munera.</p>
    <p>Nec fas enim tantum diu</p>
    <p>Caelare nobis gaudium.</p>
    <p>MAGDALE.</p>
    <p>Ad ostium iam venimus,</p>
    <p>≤line=1650≥ vbi Apostoli clausi latent.</p>
    <p>Videbo num quis prodeat,</p>
    <p>Gratam salutem cui feram.</p>
  </div>
  <div type="level2" xml:id="scena-qvinta.">
    <head>SCENA QVINTA.</head>
    <p>MARIAE MAGDALE, &lt;SALOME, IACOBI, PETRVS, THOMAS&gt;.</p>
    <p>MARIA MAGDALE.</p>
    <p>Saluete fratres optimi;</p>
    <p>Audite laetum nuntium:</p>
    <p>≤line=1655≥ Vos iussit omnem lachrymam,</p>
    <p>Herus, metumque ponere.</p>
    <p>In carne namque fulgida</p>
    <p>Resuscitatum vidimus,</p>
    <p>Exosculandos dulciter</p>
    <p>≤line=1660≥ Nobis pedes qui praebuit.</p>
    <p>MARIA IACOBI.</p>
    <p>Parate vos ad coelicae</p>
    <p>≤page=92≥</p>
    <p>Susceptionem gratiae.</p>
    <p>Nam corporis praesentia,</p>
    <p>Haud perfrui dabitur diu.</p>
    <p>MARIA SALOME.</p>
    <p>≤line=1665≥ Festiua gaudia edite,</p>
    <p>Altisque laeti vocibus,</p>
    <p>Paeana Christo dicite,</p>
    <p>Summoque Regi carmina.</p>
    <p>Ferite rauca tympana,</p>
    <p>≤line=1670≥ Chelyn ferite pectine,</p>
    <p>Sonora sistra, barbitos</p>
    <p>Pandura, nabla concinant,</p>
    <p>Hunc cuncta psallant- quae vigent</p>
    <p>Sub Solis et Lunae globo,</p>
    <p>≤line=1675≥ Hunc psallat et sublimitas</p>
    <p>Olympi et omnes Angeli.</p>
    <p>PETRVS.</p>
    <p>Nobis refertis,foeminae,</p>
    <p>Audire quod magis lubet,</p>
    <p>Animo leui quam credere,</p>
    <p>≤line=1680≥ Absurda nimirum nimis.</p>
    <p>THOMAS.</p>
    <p>Quid num putatis caudices</p>
    <p>Nos esse vel truncos rudes,</p>
    <p>Isthaec apud nos vt fidem</p>
    <p>Sic impetrent deliria?</p>
    <p>MAGDALE.</p>
    <p>≤line=1685≥ Quin vos gradu iussit cito</p>
    <p>In Gallilaeam pergere</p>
    <p>Vbi videndum sesuis</p>
    <p>Denuntiauit fratribus.</p>
    <p>MARIA IACOBI.</p>
    <p>Sed et Angelos testes rei</p>
    <p>≤line=1690≥ Bis istius conspeximus,</p>
    <p>≤page=93≥</p>
    <p>Miro decore fulgidos</p>
    <p>Et forma inenarrabili.</p>
    <p>Nostri sepulchrum qui super</p>
    <p>Heri sedentes, viuere</p>
    <p>≤line=1695≥ Illum asserebant, plangitis</p>
    <p>Quem vos adhuc vt mortuum.</p>
    <p>THOMAS.</p>
    <p>Quicquid lubebit fingite,</p>
    <p>Sumus viri non foeminae,</p>
    <p>Non phasmatis volaticis</p>
    <p>≤line=1700≥ vt vos monemur creduli.</p>
    <p>Proinde aniles fabulas</p>
    <p>Has foeminis edentulis,</p>
    <p>Balbisque pusionibus,</p>
    <p>Vultu probate serio.</p>
    <p>≤line=1705≥ Tales enim procliuiter</p>
    <p>Insomniis quibuslibet</p>
    <p>Vel fabulis euanidis</p>
    <p>Fidem solent adiungere.</p>
    <p>MARIA SALOME.</p>
    <p>Negotium quanquam minus</p>
    <p>≤line=1710≥ Successerit foeliciter,</p>
    <p>Legationem nos tamen</p>
    <p>Nostram exequutae iam sumus.</p>
    <p>MAGDALE.</p>
    <p>Durum reluctantes licet,</p>
    <p>Veri ad fidem sit cogere,</p>
    <p>≤line=1715≥ Iuuat tamen me me meo</p>
    <p>Perfuncta quod sim munere.</p>
    <p>Res ipsa mecum in gratiam,</p>
    <p>Spero, reducet vos breui.</p>
    <p>Ego interim occulto in sinu</p>
    <p>≤line=1720≥ Certum fouebo gaudium.</p>
    <p>≤page=94≥</p>
  </div>
  <div type="level2" xml:id="peroratio.">
    <head>PERORATIO.</head>
    <p>Ad vos peractis omnibus</p>
    <p>Reuertor insignes viri,</p>
    <p>Exhorter vt nostri gregis</p>
    <p>Paucissimis vos, nomine.</p>
    <p>≤line=5≥ Audistis optimi Patres</p>
    <p>Moestae querelas Magdales</p>
    <p>Luctusque magnus maximum</p>
    <p>Vt versus est in gaudium.</p>
    <p>Discamus et nos pectoris</p>
    <p>≤line=10≥ Nostri in sepulchro quaerere</p>
    <p>Iesum, amouentes omnia</p>
    <p>Nostram fidem quae subruunt.</p>
    <p>Imo subinde sedulo</p>
    <p>Pulsemus ipsum lachrymis,</p>
    <p>≤line=15≥ Votis, querelis, planctibus</p>
    <p>Et tristibus suspiriis.</p>
    <p>Sic mentis assuetudinem,</p>
    <p>Diram velut tyrannidem,</p>
    <p>Amolietur saxeam</p>
    <p>≤line=20≥ Delapsa coelis gratia.,</p>
    <p>Tunc hostium manus ruet</p>
    <p>Stupens et ipse denique</p>
    <p>Christus dolentes fulciet</p>
    <p>Praesenti ope et solatio.</p>
    <p>≤line=25≥ Sic nos solutum denique</p>
    <p>Post militare cingulum,</p>
    <p>Rex noster ornabit Deus</p>
    <p>Lauro perennis gloriae.</p>
    <p>IVBILVM MAGDALENES postquam apearuit ei</p>
    <p>ad monumentum flenti, Dominus Iesus.</p>
    <p>Per F. Leuinum Brechthanum.</p>
    <p>O fax amoris flammea,</p>
    <p>≤page=95≥</p>
    <p>≤line=30≥ O praepotens incendium,</p>
    <p>Humana quam mirabili</p>
    <p>Exuris igne pectora!</p>
    <p>Amantis in praecordiis,</p>
    <p>Quantos tumultus excitas,</p>
    <p>≤line=35≥ Cogens eum velut ebrium</p>
    <p>Sursum ac deorsum currere!</p>
    <p>Recte profecto et congrue</p>
    <p>Hoc testimonium sacro</p>
    <p>Solomon docente spiritu,</p>
    <p>≤line=40≥ Dilectioni reddidit:</p>
    <p>Can.8</p>
    <p>&quot;Est fortis vt mors chari tas</p>
    <p>Dilectionis lampades,</p>
    <p>Sunt flammeae, sunt feruidis</p>
    <p>Flagrantiores ignibus.&quot;</p>
    <p>≤line=45≥ Nam charitatis igneae</p>
    <p>Sit quanta virtus et fides,</p>
    <p>Experta possum dicere,</p>
    <p>Possum docere caeteros.</p>
    <p>Haec me coegit ebrii</p>
    <p>≤line=50≥ Instar vagam discurrere;</p>
    <p>Haec pertinaci perditum</p>
    <p>Iesum dolore quaerere.</p>
    <p>Haerere inani marmori.</p>
    <p>Constanter illa compulit,</p>
    <p>≤line=55≥ Plicata quanquam lintea</p>
    <p>Hunc indicarent viuere.</p>
    <p>Illum inuenire gestiens</p>
    <p>Nec Angelis, nec linteis,</p>
    <p>Vel conuolutae sindoni</p>
    <p>≤line=60≥ Oculisue credebam meis.</p>
    <p>O quam beatum incendium</p>
    <p>Amare sic Deum suum,</p>
    <p>Quam grande, quam laudabile</p>
    <p>Constanter illum quaerere!</p>
    <p>≤line=65≥ Ast inuenire cui datur</p>
    <p>Quem forte culpa perdidit,</p>
    <p>≤page=96≥</p>
    <p>Haerere sponso cui suo</p>
    <p>Amplexibus tenacibus,</p>
    <p>Cui inter vlnas stringere</p>
    <p>≤line=70≥ Desyderatum contigi t,</p>
    <p>Is regibus vel maximis</p>
    <p>Praestat beatitudine.</p>
    <p>Gaudete mecum et commodis</p>
    <p>Congratulamini meis</p>
    <p>≤line=75≥ Omnes Iesu feruido</p>
    <p>Amore qui languescitis.</p>
    <p>Dolore namque quem graui</p>
    <p>Quem quaeritabam lachrymans,</p>
    <p>Vultu serenus limpido!!</p>
    <p>≤line=80≥ Apparuit tandem mihi.</p>
    <p>Et dum sepulchri ad ostium</p>
    <p>Flerem, eiularem, plangerem,</p>
    <p>Spem cordis atque gaudium</p>
    <p>Repente conspexi meum.</p>
    <p>≤line=85≥ Apostolis in oppidum</p>
    <p>Visa reuersis sindone,</p>
    <p>Amore flagrans igneo</p>
    <p>Loco nequibam cedere.</p>
    <p>Quin veste quanquam in fulgida,</p>
    <p>≤line=90≥ Vultu tremendi flammeo,</p>
    <p>Sese videndos Angeli</p>
    <p>Subinde praeberent mihi,</p>
    <p>Permota sum nihil tamen</p>
    <p>Blandis eorum vocibus,</p>
    <p>≤line=95≥ Formaeue pulchritudine,</p>
    <p>Aut luce candentis stolae.</p>
    <p>Nec Angelos enim Dei</p>
    <p>Facie coruscos ignea,</p>
    <p>Sed Angelorum Principem</p>
    <p>≤line=100≥ Herum requirebam meum.</p>
    <p>Hoc non reperto, felleam</p>
    <p>Amaritudinem mihi</p>
    <p>Fere ingerebant omnia</p>
    <p>≤page=97≥</p>
    <p>Quae non erant Christus meus.</p>
    <p>≤line=105≥ Nunc dulce demum est viuere;</p>
    <p>Cum vita surrexit mea</p>
    <p>Qui me sua praesentia</p>
    <p>Resuscitauit languidam.</p>
    <p>Hic panis ille coelicus,</p>
    <p>≤line=110≥ Cordis mei refectio</p>
    <p>Cuius mihi penuria</p>
    <p>Tantum doloris attulit.</p>
    <p>Rediuiuus ille spiritum</p>
    <p>Corroborauit sic meum</p>
    <p>≤line=115≥ vt interesse gaudiis</p>
    <p>Videar mihi coelestibus.</p>
    <p>Nec vlla posthac quamlibet</p>
    <p>Poterit grauis molestia</p>
    <p>Illius a me feruidam</p>
    <p>≤line=120≥ Dilectionem tollere.</p>
    <p>Quin refluo ante Iordanis</p>
    <p>Fontem reuiset gurgite,</p>
    <p>Flammisque mixta flumina</p>
    <p>Agent simul concorditer,</p>
    <p>≤line=125≥ Euellier de pectore</p>
    <p>Quam possit ips ius meo</p>
    <p>Defixus in praecordiis</p>
    <p>Firmis amor radicibus.</p>
    <p>Cant. 5.</p>
    <p>Dilectus vt me proprio</p>
    <p>≤line=130≥ Moestam vocaui t nomine</p>
    <p>Eiusque vox in auribus</p>
    <p>Praedulcis insonuit meis,</p>
    <p>A sole nix vt deflua l</p>
    <p>Aut cera ab igne soluitur,</p>
    <p>≤line=135≥ Commota non secus mihi</p>
    <p>Medulli tus sunt viscera.</p>
    <p>Loquentis ex dulci sono</p>
    <p>Can. 5.</p>
    <p>Amoris igne diffluens</p>
    <p>Liquefactus est in intimis</p>
    <p>≤line=140≥ Animae medullis spiritus.</p>
    <p>≤page=98≥</p>
    <p>O vnicum bonum meum!</p>
    <p>O singulare gaudium!</p>
    <p>Ne flamma totam quo modo</p>
    <p>Amoris absorpsit tui.</p>
    <p>≤line=145≥ O quam suauis est tuis</p>
    <p>Tuus ô Magister spiritus!</p>
    <p>Sed mel super, super omnia</p>
    <p>Tua dulcis est praesentia.</p>
    <p>O gaudiorum qualibus</p>
    <p>≤line=150≥ Quantisque iam sum fluctibus,</p>
    <p>Tot amara post suspiria,</p>
    <p>Perfusa, submersa, ebria!</p>
    <p>Psal.93</p>
    <p>Multiplicis iuxta modum</p>
    <p>In corde moeroris mei</p>
    <p>≤line=155≥ Numerosa consolatio</p>
    <p>Tristem refecit spiritum.</p>
    <p>En quod cupiui adepta sum,</p>
    <p>Quem quaeritabam repperi.</p>
    <p>Coniuncta sum Christo meo</p>
    <p>≤line=160≥ Firmis amoris nexibus.</p>
    <p>Nec tempus vllum vincula</p>
    <p>Valebit haec dissoluere,</p>
    <p>Nodis amor firmissimis</p>
    <p>Quae strinxit insolubilis.</p>
    <p>Psal.72</p>
    <p>En pectoris Deus mei</p>
    <p>Animaeque grata portio,</p>
    <p>Ex intimis quem perpetim</p>
    <p>Cordis medullis diligam.</p>
    <p>Vltra cor meum rennuit</p>
    <p>≤line=170≥ Solamen vllum quaerere,</p>
    <p>Amare Christum cui suum</p>
    <p>Est vna consolatio.</p>
    <p>Nil transeuntis saeculi</p>
    <p>Me vana tangunt gaudia,</p>
    <p>≤line=175≥ Oblectat vltra me nihil</p>
    <p>Quod mundus iste possidet.</p>
    <p>Psal.72</p>
    <p>Quin absque te quod expetam</p>
    <p>≤page=99≥</p>
    <p>Nec est Iesu in aethere,</p>
    <p>Gen.18</p>
    <p>Tu solus affluens nimis</p>
    <p>≤line=180≥ Merces amanti sufficis.</p>
    <p>Nunc discat exemplo meo</p>
    <p>Quicumque Iesum diligit,</p>
    <p>Flendo ac gemendo quaerere</p>
    <p>Peccando eum si perdidit.</p>
    <p>≤line=185≥ Assuescat inquam pectoris</p>
    <p>Constanter in sinu sui,</p>
    <p>Tanquam sepulchri ad ostium</p>
    <p>Plorans Iesum quaerere.</p>
    <p>Nec lachrymari desinat</p>
    <p>≤line=190≥ Orare et ingemiscere</p>
    <p>Donec salutem et gratiam</p>
    <p>Inuenerit quam perdidit.</p>
    <p>Laus gratiae, praeconia</p>
    <p>Deo patri cum filio,</p>
    <p>≤line=195≥ Sit par honoris gloria</p>
    <p>Tibi semper alme Spiritus.</p>
    <p>AMEN.</p>
  </div>
</div>
<div type="level1" xml:id="back">
  <head>Back</head>
  <p></p>
</div>
</body>
</text>
</TEI>
