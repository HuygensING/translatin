<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>MILES CHRISTIANVS COMOEDIA SACRA.</p>
  <p>Auctore Corn. Laurimano Vltraiectino.</p>
  <p>ANTVERPIAE,</p>
  <p>Ex officina Gulielmi Silvij, Typographi Regij, M. D. LXV.</p>
  <p>CVM PRIVILEGIO.</p>
  <p>Ephes. 6.</p>
  <p>QVod superest, fratres mei, sitis fortes per Dominum, perque
  potentiam roboris illius, induite totam armaturam Dei, vt possitis
  stare aduersus assultus diaboli. Quoniam non est nobis lucta aduersus
  sanguinem &amp; carnem, sed aduer(˂aduerr)sus principatus, aduersus
  potestates, aduer(˂adue-)sus mundi dominos, rectores tenebrarum
  saeculi huius, aduersus spirituales astutias in coelestibus.
  Quapropter assumite vniuersam armaturam Dei, vt possitis resistere in
  die mala, &amp; omnibus peractis stare. State igitur lumbis
  circumcinctis baltheo per veritatem, &amp; induti thoracem iusticiae,
  &amp; calceati pedibus, vt parati sitis ad euangelium pacis, super
  omnia assumpto scuto fidei, quo possitis omnia iacula mali illius
  ignita extinguere: galeamque salutis accipite, &amp; gladium spiritus,
  qui est verbum Dei.</p>
  <list type="ordered:arabic">
    <item>
      <p>Thess. 5.</p>
    </item>
  </list>
  <p>2</p>
  <p>AMPLISS. ORNATISSIMOQVE VIRO D. CORNELIO MIROPIO I. V.DOCTORI,
  Archidiacono Vltraiectino, ac Regio Consiliario prudentiss. domino suo
  in primis colendo, Cornelius Laurimanus Vltraiectinus S.</p>
  <p>---Quidnam contendat hirundo</p>
  <p>Cygnis? aut quidnam tremulis facere artubus haedi</p>
  <p>Consimile in cursu possint, &amp; fortis equi vis?</p>
  <p>LIceat enim mihi, ampliss. D. Archidiacone, hos versus ex veteri
  poëta vsurpare: quum quod ille sibi tum de vno (vt opinor) Homero, ego
  veriùs de infinitis nostri saeculi clariss. scriptoribus mihi dixerim.
  Nam quot passim legas, qui &amp; mentis acumine &amp; ingenij vi tanta
  polleant, vt vel dicendo vel scribendo principes illos seu Romani seu
  Attici candoris planè exaęquent, ad quos si aliquod nos pręcium operae
  conferre queamus, tantum abest vt nobis persuadeamus, vt nunquam etiam
  illud futurum arbitremur. Sed quia nullum ferè scripti genus extat,
  quod non à plurimis foelicissimè tentatum sit, &amp; in quo non
  dexterrimè etiam nunc hodie versetur: videmus huc omnes ferè adniti
  pro viribus, vt aut grauitate aut orationis suauitate hu-</p>
  <p>manae vitae coniunctionem societatemque velut vinculis quibusdam
  non aliter atque Ogmij quidam Celtarum Hercules tutam ac beatam
  conseruent. Ac si quid in eam fortè prorepserit, quod ipsam perturbet,
  adsunt ilicò, communi operae instant, vt venienti malo &amp;
  tempestiuiùs occurrant &amp; citiùs è Repub. eijciant. Hic optimis
  semper scriptoribus fuit scribendi scopus, occasio, καὶ τὸ τέλος. Nos
  autem in scholastico puluere desudantes vix ac ne vix quidem caput
  efferre in publicum audemus, quantumlibet adulterinis ac schismaticis
  penè omnia perturba ta sint doctrinis. Nam quum hactenus minimè
  defuerint, qui &amp; grauissimè &amp; vtilissimè hac in re
  laborauerint, ac ne virus serperet latiùs cohibuerint: nihilo plus
  actum est, quàm andagonistas &amp; plures &amp; ferociores ad tumultus
  alios turbulentiores concitasse. Quare quid mihi verò sperandum hîc
  sit, res ipsa satis declarat: nam nec satis robustus sum, &amp;
  alioqui ea contentio, quę &amp; maius ingenium &amp; plures litteras
  quam mihi contigerunt, requirat. Non possum tamen, quin istam in fide
  ac religione plurimorum λογομαχίαν vehementer improbem, qua an
  Christianę, hoc est, verę pietati quid quam perniciosius sit, non
  facilè dixerim. Fit enim non rarò, vt de q uibusdam voculis</p>
  <p>3</p>
  <p>disceptantes, omniaque seuerissimè in disputationem arripientes
  verbis quidem dissentiant, rebus autem planè conueniant, itaque saepè
  altercando amittatur veritas. Profectò non paulo astutiores nobis sunt
  Mahometistę, qui à disputationibus &amp; doctrinae suae discussione
  omninò abhorrent &amp; abstinent, licet alia ratione, praemoniti
  nimirùm à suo doctore callidissimo, qui facilè praeuidit suam
  doctrinam consistere non posse, si ad normam veritatis tanquam ad
  perpendiculum rectè exigatur. At ea est nostra doctrina, vt animorum
  simplicitatem, pacem, concordiam, mansuetudinem, vnanimitatem vbique
  praedicet ac doceat: quae omnia vt altercationibus amittuntur, ita
  quidquid vspiam est nostrae religionis parcissimè in disputationem
  vocabimus. Redeamus ad primam illam nascentis ecclesiae formam, vbi
  fides magis erat in vita, quàm in disceptationibus &amp; articulorum
  multiplici professione. Cuius rei sanè argumento (nisi longum foret
  huc repetere) possit esse memorabile illud exemplum hominis laici
  aduersus argutissimum ac disertissimum philosophum, quod
  Ecclesiasticae suae historiae lib. 10. cap. 3. refert Eusebius.
  Itemque illud quod de alio laico contra Arrianos, de Spiridone atque
  Alexandro antistite Constan¬</p>
  <p>tinopolitano aduersus Graecos philosophos memorat Nicephorus lib.
  8. cap. 15. Nam huc illi tum in primaeua Ecclesia sese deijciebant, vt
  nihil se scire cum Paulo intelligerent, nisi Iesum Christum &amp;
  ipsum crucifixum. Hęc enim est doctrinae nostrae summa, hoc caput, hic
  fons: quem crucifixum scimus, eum vt crucifixi mundo sequamur, non in
  eminentia sermonis, sed in ostensione spiritus, cuius opera sunt
  charitas, gaudium, pax, patientia, benignitas, longanimitas,
  mansuetudo, fides, modestia, continentia, castitas. Amabant tum in hoc
  saeculo dici vulgò stulti, vt efficerentur sapientes. Nulla audiebatur
  inter eos aemulatio, aut contentio, quae non protinus increpata
  desijt, ne carnales essent &amp; adhuc iuxta hominem ambularent. Alij
  alios pietate &amp; charitate superare conabantur. Denique in idem
  &amp; vnum spectabant omnes religio nis fundamentum, quod est Iesus
  Christus. Quam hic de se doctrinam reliquerit, manifestissimum est:
  Discite, inquit, à me, quia mitis sum &amp; humilis corde. Et ad
  discipulos summatim vniuersam doctrinam complectens ait: Ite
  praedicantes poenitentiam &amp; remissionem peccatorum in nomine meo.
  Hoc demum est theologicae synceritatis atque eruditionis, nihil vltrà
  quàm sacris</p>
  <p>4</p>
  <p>literis aut Apostolicis traditionibus proditum est administrare,
  &amp; hoc ipsum vt bo nos dispensatores mysteriorum Dei fide optima
  dispensare. Neque huc verò vlla cadit ἐποχὴ, vt siue minister, siue
  doctor, siue rudis adhuc &amp; imperitus in hac doctrina aut possit
  aut debeat ἐπέχειν καὶ διασκέπτεσθαι. Murmurabant saepè Pharisaei
  &amp; disceptabant, ac pertinaciùs legi inhaerebant externa litera
  salutem metientes: at hi quid audiunt? Discite quid sit, Misericordiam
  volo, &amp; non sacrificium. Omnis siquidem scriptura, siue nouum siue
  vetus testamentum spectemus, potissimùm ad duo tanquam primaria capita
  referri potest, nempe vt dilectionem atque obedientiam habeamus erga
  Deum, ac deinde vt proximos non aliter ac nosmetipsos omni cura &amp;
  studio amemus &amp; obseruemus. Hoc qui facere negligit, sciat se in
  doctrinam Christi grauiter peccare. Non enim iratum Deum habebit qui
  de Christo varias opiniones ignorauerit, qui contentiones &amp;
  quascunque fidei quaestiones euitauerit: at nisi condonauerit fratri
  quod in se peccauit, futurum est vt Deus illi non sit condonaturus,
  quod in ipsum admiserit: nisi cor mundum habuerit, non videbit Deum:
  nisi animum liuore, inuidia, odio, superbia, auaricia &amp; libidine
  purgauerit, non video,</p>
  <p>quomodò spem consequendę salutis habiturus sit. Proinde si hεῖc
  Christianos scriptores desideremus, certè ethnici idem nos efficaciter
  commonefacerent, ex quibus vnum videamus Lucretium poëtaru
  antiquissimum:</p>
  <p>At, inquit, nisi purgatum est pectus, quae proelia nobis,</p>
  <p>Atque pericula sunt ingratis insinuandum.</p>
  <p>Quantae conscindunt hominem cupedinis acres</p>
  <p>Sollicitum curae! quantique proinde timores!</p>
  <p>Quidue superbia, spurcitia ac petulantia, quantas</p>
  <p>Efficiunt clades! quid luxus, desidiesque?</p>
  <p>Haec igitur qui cuncta subegerit, ex animoque</p>
  <p>Expulerit dictis, non armis, nonne decebit</p>
  <p>Hunc hominem numero diuûm dignarier esse?</p>
  <p>Nolim autem aliquis existimet me in totum damnare disputationes
  Theologicas, quas, vt sunt vtiles, cupiam esse sobrias sine peruicacia
  ac pertinaci vincendi libidine, quae pestis concordiae Christianae est
  atrocissima. Optem in omnium animis insculptum esse id quod à Paulo
  verissimè dictum est: Scientia inflat, charitas aedificat. Nam de
  nostris temporibus vt nihil accommodatius dici potest, ita istud
  maximè nunc apud omnes ferè locum habet. Itaque hac ego. occasione
  motus, quòd videam varias contentiones, varia opinionum dissidia,
  &amp; ex his porrò varios mundi tumultus fuisse exortos, ampliss. D.
  Archidiacone, scripsi</p>
  <p>Comicum hoc drama Militis Christiani fortassis non satis eruditè,
  sed tamen piè, vt hominis verè Christiani veluti formam in theatrum
  producerem, spectarentque singuli quid cui in hac vita factu
  necessarium sit, vt discerent non ore, sed vita Christum profiteri.
  Argumentum hoc comoediae conueniens fuisse mecum fatebuntur, qui huius
  &amp; originem &amp; finem cognouerint. Sed vbi iam haec Miles
  superiori anno à nostris pueris publicè exhibita fuit, &amp; fortassis
  aliquo spectantium fructu acta: multi interim à me eius aliquod
  exemplar efflagitarunt, quibus dum instanter vsque negabam, eò mecum
  rem deduxerunt, vt de editione solicitare coeperint. Verùm hactenus
  non temerè distuli: verebar enim in re seria anser interstrepere
  oloribus, &amp; alioqui pręsagiebam non satis tutum fore Militem in
  publicum, &amp; inde in aciem sine certo aliquo Duce seu Imperatore
  prodire. Nam ea arma, quibus indutus esset, huic saeculo ingrata, adeo
  que pluribus telis obnoxia fore etiam satis praeuidebam. At vt nunquam
  quasi tutelaribus Dijs destituimur, suntque passim boni viri qui
  optima suggerant &amp; consulant, nostro Militi de fidelissimo
  Imperatore prospexerunt inter ceteros maximè clariss. ac doctiss.
  Dominus M. Adelbertus à Nien-</p>
  <p>borch in aede Saluatoris Canonicus, &amp; ornatiss. vir M. Petrus
  ab Holart Doctor Medicus experientissimus, itemque D. Ioannes à
  Tilborch vir longè humaniss. tuamque amplitudinem isti delegerunt:
  quibus equidem haud difficulter assensi. Nam siue ingenij dotes
  pręclarissimas, siue studia, beneficia, amorem erga id genus Milites,
  siue denique virtutes eas, quę in praestantissimo Imperatore magnae
  sunt, requiramus, tua certè amplitudo ista omnia abundè reddiderit, vt
  Militi nostro planè nihil timendum sit. Restat igitur solùm hoc, vt T.
  A. dignetur hunc Militem Christianum pro tua propensissima humanitate
  in numerum tuorum admittere, vt ad tuas legiones adscriptus tuis in
  castris tutò militare queat. Erit enim in posterum T. A. militari
  sacramento obligatus, dedicatus &amp; perpetuò consecratus, vt sicubi
  non satis strenuus offendetur, seuerissimè in eum animaduertas.
  Interea T. A. nobis diu incolumem seruet Opt. Max. Iesus, cuius vt re
  vera milites inueniamur, faxit ille Pater coelestis, à quo nos vocati
  atque in gratiam &amp; pacem plantati sumus. Vale ampliss. D.
  Archidiacone. Vltraiecti ex aedibus nostris XIIII. Calendas Nouemb. M.
  D. LXV.</p>
</div>
<div type="level1" xml:id="main">
  <head>Main</head>
  <p>≤line=6≥</p>
  <p>IN EFFIGIEM CHRISTIANI MILITIS.</p>
  <p>DEpingunt alij leopardos, Herculis Hydram,</p>
  <p>Et quibus inualuit tetra Chimaera modis:</p>
  <p>Centauros cudunt alij, Scyllam atque Charybdin,</p>
  <p>Haereseôn scopulos quî superare queas:</p>
  <p>≤line=5≥ Militis at Christi si quis non viderit ora,</p>
  <p>Illius efigiem hanc, &amp; sciat esse typum.</p>
  <p>Sic caput hac galea, thorace ita pectus &amp; armos,</p>
  <p>Sic lumbos Paulus munit, &amp; ense manum.</p>
  <p>Hoc fidei clypeo ferientis tela Satanae</p>
  <p>≤line=10≥ Excipit, &amp; Mundi perdomat illecebras.</p>
  <p>Huc igitur spectes, oculis huc saepè recurras,</p>
  <p>Quisquis es à Christi nomine nomen habens.</p>
  <p>Ἄσπονδον γὰρ ἔχεις πόλεμον καὶ ἀόρατον ἐχθρὸν:</p>
  <p>Militiae haec patimur proelia quisque suae.</p>
  <p>Miles loquitur inspectori.</p>
  <p>Tu qui me spectas, &amp; quis sim fortè requiris:</p>
  <p>Nil iam nouum, vt scias, vides.</p>
  <p>Ille ego sum, quem, si te respicis, esse decebat</p>
  <p>Et te. quis ergo sim, roges.</p>
  <p>≤line=5≥ Sum Christi Miles, gladio hoc, atque hac ego vici</p>
  <p>Hostes meos panoplia.</p>
  <p>Vtere tu mecum hac, sisque his bellator in armis,</p>
  <p>Feres perenne stipendium.</p>
  <p>≤line=7≥</p>
  <p>MILES CHRISTIANVS.</p>
</div>
<div type="level1" xml:id="personae-dramatis.">
  <head>1. Personae Dramatis.</head>
  <p>Miles Christianus. Cosmus, mundus.</p>
  <p>Timotheus, verbi minister ac monitor. Sarx, caro.</p>
  <p>Pistis, fides. Haemus, sanguis.</p>
  <p>Elpis, spes. Apistia, infidelitas.</p>
  <p>Agape, charitas. Apognoea, desperatio.</p>
  <p>Graphe, scriptura. Bascania, inuidia.</p>
  <p>Hypomone, patientia. Hyperephania, superbia.</p>
  <p>Sathanas Hamartia, peccatum.</p>
  <p>Planus daemones. Siren,</p>
  <p>Diabolus Mammon, diuitiae.</p>
  <p>Behemothus Chremius.</p>
  <p><hi rendition="simple:bold">CHORVS EX MVNDI ET CARNIS
  PEDISSEQVIS.</hi></p>
</div>
<div type="level1" xml:id="argvmentvm-comoediae.">
  <head>3. ARGVMENTVM COMOEDIAE.</head>
  <p>Trimetri.</p>
  <p>MJles vocatus ad bellum Christo duce,</p>
  <p>I nstruitur ad militiam à Timotheo suo.</p>
  <p>L egatis missis accersit suos Sathan,</p>
  <p>E xercitumque scribit contra militem.</p>
  <p>≤line=5≥ S ed hunc Graphe, Pistisque post data dogmata</p>
  <p>C ontra hostes fortis vt eat, armis instruunt.</p>
  <p>H ostes veriti aperto bello decernere,</p>
  <p>R em ex insidijs agunt primùm: pòst fraudibus,</p>
  <p>I llecebrisque. ille at fortiter resistere.</p>
  <p>≤line=10≥ S uas vtrinque mox educunt copias:</p>
  <p>T umultuantur saeculi huius Principes:</p>
  <p>I n campum Militem vltrò prouocant. At is</p>
  <p>A rmatus vnà cum Piste, Elpide &amp; Agape,</p>
  <p>N ymphisque alijs prodit. fit pugna. Miles hic</p>
  <p>≤line=15≥ V ictoriam potitur, optatam iamque ouans</p>
  <p>S pectat coronam sempiternae gloriae.</p>
</div>
<div type="level1" xml:id="prologus-in-militem.">
  <head>4. Prologus in Militem.</head>
  <p>Senarii Iambici.</p>
  <p>PRodimus ecce denuô in scenam nouam,</p>
  <p>Jn hoc theatrum, candidissimi viri,</p>
  <p>Et optimi ciues, vt vsque commodis</p>
  <p>Inseruiamus vestris nostro incommodo.</p>
  <p>≤line=5≥ Quare benigniores vos nobis fore</p>
  <p>Confidimus, si vestra quae sunt quaerimus,</p>
  <p>Non nostra: si prodesse studemus omnibus</p>
  <p>Vobis: si ea assiduò magnis sudoribus</p>
  <p>(Quantum valemus cogitare commodè)</p>
  <p>≤line=10≥ Conscribimus, quae (nostra nisi mens fallitur)</p>
  <p>Futura sunt, si vultis, in rem maximam</p>
  <p>Vobis, puerisque fidei nostrae creditis.</p>
  <p>Sed nunc quid adferamus paucis eloquar,</p>
  <p>Et plusculum si commodare aures mihi</p>
  <p>≤line=15≥ Voltis, rem (credite) feceritis dignissimam.</p>
  <p>≤page=8≥</p>
  <p>Consideramus diu; &amp; viri graues</p>
  <p>Jdem nobiscum egere saepiusculè,</p>
  <p>Cum disputent multi multas circa haereses,</p>
  <p>Cudantque doctrinas nouas &amp; inutiles</p>
  <p>≤line=20≥ Alias post alias, quas tamen vita subin</p>
  <p>Nemo exprimat: quae causa sit, cur quilibet</p>
  <p>Miris modis sese hîc ita torqueat, licet</p>
  <p>Meritissimè, ac vitam omnes penè negligant?</p>
  <p>Hoc est, si Christiani dicimur &amp; sumus,</p>
  <p>≤line=25≥ Cur quisque non id studeat, Christianè vti</p>
  <p>Viuat potius, vitamque ad Christi imitationem</p>
  <p>Aut instituta componat, formetque, quàm</p>
  <p>Inanibus plerunque controuersijs</p>
  <p>Totos dies eximere, Remque publicam</p>
  <p>≤line=30≥ Frequenter perturbare dissidijs nouis!</p>
  <p><note>
    <p><hi rendition="simple:italic">In margine</hi> 2. Timo. 2 Tit.
    3.</p>
  </note>Et maxime quidem vel ob hoc, quod Paulus id</p>
  <p>A nobis neutiquam fieri ita voluerit,</p>
  <p>Imò grauiter idem &amp; seriò interdixerit?</p>
  <p>Nam non salus nostra posita est aut in λόγων</p>
  <p>≤line=35≥ Contentione aut disceptatione, sed</p>
  <p><note>
    <p><hi rendition="simple:italic">In margine</hi> Iacob. 2.</p>
  </note>In operibus Christo dignis, manantibus</p>
  <p>Ex optima ardentissimaque in Christum Iesum</p>
  <p>Fide, quae Christianam sat vitam exprimant.</p>
  <p>Vnde illud est, quod crebriùs nos literae</p>
  <p>≤line=40≥ <note>
    <p><hi rendition="simple:italic">In margine</hi> Eph. 5.</p>
  </note>Sacrae volunt esse imitatores: non quidem</p>
  <p>Quorumlibet, sed eius, cui nos nomina</p>
  <p>Dedimus, in cuius verba nos iurauimus.</p>
  <p><note>
    <p><hi rendition="simple:italic">In margine</hi> Rom. 11.</p>
  </note>Hic Christus est, qui sponte nos ad se vocat,</p>
  <p>Cuius nos sacramentis adstricti sumus:</p>
  <p>≤line=45≥ Jn cuius sanguine loti aetatem degimus:</p>
  <p>A quo non modò mercede, sed beneficijs</p>
  <p><note>
    <p><hi rendition="simple:italic">In margine</hi> Hyp.</p>
  </note>Etiam infinitis inuitamur ad assequendum</p>
  <p>Vitam eius, vt patientiam ac modestiam</p>
  <p>Discamus, vt vitae perfectionem in hoc</p>
  <p>≤line=50≥ <note>
    <p><hi rendition="simple:italic">In margine</hi> Scaz.</p>
  </note>Habeamus. A quo postremò Christiani omnes</p>
  <p>Vocamur, vt Christo viuamus, non vti</p>
  <p>Christum litigiosè in latebris aut compitis,</p>
  <p>Etiam inter pocula tantùm disputemus, vt</p>
  <p>Lingua hunc sonet, mens longe absit. Animum exigit,</p>
  <p>≤line=55≥ Non verba Christus. Non qui dicit, quamlibet</p>
  <p>Forma quasi pietatis: verùm qui facit</p>
  <p><note>
    <p><hi rendition="simple:italic">In margine</hi> Matth. 7.</p>
  </note>Patris voluntatem, inquit, is beatus est.</p>
  <p>Non garrientes in foro denarium</p>
  <p>Accipient: at operarij atque in vinea</p>
  <p>≤line=60≥ Vsque assiduò desudantes. Vult nos Deus</p>
  <p>Negotiari, haud fabulari, donicum</p>
  <p><note>
    <p><hi rendition="simple:italic">In margine</hi> Matth. 25.</p>
  </note>Veniat, vt etiam tum nostrae sint lampades</p>
  <p>Oleo non prorsus vacuae. Proinde inutilis,</p>
  <p>Imò perniciosa omnis videtur disceptatio</p>
  <p>≤line=65≥ <note>
    <p><hi rendition="simple:italic">In margine</hi> Sept.</p>
  </note>Nunc de his, nunc de alijs hominum opinionibus</p>
  <p>Vita interim si conquiescit otiosa</p>
  <p>In execrandis, turpibusque delictis.</p>
  <p><note>
    <p><hi rendition="simple:italic">In margine</hi> Scaz. 2.</p>
  </note>Non dico disceptandum, si res postulat,</p>
  <p>Non esse: vel Verbo Dei, si quae haereses</p>
  <p>≤page=9≥</p>
  <p>≤line=70≥ Suboriuntur, minimè his resistendum fore.</p>
  <p><note>
    <p><hi rendition="simple:italic">In margine</hi> Psal. 1</p>
  </note>Non nego, quin in lege Domini sit perpetim</p>
  <p><note>
    <p><hi rendition="simple:italic">In margine</hi> Iosu. 1</p>
  </note>Meditandum, seu domi sedeamus, seu foris</p>
  <p>In itinere ambulemus. Non volo vt Dei</p>
  <p>Verbum vnquam ab ore recedat, sed ne pluribus</p>
  <p>≤line=75≥ Vita inquinata vitijs negligatur interim:</p>
  <p><note>
    <p><hi rendition="simple:italic">In margine</hi> Sept.</p>
  </note>Ne vnum quod est necessarium, omittamus, vt</p>
  <p>Quod ore profitemur, rectè factis probè</p>
  <p>Vltro exequamur, vt lux nostra luceat</p>
  <p>Coram hominibus. Si recta rem ratione nos</p>
  <p>≤line=80≥ Volumus considerare, breuissimis quidem</p>
  <p>Praeceptionibus scriptura omnis queat</p>
  <p>Concludier: Nempè à malo si gnauiter</p>
  <p>Desciscamus, beneque omnibus faciamus. Aut,</p>
  <p>Si quod fieri nobis velimus, alteri</p>
  <p>≤line=85≥ Nos fecerimus. Iam vero quid in Baptismate.</p>
  <p><note>
    <p><hi rendition="simple:italic">In margine</hi> Catal.</p>
  </note>Iuratum sit, quibus renunciatum</p>
  <p>Genijs, quo spiritu afflati innocentiae</p>
  <p>Stolam acceperimus, sacramentis denique</p>
  <p>Quibus obligati militare Principi</p>
  <p>≤line=90≥ Christo vni debeamus, nostrûm quilibet</p>
  <p>Nouit satis. Quapropter id demus operam</p>
  <p>Potius, vt vita &amp; ipsis operibus huic Duci</p>
  <p>Sub cuius signis militamus, maximè</p>
  <p>Placeamus, ne cum transfugis ad impios</p>
  <p>≤line=95≥ Hostes Satanam, Mundum &amp; Carnem (cum quibus</p>
  <p>Nobis bellum instat irreconciliabile)</p>
  <p>Redeamus: Ne vnquam nobis persuasum siet,</p>
  <p>Tum bellè agi nobiscum, si Christi sumus</p>
  <p>B</p>
  <p>Nomine, verbisque professi eundem turpiter</p>
  <p>≤line=100≥ Vt milites ignaui deserimus. Neque</p>
  <p>Satis esse putemus in hunc habere fiduciam,</p>
  <p><note>
    <p><hi rendition="simple:italic">In margine</hi> Hyper.</p>
  </note>Nisi hoc ipsum nostrae quoque loquantur actiones. <note>
    <p><hi rendition="simple:italic">In margine</hi> Scaz.</p>
  </note>Quid enim obsecro est vita hominis Christiani? quid</p>
  <p>(Inquam) est, nisi assidua quaedam militia cum</p>
  <p>≤line=105≥ His hostibus, qui vt sunt aliqui domestici,</p>
  <p>Jmpugnant nos armis multò infestissimis?</p>
  <p>Non est secura pax, dum in hoc ergastulo</p>
  <p>Peregrinamur, dum mille vallati hostibus</p>
  <p>Nusquam tutò confugerimus, nisi ad Ducem</p>
  <p>≤line=110≥ Nostrum Christum sublatis crucibus in humeros:</p>
  <p>Vt is cùm venerit nos non sub pellibus</p>
  <p>Securos, verùm in castris gnauiter agere</p>
  <p>Excubias inueniat. Hoc iubet, hoc ipse vult</p>
  <p><note>
    <p><hi rendition="simple:italic">In margine</hi> Sept.</p>
  </note>Rex noster &amp; Imperator, vt post intimum sui</p>
  <p>≤line=115≥ Amorem proximos nostros iuuemus, vt</p>
  <p>Jniurias illatas non retaliemus, vt</p>
  <p><note>
    <p><hi rendition="simple:italic">In margine</hi> Sept.</p>
  </note>Bonum malo referamus, vt semper bene</p>
  <p>Precemur his qui nos laedunt aut malè volunt,</p>
  <p>Vt sobrij simus, ieiunemus, perpetim</p>
  <p>≤line=120≥ <note>
    <p><hi rendition="simple:italic">In margine</hi> Hyper.</p>
  </note>Vigilemus, ac viuamus puritate mentis</p>
  <p>Et corporis: postremò vt vsque fortiter</p>
  <p>In spiritu resistamus Satanae &amp; huic</p>
  <p>Mundo, studeamus carnem nostram redigere</p>
  <p>Jn seruitutem, vt verè simus liberi.</p>
  <p>≤page=10≥</p>
  <p>≤line=125≥ Post hanc pugnam dabit Dominus victoriam, ac</p>
  <p>Merebimur stipendium perennis gloriae.</p>
  <p>Siquidem feret nemo coronam, strenuè</p>
  <p>Nisi certauerit: quòd palma danda sit</p>
  <p>Solis victoribus. Nos itaque candidi</p>
  <p>≤line=130≥ Spectatores vobis in hoc proscenium</p>
  <p>Adferimus Christianum Militem, &amp; hoc die</p>
  <p>Si per quorundam improbitatem ac petulantiam</p>
  <p>Licebit, exhibebimus illum Comicῶs,</p>
  <p>Quod si poterimus cum silentio, fore</p>
  <p>≤line=135≥ Speramus, vt ex hoc discat nostrûm quilibet</p>
  <p>Quae leges Christianae militiae sient,</p>
  <p>Quomodo, quibus nos expositi periculis</p>
  <p>Pugnabimus, quae antè arma, quae praesidia quo</p>
  <p>Monitore nos parabimus, vt aliquando ope</p>
  <p>≤line=140≥ Iesu Christi Maximi &amp; Ducis Optimi</p>
  <p>Dignè coronam Iustitiae mereamur ac</p>
  <p>Fruamur immortali olim stipendio.</p>
  <p>State, ac citra strepitum date aureis &amp; oculos</p>
  <p>Nobis: fauete Comico choragio.</p>
  <p>≤line=145≥ Ad actionem sunt parati ludij:</p>
  <p>Spectate, videbitis prodire Militem.</p>
</div>
<div type="level1" xml:id="actvs-primi-scena-prima.">
  <head>5. ACTVS PRIMI, SCENA PRIMA.</head>
  <p></p>
</div>
<div type="level1" xml:id="argvmentvm.">
  <head>6. ARGVMENTVM.</head>
  <p>Docet militem prima militiae dogmata.</p>
  <p>Thimótheus, Miles.</p>
  <p>Iambici Trimetri.</p>
  <p>TE video Miles Christiane (licet nouus</p>
  <p>Dicendus es tyro potius) ingens quippiam</p>
  <p>Alto premere animo ac versare identidem,</p>
  <p>≤line=150≥ Gestire etiam subinde &amp; quam breui putas</p>
  <p>Victoriam te consequi, iam cernere.</p>
  <p>Caue verò hîc te fallat animus, ne bene</p>
  <p>Dum speras, totus spe excidas, teque miserum</p>
  <p>Videas inani gaudio frustrarier.</p>
  <p>≤line=155≥ MIL. Non me Timóthee animus fefellerit. nihil</p>
  <p>Ego tale cogito, quale tu de me putas.</p>
  <p>Gaudeo equidem nomen dedisse me optimo</p>
  <p>Ac maximo Imperatori Christo meo.</p>
  <p>TIM. Istuc profectò rectè, &amp; ego tibi gratulor.</p>
  <p>≤line=160≥ Verùm videsis; ne quod transfugis solet</p>
  <p>Vsu venire, aliò mentem vertas tuam,</p>
  <p>Quam ad hunc Ducem, in cuius militiam adscriptus es.</p>
  <p>MIL. Hoc prohibuerit is, qui me vltrò ad se traxit, et</p>
  <p><note>
    <p><hi rendition="simple:italic">In margine</hi> Matt. 11.</p>
  </note>Cui me obstrinxi sacramento Baptismatis.</p>
  <p>≤line=165≥ TIM. Sanè, vt tu dicis. quare si me tibi bene</p>
  <p>CHRISTIANVS.</p>
  <p><note>
    <p><hi rendition="simple:italic">In margine</hi> Ioan. 15.</p>
  </note>Praecipientem audies, ne te functum putes</p>
  <p>Officio, si authoratus sis Duci optimo:</p>
  <p>Maiora restant, pluraque multò viribus</p>
  <p>Summis adhuc subeunda, fortis militis.</p>
  <p>≤line=170≥ Aliquando nomini vt respondeas, vt in</p>
  <p>Te tantus Imperator pugnet strenuè.</p>
  <p><note>
    <p><hi rendition="simple:italic">In margine</hi> Balteus
    veritatis.</p>
  </note>Spectabis vsque balteum istunc, quo tuos</p>
  <p>Praecinxti lumbos, si aut querna, aut oleagina,</p>
  <p>Aut delphica dignus corona optaueris</p>
  <p>≤line=175≥ Vel immortale mererier stipendium.</p>
  <p>MIL. Quàm me delectat illa vox stipendij!</p>
  <p>Iam gestio pugnare, iam mihi obuios</p>
  <p>Hostes meos dari velim, vt aliquod meae</p>
  <p>Virtutis specimen armis edere possiem.</p>
  <p>≤line=180≥ Non sentient me ignauum, non timidum, neque</p>
  <p>Sanè tyronem, sed veteranum quempiam.</p>
  <p>TIM. Ne tam quidem. Quae tu arbitraris facilia,</p>
  <p>Mox dixeris difficilia: quae animum iuuant</p>
  <p>Experta nondum, posthaec angent plurimùm.</p>
  <p>≤line=185≥ Dulce est inexperto bellum. Quamobrem magis</p>
  <p>Jn spe, silentioque fortitudo sit</p>
  <p>Tua, atque multò viceris tum certiùs.</p>
  <p>MIL. Credo quae dixti vera esse, sed obsecro te</p>
  <p>Vin’ me veterno quodam consenescere?</p>
  <p>≤line=190≥ TIM. Adeóne quae dedi semel iam dogmata</p>
  <p>Oblitus es? nolo veternum, somnium</p>
  <p>Nolo, at vigilantiam at curam &amp; prudentiam:</p>
  <p>Modò ne tibi placeas, neu viribus tuis</p>
  <p>Confisus efferaris immoderatiùs.</p>
  <p>≤line=195≥ Prudentem te esse iubeo velut colubrum aliquem,</p>
  <p>Ac simplicem velut columbam. Non enim</p>
  <p><note>
    <p><hi rendition="simple:italic">In margine</hi> 1. Cor. 3.</p>
  </note>Linguae tibi militia est, sed vitae: nec in</p>
  <p>Verbis, sed in armis tua tibi posita est salus.</p>
  <p>Quapropter omnibus vitiorum sordibus</p>
  <p>≤line=200≥ <note>
    <p><hi rendition="simple:italic">In margine</hi> Iob. 1.</p>
  </note>Depositis, ac reiectis quae excrementa sunt</p>
  <p>In te malitiae, comiter insitum accipe</p>
  <p>Sermonem, qui seruare potest animam tuam.</p>
  <p>Sic te para, qui sermoni vsque obtemperes:</p>
  <p>Et tantùm non eum audias, fefelleris</p>
  <p>≤line=205≥ Alioquin ipse te. Nam quisquis audit hunc</p>
  <p>Sermonem, ne re ipsa exequitur, facit is perinde</p>
  <p>Ac si suam faciem in speculo quis viderit,</p>
  <p>Dein ipsum se speculatus abierit, ac statim</p>
  <p>Qualis sit oblitus fuerit. Si porrò tu</p>
  <p>≤line=210≥ In libertatis acceptam legem velis</p>
  <p>Penitùs introspicere cum fiducia, &amp; in ea</p>
  <p>Manere perpetim, vt obliuiosus non sies</p>
  <p>Auditor, at operis effector: facto tuo</p>
  <p>Eris beatus. MIL. O militiae dogmata!</p>
  <p>≤line=215≥ <note>
    <p><hi rendition="simple:italic">In margine</hi> Matth. 7.</p>
  </note>TIM. Fac te vel comparandum prudenti viro,.</p>
  <p>Qui in rupe construit domum suam. Haec enim</p>
  <p>Domus delapsa pluuia grandi, ac flantibus</p>
  <p>Ventis, in eamque grauiter irruentibus,</p>
  <p>Non iam cadit: fundata quòd illa in rupe sit.</p>
  <p>≤line=220≥ Sic ergo te ad Ducis tui, dum hac in acie</p>
  <p>Versaris, vnicam voluntatem alacriter</p>
  <p>Compone, vti surculus sies bonus, bonos</p>
  <p><note>
    <p><hi rendition="simple:italic">In margine</hi> Matth. 6.</p>
  </note>Vt proferas fructus, in te quidem nihil</p>
  <p>≤page=12≥</p>
  <p>Altùm sapiens, sed in solo Duce omnia.</p>
  <p>≤line=225≥ <note>
    <p><hi rendition="simple:italic">In margine</hi> Rom. 2.</p>
  </note>Non quisquis audit legem, at ei qui paret, is</p>
  <p>Beatus est. Modestè de te sentias,</p>
  <p>Nec glorieris, nisi in solo tuo Duce.</p>
  <p><note>
    <p><hi rendition="simple:italic">In margine</hi> Matth. 24.</p>
  </note>Te semper in castris tuis volo gnauiter</p>
  <p><note>
    <p><hi rendition="simple:italic">In margine</hi> Luc. 12.</p>
  </note>Excubias agere, vt si Imperator venerit</p>
  <p>≤line=230≥ In prima vel secunda, vel etiam tertia</p>
  <p>Vigilia, ibi te somnolentum neutiquam</p>
  <p>Offendat, in procinctu sed fuisse te</p>
  <p>Semper modis vt omnibus tum intelligat.</p>
  <p><note>
    <p><hi rendition="simple:italic">In margine</hi> Eph. 6.</p>
  </note>Habeto quidem fidei scutum, sed ista ne</p>
  <p>≤line=235≥ <note>
    <p><hi rendition="simple:italic">In margine</hi> Iacob. 2.</p>
  </note>Sit mortua, at viua &amp; operosa prospice.</p>
  <p>Jn hoc incumbe totus, vt in tua queas</p>
  <p><note>
    <p><hi rendition="simple:italic">In margine</hi> 2. Pet. 1.</p>
  </note>Fide assequi virtutem, &amp; in virtute mox</p>
  <p>Scientiam, in scientia modestiam,</p>
  <p>Pòst in modestia veram patientiam,</p>
  <p>≤line=240≥ <note>
    <p><hi rendition="simple:italic">In margine</hi> Scaz.</p>
  </note>Et in patientia pietatem, in pietate</p>
  <p>Fraternum amorem, in amore fraterno dein</p>
  <p>Et caritatem. Haec si fuerint in te simul,</p>
  <p>Abundarintque, non inertem effecerint</p>
  <p>Te aut ociosum planè ad notitiam Ducis</p>
  <p>≤line=245≥ Tui Iesu Christi. At si illa non aderunt tibi,</p>
  <p><note>
    <p><hi rendition="simple:italic">In margine</hi> Hyper.</p>
  </note>Iam caecus eris, caecutiens, obliuione</p>
  <p>Captus purgationis veterum criminum.</p>
  <p>Proinde magis studebis, vt efficias ratam</p>
  <p>Rectè factis vocationem illam tuam.</p>
  <p>≤line=250≥ Istaec enim si feceris, mihi credito,</p>
  <p>Nunquam delinques, certumque aditum habebis ad</p>
  <p>Aeternum istud stipendium, quod expetis.</p>
  <p>MIL. Laudabis ô Thimóthee, meque dixeris</p>
  <p>Virum, modò cum hoste liceat confligere.</p>
  <p>≤line=255≥ TIM. Au! pressius tu istaec non simplex hostis est,</p>
  <p>Sed verè funiculus (quod dicitur) triplex.</p>
  <p>MIL Censen’ verò ignorare me, quod in sacro</p>
  <p>Lauacro conceptis verbis iurauerim</p>
  <p>In hunc Ducem vnicum? quod Christo nomen &amp; omnia</p>
  <p>≤line=260≥ Mea dederim, eius authoratus optimis</p>
  <p>Donarijs, eius sacramentis viuidis?</p>
  <p>Egon’ caput hoc non vltrò obiectem hosti meo?</p>
  <p>TIM. Te circuit semper, quaerens vt deuoret.</p>
  <p><note>
    <p><hi rendition="simple:italic">In margine</hi> 1. Pet. 5.</p>
  </note>Cui resistes non alia via, nisi</p>
  <p>≤line=265≥ Solida fide: si totum te submiseris</p>
  <p>Potenti sub manu Imperatoris tui,</p>
  <p>Coniecta in hunc omni cura. Non improbo</p>
  <p><note>
    <p><hi rendition="simple:italic">In margine</hi> Hiob. 7.</p>
  </note>Pugnam, non proelium nego: siquidem tua</p>
  <p><note>
    <p><hi rendition="simple:italic">In margine</hi> 2. Tim. 2</p>
  </note>Vita omnis militia est. Si non certaueris</p>
  <p>≤line=270≥ <note>
    <p><hi rendition="simple:italic">In margine</hi> 1. Cor. 9.</p>
  </note>Legitimè, nullum omninò expectes praemium.</p>
  <p>Sed quod tandem certamen, aut quomodo queas</p>
  <p>Legitimè inire, volo vt tecum modestiùs</p>
  <p>Subinde cogites. Vigila atque perpetim</p>
  <p>Ora, ne in discrimen aliquod fors incidas.</p>
  <p>≤line=275≥ Ne fingito tibi falsò in medijs hostibus</p>
  <p><note>
    <p><hi rendition="simple:italic">In margine</hi> Hier. 23.</p>
  </note>Pacem: ne quaeso cum impijs clamato, pax</p>
  <p>Pax, cùm illa nusquàm sit. Sed continuo inuoca</p>
  <p>Dominum, vticum Dauide illo manus tuas</p>
  <p><note>
    <p><hi rendition="simple:italic">In margine</hi> Psal. 143.</p>
  </note>Erudiat ac doceat ad bellum hoc, &amp; tibi</p>
  <p>≤page=13≥</p>
  <p>≤line=280≥ Idoneas ad vincendum vires conferat.</p>
  <p>Deinde (quod ego quidem spectati atque prouidi</p>
  <p>Existimo esse militis) para tibi</p>
  <p>Scalam salutis, quam in necessitate mox</p>
  <p>Admoueas hostium muris, quam quólibet</p>
  <p>≤line=285≥ Tecum circumferas. Ea esto: si fides</p>
  <p><note>
    <p><hi rendition="simple:italic">In margine</hi> Matth. 5. Luc.
    6.</p>
  </note>Virtutem pariat, vt vel inimicos tuos</p>
  <p>Ames, beneque his velis, tibi qui faciunt malè.</p>
  <p><note>
    <p><hi rendition="simple:italic">In margine</hi> 1. Pet. 2.</p>
  </note>Si virtus ex se procreat scientiam</p>
  <p>Vt apud Ducem tuum ἀδύνατον esse scias nihil:</p>
  <p>≤line=290≥ Si deinde scientia parit temperantiam,</p>
  <p><note>
    <p><hi rendition="simple:italic">In margine</hi> 1. Cor. 9.</p>
  </note>Vt abstineas à cunctis cupiditatibus</p>
  <p><note>
    <p><hi rendition="simple:italic">In margine</hi> 1. Pet. 2.</p>
  </note>Et corporis voluptatibus, vt quae simúl</p>
  <p>Contra animum militant, ne fortè grauiter iis</p>
  <p>Olim impeditus frauderis palma: Inde si</p>
  <p>≤line=295≥ Pietas fraternum amorem aduersum omnes pios</p>
  <p>Conciliat: hinc si denique feruens nascitur</p>
  <p><note>
    <p><hi rendition="simple:italic">In margine</hi> Trach.</p>
  </note>Caritas, vt proximos ames tuos, aut</p>
  <p>Facias ità alteri, vt ipse tibi fieri velis.</p>
  <p>Ad hanc scalam hoc quod tempore addam, habeo nihil.</p>
  <p>≤line=300≥ Fortis igitur tu sis in gratia, tibi</p>
  <p><note>
    <p><hi rendition="simple:italic">In margine</hi> 2. Timo. 2.</p>
  </note>Quae per Christum data est. Patere aduersa omnia,</p>
  <p><note>
    <p><hi rendition="simple:italic">In margine</hi> Scaz.</p>
  </note>Vt militem Christi bonum decet. Nullus</p>
  <p><note>
    <p><hi rendition="simple:italic">In margine</hi> Sept.</p>
  </note>Qui militat, sese vitae implicat negotijs,</p>
  <p>Saltem hoc studens, vt militiae placeat Duci.</p>
  <p>≤line=305≥ Proinde posito omni vitio &amp; omni dolo,</p>
  <p><note>
    <p><hi rendition="simple:italic">In margine</hi> 1. Pet. 2.</p>
  </note>Posita simulatione, inuidijs &amp; omnibus</p>
  <p>Maledictis velut infans recens natus tibi</p>
  <p>Lac rationale, infraudulentumque appete,</p>
  <p>Vt sensim eo ad tuam salutem possies</p>
  <p>≤line=310≥ Grandescere, idque in robur (si Dominus velit)</p>
  <p>Validissimum, quòd deinceps haud dubiè tibi</p>
  <p>Ἄσπονδoς instet πόλεμος illis cum hostibus,</p>
  <p>Qui vt neutiquam ignaui sic minimè simplices</p>
  <p>Multum negocij facessent, nisi caues,</p>
  <p>≤line=315≥ Mihique in his modò quae dixi, obtemperas.</p>
  <p>MIL. Amábo te mi Timóthee, nihil haesita</p>
  <p>De me, tibi parebo: siquidem verba habes</p>
  <p>Vitae. ô methodum salutarem. Non desinam,</p>
  <p>Quin in eo, quo iam coepi currere stadio,</p>
  <p>≤line=320≥ Contingere metam optatam aliquando possiem.</p>
  <p>TIM. Dabit ille (fidito) qui militiae Dux erit.</p>
</div>
<div type="level1" xml:id="actvs-primi-scena-secvnda.">
  <head>7. ACTVS PRIMI, SCENA SECVNDA.</head>
  <p></p>
</div>
<div type="level1" xml:id="argvmentvm.-1">
  <head>8. ARGVMENTVM.</head>
  <p>Insultant militi daemones.</p>
  <p>Octonarij.</p>
  <p>Diabolus, Planus.</p>
  <p>HEVS sycophanta purè pute. PLA. Ehem calumnia, Cerberi</p>
  <p>Caput. DIA. Luciferi monstrum. PLA. Lurco, ganeo. DIA. Fex Satanae
  eho.</p>
  <p>Vidistin’ illum Pyrgopolinicen: PLA. Quid dixti furcifer?</p>
  <p>≤page=14≥</p>
  <p>≤line=325≥ Illúmne militem adeò insigniter cristatum, qui tibi</p>
  <p>Mihique Martem plenis dudum fulminabat faucibus?</p>
  <p>DIAB. Istunc ipsum. quis tibi videtur? PLA. illene? nebulo
  maximus.</p>
  <p>DIA. Habes. mihi visus est captare laureolam ex mustaceis</p>
  <p>PLA. Vt gestit? DIA. vt cristas tollit? PLA. Quàm somniat
  victoriam?</p>
  <p>≤line=330≥ DIAB. Videlicet ante tubam. PLA. Et quidem perfortiter.
  DIAB. Vel mortuo</p>
  <p>Leoni insultaret. PLA. nostris commilitonibus</p>
  <p>Minatur flammam &amp; ferrum. DIAB. Vah iocularem hominis
  audaciam.</p>
  <p>PLA. Quin legiones ille nostras, vel difflabit spiritu</p>
  <p>Quasi folia ventus. DIA. Quid ais nequam, versipellis, improbe?</p>
  <p>≤line=335≥ Quasi peniculum tectorium, trifurcifer. DIA. Insulsum
  caput.</p>
  <p>Homo iste, sic me Tartarus &amp; te habeat sceleste, noster est</p>
  <p>PLA. Nisi bruta, trunci, caudecesque sumus non effugiet dolos</p>
  <p>Nostros. DIAB. etiamsi anguilla sit, pressabimus. PLA.
  videlicet</p>
  <p>Folio (quod aiunt) ficulno. DIA. Sed quantum hic sese iactitat?</p>
  <p>≤line=340≥ PLA. Quantum ferocit imbecillitatis oblitus suae?</p>
  <p>DIA. Quanta sui turget fiducia: PLA. Quàm belle sibi placet?</p>
  <p>DIA. Iuuenilis istaec est praesumtio, mox dixerit aliud.</p>
  <p>PLA. Putes leonem, si audias rugientem. DIA. Sed nullos adhuc</p>
  <p>Conspexit hostes: arma mox abijciet degener &amp; dabit</p>
  <p>≤line=345≥ Tergum. PLA. Si quid nostrae valebunt artes. DIAB. Quid
  flagriciba?</p>
  <p>Dolus sit an virtus in hoste quis requirat? PLA. respice</p>
  <p>Pus Tartari, commodè adest Satanas Imperator noster. DIAB. Hem.</p>
</div>
<div type="level1" xml:id="actvs-i.-scena-iii.">
  <head>9. ACTVS I. SCENA III.</head>
  <p></p>
</div>
<div type="level1" xml:id="argvmentvm.-2">
  <head>10. ARGVMENTVM.</head>
  <p>Enarrat Satanas virtutes suas &amp; potentiam.</p>
  <p>Satanas solus.</p>
  <p>Trimetri Iambici.</p>
  <p><note>
    <p><hi rendition="simple:italic">In margine</hi> Hiob. 2.</p>
  </note>ENimvero vniuersum terrae orbem ferè</p>
  <p>Hodie ipse circuiui &amp; cuncta climata</p>
  <p>≤line=350≥ Solus perambulaui. Pol feriae mihi</p>
  <p>Non sunt feriae, nisi aliquos ex corte illius</p>
  <p>Galilaei inuenero, quos hisce dentibus</p>
  <p>≤page=15≥</p>
  <p>Discerpam. Sed quid: peruagatus omnia,</p>
  <p>Perreptaui totum orbem: multos in meam</p>
  <p>≤line=355≥ Pellexi nassulam. Nisi viderint, nisi</p>
  <p>Orauerint, nisi excubuerint, iam de ijs</p>
  <p>Actum est. Mihi ludus est, Pellem pro pelle, dum</p>
  <p>Illi interim extollunt cruci affixum Deum.</p>
  <p>Vah, ille ego sum Deus, quem veriùs colant.</p>
  <p>≤line=360≥ Numen meum non in cruce, at in potentia</p>
  <p><note>
    <p><hi rendition="simple:italic">In margine</hi> Luc. 14.</p>
  </note>Positum est. Crucis ille alter Deus, ad crucem vocat</p>
  <p>Suos. ridiculum: quasi non illi ineptiant,</p>
  <p>Qui istuc velint. Ego verò gloriae Deus,</p>
  <p>Meos voco ad honores &amp; ad opes splendidas.</p>
  <p>≤line=365≥ <note>
    <p><hi rendition="simple:italic">In margine</hi> Scaz.</p>
  </note>Qui procubuerint &amp; adorauerint vnum</p>
  <p><note>
    <p><hi rendition="simple:italic">In margine</hi> Matth. 4.</p>
  </note>Me, his ego lubens regna omnia mundi ostendero.</p>
  <p>An non vel ille Galilaeus me Principem</p>
  <p>Mundi huius appellat? Men’ ipsus orbem in hunc</p>
  <p><note>
    <p><hi rendition="simple:italic">In margine</hi> Ioan. 14.</p>
  </note>Venisse profitetur? Quid: eius Saulus an</p>
  <p>≤line=370≥ <note>
    <p><hi rendition="simple:italic">In margine</hi> 2. Cor. 4.</p>
  </note>Non scribit huius saeculi esse me Deum?</p>
  <p>An non idem aëriae potestatis vocat</p>
  <p><note>
    <p><hi rendition="simple:italic">In margine</hi> Eph. 2.</p>
  </note>Me Principem? Sed quorsum haec ego sic congero?</p>
  <p>Res ipsa loquitur, quantus sim. notum fuit</p>
  <p><note>
    <p><hi rendition="simple:italic">In margine</hi> Ge. 3. et 4.</p>
  </note>Numen meum in Adamo, in Caino, in posteris Ge. 3. e 4.</p>
  <p>≤line=375≥ Alijs deinceps. Ego sum, qui surrexerim</p>
  <p><note>
    <p><hi rendition="simple:italic">In margine</hi> 1. Par. 21.</p>
  </note>Aduersus Israëlem, &amp; incitauerim</p>
  <p>Dauidem, vt Israëlem numeraret. Meos</p>
  <p><note>
    <p><hi rendition="simple:italic">In margine</hi> 2. Timo. 2.</p>
  </note>Ego habeo laqueos, quibus omnes capti, meo</p>
  <p>Tenentur arbitrio. Sed hic non est locus,</p>
  <p>≤line=380≥ Diuinas vt virtutes explicem meas.</p>
  <p>Si pergit orbis ad animi sententiam</p>
  <p>Mei ruere, breui futurum conspicor,</p>
  <p>Sedem vt meam rursum supra solium Dei</p>
  <p>Ponam, similisque sim vel ipsi altissimo,</p>
  <p>≤line=385≥ Et vnicum in terris numen me omnes colant.</p>
</div>
<div type="level1" xml:id="actvs-primi-scena-qyarta">
  <head>11. ACTVS PRIMI, SCENA QYARTA</head>
  <p></p>
</div>
<div type="level1" xml:id="argvmentvm.-3">
  <head>12. ARGVMENTVM.</head>
  <p>Hic deliberat de conscribendo exercitu.</p>
  <p>Octonarij cum pauculis septenarijs.</p>
  <p>Diabolus, Planus, Satanas.</p>
  <p>AVdistin’ Imperatorem nostrum, impostor nequam? PLA. Quid est,</p>
  <p>Calumniator impudens? DIAB. Nae quantus quantus est, nihil</p>
  <p>Nisi ipsa est sapientia. PLA. Putasne noster Dux siet rudis?</p>
  <p>Quopacto paulatim hunc orbem queamus nostris legibus</p>
  <p>≤line=390≥ Subijcere, si prorsus nihil sciamus: DIA. Rectè istuc
  habes.</p>
  <p>SATA. Eccos, video meos satellites. Hem pessimi, plani:</p>
  <p>Hem versipelles, daemones miserrimi vobis nihil</p>
  <p>Negocij est?DIA. oportunè gaudemus te aduenisse. SAT. Quid</p>
  <p>≤page=16≥</p>
  <p>Ergo? DIA. audies. Nos positi in insidijs iussu tuo, quòd hinc</p>
  <p>≤line=395≥ Magnam videbas spem victoriae, fortè hostem
  offendimus.</p>
  <p>SAT. Hostem ? DIAB. Putes Pyrgopolinicenalterum, audias</p>
  <p>Si fulminantem. SAT. Quid ait tandem? DIA. Iam spe deuorat</p>
  <p>Stipendium. SAT. stipendium? per Cerberi fauces homo</p>
  <p>Is noster est. PLA. Sed habet monitorem strenuum. SAT. quemnam
  obsecro?</p>
  <p>≤line=400≥ PLA. Sophistam, barbatum, catum: putes si hominem
  videas, virum.</p>
  <p>Quantiuis precij. SAT. Cuius instituti? PLA. Galilaei illius.</p>
  <p>SAT. Vah. Gentibus is stultitia est. PLA. Non erat ille, ne fors
  quippiam</p>
  <p>Erres, ex illo hominum genere, qui Christiani nomine</p>
  <p>Vocantur, at re ipsa magis nostri sunt, quique legibus</p>
  <p>≤line=405≥ Nostris parent. SAT. Quid audio? PLA. Puram illius
  viri</p>
  <p>Referebat doctrinam. Si quibus armis illum instruxit,</p>
  <p>Nos aggrediatur hostis, metuam ne stet ab hoc victoria.</p>
  <p><note>
    <p><hi rendition="simple:italic">In margine</hi> Cat. 3.</p>
  </note>Maturè itaque nobis est prospiciendum, quanquam omnes meas</p>
  <p>Habeam meditatas copias. DIA. Qui cum hoste conflictatur</p>
  <p>≤line=410≥ Assiduò, nunquàm is militum suorum missionem</p>
  <p>Facit. PLA Probè quamobrem nobis in castris excubandum est.</p>
  <p>SAT. Si ita est satellites fidissimi, vt narrastis, agitè iam</p>
  <p>Nunc comparemus exquisitum exercitum. Sint milites</p>
  <p>Fortissimi, omnes sint exercitati, sint probissimè</p>
  <p>≤line=415≥ Instructi armis, vt ex his delectum faciamus. DIA.
  Optimè.</p>
  <p>SATA. Sed ante alios succurrit ille insignis ac primarius</p>
  <p>Tribunus militum meorum Cosmus, cui latè omnia</p>
  <p>Parent, imperium cuius finitur neque Oceano neque</p>
  <p>Astris. Huic si deinde Sarca adiunxero, profectò non</p>
  <p>≤line=420≥ <note>
    <p><hi rendition="simple:italic">In margine</hi> Cat.</p>
  </note>Dubium, quin tutò in hostem quastibet fecerimus</p>
  <p>Jrruptiones. Non vereor huic secundas copias</p>
  <p>Committere. Scio equidem illam feminam esse, sed viraginem</p>
  <p>Dicas. Non Semiramis, non vel Camilla fuit hac fortior.</p>
  <p>Postremò nos tuebimur nostras cohortes strenuè:</p>
  <p>≤page=17≥</p>
  <p>≤line=425≥ Neque enim illae postremas ferent Ego verò semper
  omnibus</p>
  <p>Tanquàm Imperator adero in principijs, cohortibus vt queam</p>
  <p>Opem ferre inclinatis, vt labentes vsque fulciam,</p>
  <p>Sicubi necesse erit. DIA. Dignum profectò feceris.</p>
  <p>Forti Imperatore. SAT. Hem. Plane quid ais? illa instructio
  ordinum,</p>
  <p>≤line=430≥ Satin tibi placet? PLA. Rogas? non Mars bellator
  possiet</p>
  <p>Aliter instruere aciem, ita primis succedunt secunda. Quin</p>
  <p>Si hoc ordine copias admoliaris, quid fore creduis?</p>
  <p>Vel si sint hostium decem millia, nos facilè vno die</p>
  <p>Occidimus. SAT. Non verterim manum, aut pedem non mouerim</p>
  <p>≤line=435≥ Loco; nisi certus essem tam fore hostem in nostris
  manibus &amp;</p>
  <p>Nos hîs vt alibi potituros victoria, quam nos habet</p>
  <p>Orcus. Curate sit clypei mei splendor vel clarior,</p>
  <p>Quàm sunt radij, Solis cum maximè sudum est. Sed quid velim,</p>
  <p>Sat intelligitis. Mecum simul omnes vos transformabitis</p>
  <p>≤line=440≥ In angelos lucis, quò faciliùs hosti imponamus. dein</p>
  <p>C</p>
  <p>Nostros ministros, qui sequantur nostrum exercitum, citò</p>
  <p>Subornabitis, vt ne cùm opus erit, in mora sient.</p>
  <p><note>
    <p><hi rendition="simple:italic">In margine</hi> Sept. 2.</p>
  </note>DIA. Curabimus. SAT. Volate daemones miserrimi.</p>
</div>
<div type="level1" xml:id="actvs-primi-scena-qvinta">
  <head>13. ACTVS PRIMI, SCENA QVINTA,</head>
  <p></p>
</div>
<div type="level1" xml:id="argvmentvm.-4">
  <head>14. ARGVMENTVM.</head>
  <p>Miles Christiana doctrina aliquanto instructior magis praeparatur
  ad militiam.</p>
  <p>Senarii Iambici, Comici.</p>
  <p>Miles. Thimótheus.</p>
  <p><note>
    <p><hi rendition="simple:italic">In margine</hi> Psal. 26.</p>
  </note>DOminus mihi illustratio &amp; robur meum,</p>
  <p>≤line=445≥ Salus mea, ô Thimóthee, quémnam ex hostibus</p>
  <p>Quaeso extimescam? Dominus est vitae mea</p>
  <p><note>
    <p><hi rendition="simple:italic">In margine</hi> Psal. 117.</p>
  </note>Protector, à quo, te obsecro, trepidabo? Dum</p>
  <p>Is opitulator est mihi, prorsus nihil</p>
  <p>Timebo, quid faciat mihi homo: dum is opem feret,</p>
  <p>≤line=450≥ Pili meos hostes ego non fecerim.</p>
  <p><note>
    <p><hi rendition="simple:italic">In margine</hi> Heb. 14.</p>
  </note>Non ille deseret tyronem me suum.</p>
  <p><note>
    <p><hi rendition="simple:italic">In margine</hi> Rom. 8.</p>
  </note>Si pugnat is pro me, nocebit quis mihi?</p>
  <p><note>
    <p><hi rendition="simple:italic">In margine</hi> 1. Thes. 2.</p>
  </note>TIM. Js pugnat in te: proinde te ignauum fore</p>
  <p>Aut ociosum non oportet. At bene</p>
  <p>≤line=455≥ Habet, quòd in illo collocas robur tuum:</p>
  <p>Quae tibi modestia spondebit victoriae</p>
  <p>≤page=18≥</p>
  <p>Vel partem maximam. Et quid ni verò autumes</p>
  <p>Deum salutem &amp; dulce praesidium tuum?</p>
  <p><note>
    <p><hi rendition="simple:italic">In margine</hi> Ephes. 2.</p>
  </note>Quum nullis ipse tuis meritis miles queas</p>
  <p>≤line=460≥ <note>
    <p><hi rendition="simple:italic">In margine</hi> Ion. 15.</p>
  </note>Vincere: sine illo quum planè possis nihil.</p>
  <p><note>
    <p><hi rendition="simple:italic">In margine</hi> Matt. 11.</p>
  </note>Quum nisi vocatus ad militiam adscriptus es</p>
  <p><note>
    <p><hi rendition="simple:italic">In margine</hi> Ioan. 15.</p>
  </note>Ac lotus in Ducis fidelis sanguine.</p>
  <p>Siquidem cùm eras dispersus instar perditae</p>
  <p>Ouis, reduxit te ac in humerum sustulit.</p>
  <p>≤line=465≥ Quare vocanti tu velim respondeas</p>
  <p>Duci, velut obediens puer, &amp; vt quemadmodum</p>
  <p><note>
    <p><hi rendition="simple:italic">In margine</hi> 1. Pet. 1.</p>
  </note>Qui te vocauit sanctus est, ita tu quoque</p>
  <p><note>
    <p><hi rendition="simple:italic">In margine</hi> Leuit. 19.</p>
  </note>Sanctus sies in omni vita. Scriptum enim est:</p>
  <p><note>
    <p><hi rendition="simple:italic">In margine</hi> Deut. 10.</p>
  </note>Estote sancti, namque ego sum sanctus. Quod vt</p>
  <p>≤line=470≥ Fiat, sies cum fratribus semper tuis</p>
  <p>Vnanimis, misericors (vt est pater tuus</p>
  <p>Misericors) affabilis, &amp; non malum malo, aut</p>
  <p>Conuicium conuicio rependens, sed precans</p>
  <p><note>
    <p><hi rendition="simple:italic">In margine</hi> Scaz.</p>
  </note>Fausta omnibus, vt qui intelligas ad hoc te esse</p>
  <p>≤line=475≥ Vocatum, vt obtineas victoriam. Velim</p>
  <p>Ergo vt coërceas linguam tuam à malo,</p>
  <p>Et labia tua à loquendo fraudulenter: vt</p>
  <p>Malum declines &amp; facias bene, studeas (˂ studias)</p>
  <p>Paci atque eam vltrò prosequaris. Hoc ita</p>
  <p>≤line=480≥ Si fit, futurum est vt deuictis hostibus</p>
  <p>Triumphum habiturus sis: censendus item sies</p>
  <p>Tui in populo Domini &amp; inhabitaturus vrbem</p>
  <p>Hierusalem sanctam. Nam qui sine macula militant,</p>
  <p>Et iustitiae student, ij ex his tentorijs</p>
  <p>≤line=485≥ Profecti habebunt in Dei ducis sui</p>
  <p>Tabernaculo locum paratum insigniter.</p>
  <p><note>
    <p><hi rendition="simple:italic">In margine</hi> Sept.</p>
  </note>MIL. O illa superna ciuitas, ô dulce habitaculum,</p>
  <p>In pace semper vbi beata viuitur.</p>
  <p>Quàm animus anhelus ad te suspirat, velut</p>
  <p>≤line=490≥ Ad lympidos fontes defessus hinnulus?</p>
  <p>TIM. Memento sed prius tibi certamina</p>
  <p>Instare multa, multas atque angustias,</p>
  <p>Mercede quàm fruaris illa gloriae.</p>
  <p>Nec hac frustraberis, si qua monui viâ</p>
  <p>≤line=495≥ Te opponas cunctis hostium conatibus,</p>
  <p>Omnem locans animi tui fiduciam</p>
  <p>Jn maximi, optimique Ducis potentia.</p>
  <p>Vide igitur vt titulo tuo respondeas</p>
  <p>Non verbo, sed opere: neque tantùm nomine,</p>
  <p>≤line=500≥ <note>
    <p><hi rendition="simple:italic">In margine</hi> Hyper.</p>
  </note>Sed vita: ne militiae sacramento obligatus</p>
  <p>Olim inueniaris perfidus atque degener,</p>
  <p>Quum tantis prouocatus sis beneficijs.</p>
  <p>Nam cur tibi Deus se exhibuit in patrem,</p>
  <p><note>
    <p><hi rendition="simple:italic">In margine</hi> Malach.1.</p>
  </note>Nisi vt vicissim in operibus tuis illi</p>
  <p>≤line=505≥ <note>
    <p><hi rendition="simple:italic">In margine</hi> Ephes. 5.</p>
  </note>Te filium exhibeas? Cur Christus dux tuus</p>
  <p><note>
    <p><hi rendition="simple:italic">In margine</hi> Ibid.</p>
  </note>Te in sanguinis sui lauacro &amp; abluit</p>
  <p>Et purum fecit, nisi vti sordibus nouis</p>
  <p>Non inquineris? Cur suo te corpori</p>
  <p>Jnseruit, nisi vti labe nulla te velis</p>
  <p>≤line=510≥ Inficere, cùm sis membrum eius? Cur ipsus is</p>
  <p>In caelum ascendit, nisi vti tu quoque posito</p>
  <p>Terrae affectu illuc tandem toto pectore</p>
  <p>≤page=19≥</p>
  <p><note>
    <p><hi rendition="simple:italic">In margine</hi> Principium eliditur
    sine praecedentis.</p>
  </note>Aspires? Cur praeterea te sanctus Spiritus</p>
  <p>Deo in templum dicauit, per te gloria</p>
  <p>≤line=515≥ Nisi Dei illustretur? ne vllo tempore</p>
  <p><note>
    <p><hi rendition="simple:italic">In margine</hi> 1. Cor. 6.</p>
  </note>Profaneris peccati spurcitia aliquâ?</p>
  <p>Cur destinauit ille corpus &amp; animam</p>
  <p>Tuam incorruptioni caelesti, vel ad</p>
  <p>Jmmarcessibilem perennis gloriae</p>
  <p>≤line=520≥ <note>
    <p><hi rendition="simple:italic">In margine</hi> 1. Pet. 1.</p>
  </note>Coronam, nisi vti iam enitaris strenuè,</p>
  <p>Vt impolluta &amp; pura semper in diem</p>
  <p>Domini ipsa conserues? Cur denique (vt omnia</p>
  <p>Paucis dicam) nunc Christi miles diceris?</p>
  <p>Nimirùm vt vitam agas in caritate vel</p>
  <p>≤line=525≥ Fraterno amore cum timore Principis</p>
  <p><note>
    <p><hi rendition="simple:italic">In margine</hi> Eph. 5.</p>
  </note>Tui, vitam ipsius imitans in omnibus.</p>
  <p>Vt stuprum aut vlla obscoenitas aut quoque sacra</p>
  <p>Auaritia ne quidem nominetur (quod potest)</p>
  <p>Apud te, ceu sanctum decet: neu turpitudo</p>
  <p>≤line=530≥ Aut stulta oratio aut facetia inutilis,</p>
  <p>Quae dedecent, apud te habeant aliquem locum,</p>
  <p>Sed potius gratiarum perpetua actio.</p>
  <p>Pro certo enim hoc scias impurum neminem,</p>
  <p>Aut scortatorem aut etiam auarum gloriae</p>
  <p>≤line=535≥ Perennis habiturum coronam: non item</p>
  <p>Ignauos, ociosos &amp; inertes, sed hos</p>
  <p><note>
    <p><hi rendition="simple:italic">In margine</hi> Matth. 10.</p>
  </note>Qui in vinea Domini operantur, debitum.</p>
  <p>Accepturos denarium. Proinde quid</p>
  <p>Dicam amplius? Fac masculo sis pectore:</p>
  <p>≤line=540≥ Congredere fortiter cum aduersarijs tuis,</p>
  <p>Vt maximi decet ministrum Principis</p>
  <p>Patere iugum Christi, nec cede viribus,</p>
  <p>Insultibusque vanis hostium, sed his</p>
  <p>Oppone te viriliter: vinces, mihi</p>
  <p>≤line=545≥ Crede, haec si quae iam docui, ex animo feceris:</p>
  <p><note>
    <p><hi rendition="simple:italic">In margine</hi> Luc. 12.</p>
  </note>Si semper in castris tuis excubueris:</p>
  <p><note>
    <p><hi rendition="simple:italic">In margine</hi> Matth. 24.</p>
  </note>Relictis omnibus si vni Duci tuo</p>
  <p><note>
    <p><hi rendition="simple:italic">In margine</hi> Luc. 14.</p>
  </note>Adhaeseris, spem collocans fiduciamque</p>
  <p>Omnem in potentia illius summi Ducis.</p>
  <p>≤line=550≥ MIL. Precabor illum vt animum &amp; vires suggerat.</p>
  <p>O iam subire, iam iuuat crucem mei</p>
  <p>Domini. sodes tu mecum ora mi Timóthee.</p>
  <p><hi rendition="simple:bold">CHORVS PRIMVS.</hi></p>
  <p>EX PSALMO 144.</p>
  <p>Iambici Dimetri.</p>
  <p>Miles canit.</p>
  <p>AETerne mundi opifex Deus,</p>
  <p>Quas gratias agam tibi?</p>
  <p>≤line=555≥ Aut laudibus quibus efferam</p>
  <p>Sanctissimum nomen tuum?</p>
  <p>Tu suggeris robur mihi,</p>
  <p>Tu praeliari me doces,</p>
  <p>Et armaferre bellica</p>
  <p>≤line=560≥ Tu dexteram meam instruis.</p>
  <p>Aptos ad arma tu facis</p>
  <p>Digitos meos &amp; roboras,</p>
  <p>Vt audeam quibustibet</p>
  <p>≤page=20≥</p>
  <p>Inferre proelium hostibus.</p>
  <p>≤line=565≥ O quanta misericordia,</p>
  <p>Quantumque refugium es mihi?</p>
  <p>Tu suscipis me &amp; liberas</p>
  <p>Ab ingruentibus malis.</p>
  <p>In te locaui spem meam,</p>
  <p>≤line=570≥ Te fretus vno milito:</p>
  <p>Nam tu mihi clypeus, ensis es,</p>
  <p>Ferrumque, quo me protegis.</p>
  <p>Heu, mi Domine, quid est homo?</p>
  <p>Quod illum honore ita afficis,</p>
  <p>≤line=575≥ Et tam benignè amplecteris,</p>
  <p>Habeas vt ità curam illius?</p>
  <p>Jmago inanis est homo,</p>
  <p>Eius dies subitò abeunt</p>
  <p>Vt vmbra: proinde totus est</p>
  <p>≤line=580≥ Inanitate inanior.</p>
  <p>Descende coelo &amp; percute</p>
  <p>Acies superbas hostium:</p>
  <p>Hos fulminante dextera</p>
  <p>Sic dissipa, vt fumus perit.</p>
  <p>≤line=585≥ Jllos sagittis confice,</p>
  <p>Jllos procellis disijce:</p>
  <p>Demitte coelo dexteram</p>
  <p>Quae liberet me iam obrutum.</p>
  <p>Ab his aquarum fluctibus</p>
  <p>≤line=590≥ Tuere me Dux optime.</p>
  <p>Me ex barbararum gentium</p>
  <p>Dextris ferocibus eripe.</p>
  <p>Nam lingua eorum nil sonat</p>
  <p>Nisi vanitatem splendidam:</p>
  <p>≤line=595≥ Et quâ manu iam militant</p>
  <p>Nullius ipsa est roboris.</p>
</div>
<div type="level1" xml:id="actvs-secvndi-scena-prima.">
  <head>16. ACTVS SECVNDI, SCENA PRIMA.</head>
  <p></p>
</div>
<div type="level1" xml:id="argvmentvm.-5">
  <head>17. ARGVMENTVM.</head>
  <p>Cosmus, id est, mundus accersitus ad Satanam vt contra Militem vnà
  depugnet, hic facultates suas enumerat.</p>
  <p>Iambici Trimetri.</p>
  <p>Cosmus solus.</p>
  <p>QVID esse dixero, quod me accersiuit Satan</p>
  <p>Princeps meus? non temerè omninò esse autumno.</p>
  <p>Sed suspicor quid sit: fortè indiget opera</p>
  <p>≤line=600≥ Mea, vt parùm sine me quid efficere potest</p>
  <p>Suo in regno, quantumlibet Monarcha sit,</p>
  <p>Quantumlibet potens, habeatque plurimos</p>
  <p>Regni satellites, ministros, asseclas.</p>
  <p>Sed nullibi quis verius, quam hîc dixerit:</p>
  <p>≤line=605≥ Ne maximos quidem Reges tyrannidem</p>
  <p>Sat commode suam retinere posse, si</p>
  <p>Socijs carebunt armis, si fidis sient</p>
  <p>Principibus destituti, vt auxilij nihil</p>
  <p>Ferant. Roget quis: túne tantus es, nihil</p>
  <p>≤line=610≥ Vt absque te Satanas efficere possiet?</p>
  <p>Quem te facis? vbi illa tua potens auctoritas?</p>
  <p>≤page=21≥</p>
  <p>Non me temerè effero, nec hîc superbio</p>
  <p>Vltra modum: nam maximi me nominis</p>
  <p>Et imperi esse sat loquitur facies mea,</p>
  <p>≤line=615≥ Vestitus hic &amp; ornamenta corporis.</p>
  <p>Auctoritas porrò mea omnibus quidem</p>
  <p>Vobis probè nota est, &amp; me sectamini</p>
  <p>Omnes beneficijs deuincti maximis.</p>
  <p>Sed nomen edam, &amp; rem mecum putabitis.</p>
  <p>≤line=620≥ Ego ille sum Cosmus, quem Mundum dicitis,</p>
  <p>Quem vos tanti facitis, imperium cuius est</p>
  <p>Determinatum nullis planè finibus:</p>
  <p>Cui ancillantur astra, terra &amp; Oceanus</p>
  <p>Magnus: quem suspicitis omnes meritissimè:</p>
  <p>≤line=625≥ A quo nemo indotatus esse optauerit:</p>
  <p>A quo nemo est, qui non velit perfundier</p>
  <p>Voluptatibus, illecebris, salibus, iocis.</p>
  <p><note>
    <p><hi rendition="simple:italic">In margine</hi> Hyper.</p>
  </note>An aliquis est, vel Pontifex, vel Purpuratus,</p>
  <p>Vel Rex, vel Imperator, vel Dux, vel Comes,</p>
  <p>≤line=630≥ Mitratus, Abbas, Presbyter, vel Canonicus,</p>
  <p>Vel (quod magis est) Monachus, qui non studeat meus</p>
  <p>Esse &amp; mihi placere, à me munerarier,</p>
  <p>A me beari &amp; mihi seruire maximè?</p>
  <p>Haec nota sunt, vt qui non animaduerterit</p>
  <p>≤line=635≥ Istaec ita esse, mihi profectò obtusior</p>
  <p><note>
    <p><hi rendition="simple:italic">In margine</hi> Sept.</p>
  </note>Quauis siet pistillo. Vulgus autem ignobile</p>
  <p>Jtemque nobile, ac denique plebeia fex,</p>
  <p>Claudus, caecus, pauper, piger, miser, lacer</p>
  <p>Scaber, glaber quàm omnes studiosi sint mei,</p>
  <p>≤line=640≥ Quid attinet referre verbis pluribus?</p>
  <p>Sed nullum animal est, quod me praeter cetera</p>
  <p>Amat magis, cui sum ipse multò carior</p>
  <p>Pulchella, mollicella, delicatula</p>
  <p>Femella, quae sese mihi totos dies</p>
  <p>≤line=645≥ Comit, polit, fucat, colorat intimè.</p>
  <p>Quando itaque ego is sum, cuius arbitrio omnia</p>
  <p>Fiunt, nutu cuius moderantur humana</p>
  <p><note>
    <p><hi rendition="simple:italic">In margine</hi> Scaz.</p>
  </note>Negocia: pereat malè qui asserit esse me</p>
  <p><note>
    <p><hi rendition="simple:italic">In margine</hi> Ioan. 1.</p>
  </note>Creatum, quasi me fecerit ipsus, &amp; quasi</p>
  <p>≤line=610≥ Verò ab initio semper non fuerim. ô ineptias</p>
  <p>Hominis. Sed &amp; bonus ille vir iam dictitat</p>
  <p>Me denique interiturum, vt illum Dij Deaeque</p>
  <p>Omnes malè perduint. Huc addit ex grege</p>
  <p>Huius discipulorum cerebrosus quispiam</p>
  <p>≤line=615≥ Doctor non me solum, sed etiam ἐπiθυμιάς</p>
  <p><note>
    <p><hi rendition="simple:italic">In margine</hi> 1. Ioan. 2.</p>
  </note>Meas, meas delicias esse propediem</p>
  <p>Planè interituras. Verùm ô bulla inanior</p>
  <p>Leuitas, ô vanitas plusquam execranda. Num</p>
  <p>Legistis optimos auctores &amp; viros</p>
  <p>≤line=620≥ Doctissimos (ad quos ne comparabimus</p>
  <p>Quidem illos) extitisse me vsque ab initio</p>
  <p>Ingenitum, nec periturum &amp; disputare &amp; mordicùs</p>
  <p>Defendere? Hos agè demus opinione fallier.</p>
  <p><note>
    <p><hi rendition="simple:italic">In margine</hi> Ioan. 15.</p>
  </note>Quis credat huic, ipsus qui perpetuum odium</p>
  <p>≤line=625≥ Mecum profitetur, qui se passim dictitat</p>
  <p>Non ex me natum, verùm ex patre nescio</p>
  <p>Quo? Obsecro audite huius hominis inconstantiam.</p>
  <p>≤page=22≥</p>
  <p>Nunc inter nos esse odium certò asserit,</p>
  <p>Nunc idem iactitat (quae est arrogantia)</p>
  <p>≤line=630≥ <note>
    <p><hi rendition="simple:italic">In margine</hi> Ioan. 12.</p>
  </note>Venisse se, non vt mundum damnet, sed vt</p>
  <p>Mundum conseruet. Accipite porrò &amp; aliud.</p>
  <p>Modò disserit venisse nostrum Principem,</p>
  <p><note>
    <p><hi rendition="simple:italic">In margine</hi> Ioan. Ibid.</p>
  </note>Modò exigendum denuò foras blactitat.</p>
  <p>An esse quidquam istoc possit homine vaniùs?</p>
  <p>≤line=635≥ An huic vel in minimis adhibenda erit fides?</p>
  <p><note>
    <p><hi rendition="simple:italic">In margine</hi> Hylar. In Psal.
    65.</p>
  </note>Vah, quanto hi satius arbitrantur, qui Deum</p>
  <p>Me sibi faciunt, quòd aut meapte perpetim</p>
  <p>Potentia constiterim, aut quòd caream quoque</p>
  <p>Initio: hinc dominantis carere arbitrio vt</p>
  <p>≤line=640≥ Profectò debeam? Non nego mihi</p>
  <p>Esse irreconciliabile odium cum eo</p>
  <p>Galilaeo (vt dictum est) futuli atque sordido,</p>
  <p>Et sectatoribus suis (non hos puto,</p>
  <p>Qui nomine Christiani, vitâ Cosmici</p>
  <p>≤line=645≥ Et sunt &amp; appellantur) sed vel publicè</p>
  <p>Jdem profiteor. Si quem ex castris illius</p>
  <p>Offendo militem, multo ad mortem, nisi</p>
  <p>Mei esse iuris optet potius, ac mihi</p>
  <p>Soli merere studeat. Quod si consequor,</p>
  <p>≤line=650≥ Triumpho cum meo Imperatore Satana,</p>
  <p>Qui, nisi me animus fallit, ideò me ad se modò</p>
  <p>Vocauit, vt aliquem expugnemus viribus</p>
  <p>Ex Christianis militibus: genus est nimis</p>
  <p>Superstitiosum, in disciplinis pertinax,</p>
  <p>≤line=655≥ Semper ferè affligens cruciansque maximum in</p>
  <p>Modum meam vnicam sororem Sarca, quam</p>
  <p>(Licet &amp; ipsa potens sit) redigere gnauiter</p>
  <p>In seruitutem moliuntur perfidi.</p>
  <p>Hinc optimo iure hos ego odi vel cane</p>
  <p>≤line=660≥ Et angue peius. Proinde sentient breui</p>
  <p>Quid ferat odium meum. Nos numero tres sumus</p>
  <p>Non imbelles sic coniurati amicè, vti</p>
  <p><note>
    <p><hi rendition="simple:italic">In margine</hi> Scaz.</p>
  </note>Fortissimus Miles siue antesignanus</p>
  <p>Galilaei illius Saulus ter Dominum suum</p>
  <p>≤line=665≥ <note>
    <p><hi rendition="simple:italic">In margine</hi> 2. Cor. 12.</p>
  </note>Orauerit, vt se à nobis liberarier velit.</p>
  <p>Sed frustrà. nam expertus nostros stimulos probè,</p>
  <p>Nihil impetrauit praeter inanem gratiam,</p>
  <p>Quae sufficiebat scilicet. Nos dixeris</p>
  <p>Geryona quendam si propius cognoueris.</p>
  <p>≤line=670≥ Videóne sed meam sororem Sarca? Ea</p>
  <p>Ipsa est. quò sic properat? conueniam &amp; alloquar.</p>
</div>
<div type="level1" xml:id="actvs-secvndi-scena-secvnda.">
  <head>18. ACTVS SECVNDI, SCENA SECVNDA.</head>
  <p></p>
</div>
<div type="level1" xml:id="argvmentvm.-6">
  <head>19. ARGVMENTVM.</head>
  <p>Recenset accersita Sarx, hoc est, caro suas item vires, nec sibi
  esse hostem perniciosum magis spiritu.</p>
  <p>Eiusdem generis versus cum superioribus.</p>
  <p>Sarx. Cosmus.</p>
  <p>SAlus tibi germane mi. COS. Salue soror.</p>
  <p>Valésne bellè candida cute? quid rei</p>
  <p>Te cogit huc? quid fit! quid agitur cum tuis</p>
  <p>≤line=675≥ Clientibus? quò ancillarum ducis gregem?</p>
  <p>SARX. Hoc tu quidem bene percontaris Cosme mi.</p>
  <p>≤page=23≥</p>
  <p>COS. An quid mali accidit? an est hostis quispiam</p>
  <p>Qui in regno grassetur tuo? eloquere soror.</p>
  <p>Nos te pro viribus cum Satana Principe</p>
  <p>≤line=680≥ Nostro iuuabimus. SARX. Quem tu narras mihi</p>
  <p>Hostem? an quisquam est mortalium, qui non mihi</p>
  <p>Tibique pro aris focisque mereat strénue</p>
  <p>Nisi cui idem non permittit dura Πενία?</p>
  <p>COS. Rectè aedepol. Nae sapiunt, qui nos sibi volunt</p>
  <p>≤line=685≥ Patronos, qui lautè atque delicatulè</p>
  <p>Viuunt &amp; molliter cutem curant, mihi &amp;</p>
  <p>Tibi vt placeant. SARX. Qui sese angit, qui cor comest</p>
  <p>Suum, sibi is frustrà sapit, si quid sapit.</p>
  <p>Et quando in istaec verba venimus, vide</p>
  <p>≤line=690≥ Quid scribat ille, quem probè ego &amp; tu nouimus:</p>
  <p><note>
    <p><hi rendition="simple:italic">In margine</hi> Eccles. 2.</p>
  </note>Nihil melius est homini, quam si edat &amp; bibat,</p>
  <p>Atque oblectet animum suum. quid tu hîc putas?</p>
  <p>COS. Certè soror nos norimus nos, &amp; damus</p>
  <p>Vtrique mutuas operas: si quod lucrum</p>
  <p>≤line=695≥ Ex Christianis accipimus, nos facimus id</p>
  <p>Diuiduum. SARX. Aequum est frater, vt ego te, tu me iuues:</p>
  <p>Vterque autem praestemus obsequium Duci</p>
  <p>Nostro Satanae. Nam regnum eius durabile</p>
  <p>Non est sine nostris praesidijs, nec nos quidem</p>
  <p>≤line=700≥ Florere possimus diu, nisi nos sua</p>
  <p>Conseruet ille diligentia. Et quod ad</p>
  <p><note>
    <p><hi rendition="simple:italic">In margine</hi> Sept.</p>
  </note>Hostes meos spectat, quibus de sciscitatus es:</p>
  <p>Amplissima mihi est regio &amp; regnum patens</p>
  <p>Latissimè, vbi beatè &amp; lautè viuitur,</p>
  <p>≤line=705≥ Adeò vt vbique sit nobis tranquilla pax,</p>
  <p>Nisi cum his, qui ex Christianis viuunt spiritu.</p>
  <p><note>
    <p><hi rendition="simple:italic">In margine</hi> Galat. 5.</p>
  </note>Nam nullus est hostis mihi infestus magis,</p>
  <p><note>
    <p><hi rendition="simple:italic">In margine</hi> Sept.</p>
  </note>Quàm spiritus, quicum vsque perpetuum bellum gero.</p>
  <p>COS. Dij illum flatu enecent, inclusum follibus</p>
  <p>≤line=710≥ Aut strangulent cacodaemones. forti sies</p>
  <p>Animo: breui superabimus aduersarios</p>
  <p>Nostros, &amp; ampla diuidemus inde apud</p>
  <p>Satanam spolia. Non mihi fit dubium, quando te</p>
  <p>Mecum huc venisse video, quin vocemur ad</p>
  <p>≤line=715≥ Bellum conflictaturi cum hoste quopiam.</p>
  <p>SARX. Si Miles est ex Christiana corte, non</p>
  <p>Sine manibus in pugnam proficiscar, sentiet</p>
  <p>Non feminam vulgarem, sed fortissimis (˂sortissimis)</p>
  <p>Vel ipsam Bellonam pugnantem viribus.</p>
  <p>≤line=720≥ COS. Istuc quidem optimè, nec postremas ego</p>
  <p>Partes feram. SARX. Nimium ego odi hoc genus hominum.</p>
  <p><note>
    <p><hi rendition="simple:italic">In margine</hi> Galat. 5.</p>
  </note>Qui saepè me cum cupiditatibus meis,</p>
  <p>Libidinibusque turpiter affigunt cruci.</p>
  <p><note>
    <p><hi rendition="simple:italic">In margine</hi> Scaz.</p>
  </note>Sed tempus est adire Principem nostrum,</p>
  <p>≤line=725≥ Vt audiamus ad quid nos vocauerit.</p>
  <p>COS. Eamus, ne quid illi simus in mora.</p>
  <p>≤page=24≥</p>
</div>
<div type="level1" xml:id="actvs-secvndi-scena-tertia.">
  <head>20. ACTVS SECVNDI, SCENA TERTIA.</head>
  <p></p>
</div>
<div type="level1" xml:id="argvmentvm.-7">
  <head>21. ARGVMENTVM.</head>
  <p>Quomodo Miles christianus ex spiritu &amp; aqua renatus, carni
  resistere debeat.</p>
  <p>Septenarii Iambici.</p>
  <p>Miles, Timótheus.</p>
  <p>PRofunda sunt &amp; ardua mihi tu quae disseris</p>
  <p>O Timóthee, aut etiam (quod citra offensam dixero)</p>
  <p>Eiusmodi, vt mihi videantur non posse fieri.</p>
  <p>≤line=730≥ Certè mei ingenij captum superant multis modis.</p>
  <p>TIM. O homo carnalis, qui nondum sapis quae spiritus</p>
  <p>Sunt: adhúcne tribues quidquam affectibus tuis?</p>
  <p>Ad quae vocatus es? quae sunt obsecro militiae</p>
  <p>Tuae symbola? itan’ ea Miles ignaue didicisti?</p>
  <p>≤line=735≥ MIL. O mi Timóthee, nil mihi quaeso succenseas.</p>
  <p>Non ambigo, quin vera sint, quae dixeris: sed hoc</p>
  <p><note>
    <p><hi rendition="simple:italic">In margine</hi> 1. Tim. 4.</p>
  </note>Dico, non assequi possum. TIM. Nil ego succenseo</p>
  <p><note>
    <p><hi rendition="simple:italic">In margine</hi> 2. Tim. 1. &amp;
    4.</p>
  </note>Tibi, sed dotem, qua praeditus sum, minime negligo.</p>
  <p>Boni Euangelistae officio fungor, depositum meum</p>
  <p>≤line=740≥ Expendo, vt etiam arguere &amp; increpare debeam.</p>
  <p>Scin’ Regem esse tibi omnipotentem, &amp; nullum verbum esse
  apud</p>
  <p><note>
    <p><hi rendition="simple:italic">In margine</hi> Luc. 1.</p>
  </note>Hunc impossibile, adeò vt res nulla sit, quam non queat</p>
  <p>Facere? MIL. Scio Timóthee, scio: nec in istac re haesito</p>
  <p><note>
    <p><hi rendition="simple:italic">In margine</hi> Ioan. 3.</p>
  </note>Quidquam. TIM. Iam igitur renatus cùm sis Principi tuo</p>
  <p>≤line=745≥ Ex spiritu &amp; aqua, quae sunt carnis sapies
  neutiquam.</p>
  <p>Sed cogitabis vix tibi esse hostem infensum magis</p>
  <p>Quàm Carnem, quòd ea sit tibi prorsus domestica,</p>
  <p>Tecumque quolibet locorum ipsus circunferas.</p>
  <p>Blanda boni specie, nisi caueris, te fallet ac</p>
  <p>≤line=750≥ Vi pertrahet ad iugum eorum qui iam sunt hostes tui,</p>
  <p>Vt excidas stipendio optato, atque in sempiternùm</p>
  <p>Post manciperis carceri. MIL. Nunc demùm intelligo.</p>
  <p>A quo mihi praecipuè cauere debeam, quibus</p>
  <p>Armis resistam hosti domestico, quo infestius</p>
  <p>≤line=755≥ Nihil est. TIM. At nondum etiam plene cognoscis. Nam
  istuc quidem</p>
  <p>Non ex me didiceris, sed aut ex Christo duce tuo,</p>
  <p>Aut ex carissima eius filia Grapho. Caeterùm</p>
  <p>Jstuc ego moneo, vt non Carni milites caro,</p>
  <p>Sed spiritui vni spiritus: hoc est, vsque spiritui</p>
  <p>≤line=760≥ <note>
    <p><hi rendition="simple:italic">In margine</hi> Cat.</p>
  </note>Obtempera, neu carnis sequere cupiditatem.</p>
  <p><note>
    <p><hi rendition="simple:italic">In margine</hi> Galat. 5.</p>
  </note>Caro enim contrà quàm spiritus, atque spiritus</p>
  <p>Contrà vsque quàm caro concupiscit. Haec sanè ita</p>
  <p>≤page=25≥</p>
  <p><note>
    <p><hi rendition="simple:italic">In margine</hi> Rom. 7.</p>
  </note>Sunt inter se contraria, vt quae non velis, ea</p>
  <p><note>
    <p><hi rendition="simple:italic">In margine</hi> 1. Pet. 2.</p>
  </note>Facias: ità fiet, vt sis spiritus. Quodcunque natum</p>
  <p>≤line=765≥ <note>
    <p><hi rendition="simple:italic">In margine</hi> Ioan. 3.</p>
  </note>Ex carne, caro est: &amp; quidquid contrà natum ex spiritu,</p>
  <p><note>
    <p><hi rendition="simple:italic">In margine</hi> Galat. 6.</p>
  </note>Est spiritus. Qui seuerit in carnem suam, metet</p>
  <p>Ex carne perniciem: qui verò seret in spiritu,</p>
  <p><note>
    <p><hi rendition="simple:italic">In margine</hi> Ioan. 1.</p>
  </note>Ex spiritu metet vitam perennem. Namque ijs</p>
  <p>Dedit potestatem, fierent vt filij Dei</p>
  <p>≤line=770≥ <note>
    <p><hi rendition="simple:italic">In margine</hi> Senar.</p>
  </note>Qui non ex sanguine, non ex carnis nec viri</p>
  <p>Voluntate geniti sunt, sed Deo. Quare obsecro</p>
  <p>Vt huc mentem animumque intendas, huc vt oculos tuos</p>
  <p>Limes semper, ne quò hinc aberres, vincere si studes.</p>
  <p>MIL. Intelligo facilè, quantum mihi faciet negocij</p>
  <p>≤line=775≥ Caro, &amp; operam dabo, vt frustrà in me exerceat
  suos</p>
  <p>Stimulos. sed hoc quaero, hic mihi scrupulus etiamnum</p>
  <p><note>
    <p><hi rendition="simple:italic">In margine</hi> Trim.</p>
  </note>In animo inheret, quem nisi reuulseris,</p>
  <p>Molestum erit. TIM. Quis ille cedo? MII. Mecum si illhaec caro</p>
  <p>Ex insidijs agat, quopacto aut vnde extemplò eam</p>
  <p>≤line=780≥ Cognouero? TIM. Sunt manifesta carnis opera. Sed</p>
  <p>Enumerabo tamen, vt ex his discas esse cautior:</p>
  <p><note>
    <p><hi rendition="simple:italic">In margine</hi> Galat. 5.</p>
  </note>Adulterium, stuprum, salacitas, impuritas,</p>
  <p>Cultus deastrorum, veneficium, inimicitiae,</p>
  <p><note>
    <p><hi rendition="simple:italic">In margine</hi> Cat.</p>
  </note>Et aemulationes, iracundiae,</p>
  <p>≤line=785≥ <note>
    <p><hi rendition="simple:italic">In margine</hi> Senar.</p>
  </note>Contentiones, seditiones, sectae, inuidiae,</p>
  <p>D</p>
  <p><note>
    <p><hi rendition="simple:italic">In margine</hi> Cat.</p>
  </note>Homicidia, obrietates, comessationes</p>
  <p>Et his certè similia: quae qui faciunt, neutiquam</p>
  <p>Jlli perennis obtinebunt sic coronam gloriae,</p>
  <p><note>
    <p><hi rendition="simple:italic">In margine</hi> Octon.</p>
  </note>Princeps tuus Christus suis parauit quam fidelibus.</p>
  <p>≤line=790≥ <note>
    <p><hi rendition="simple:italic">In margine</hi> Rom. 13.</p>
  </note>Quapropter hoc vide: tenebrarum opera deponito,</p>
  <p>Et induito arma lucis, honestè vti te in die geras</p>
  <p>Non comessationibus, ebrietatibusque non</p>
  <p>Concubitibus aut libidinibus non iurgijs</p>
  <p>Et aemulatione: sed Christum ducem tuum &amp;</p>
  <p>≤line=795≥ Dominum Jesum indue, &amp; minimè curam carnis gere,</p>
  <p>Cupiditatibus vt indulgeas. MIL. Ille Dominus</p>
  <p>Erit mihi fortitudo, vt istaec facere possiem.</p>
  <p>TI. Sic disce pressiùs de te semper loqui. Graphen</p>
  <p>Dei ministram &amp; filiam nunc adeamus. Nam ea</p>
  <p>≤line=800≥ <note>
    <p><hi rendition="simple:italic">In margine</hi> Ioan. 5.</p>
  </note>Te certius docebit, illam diligentiùs</p>
  <p>Si fueris perscrutatus. perhibebit enim de Duce</p>
  <p><note>
    <p><hi rendition="simple:italic">In margine</hi> Octon.</p>
  </note>Tuo indubitatum testimonium. Profectò caelitùs</p>
  <p><note>
    <p><hi rendition="simple:italic">In margine</hi> 2. Tim. 3.</p>
  </note>Ea inspirata, est vtilis ad docendum, ad arguendum</p>
  <p>Ad castigationem &amp; disciplinam Iustitia:</p>
  <p>≤line=805≥ Vt Christianus Miles compositus sit ad omne opus</p>
  <p>Bonum recteque instructus. MIL. Agè verò, mi Timóthee,</p>
  <p>Adeamus. namque eam videre animus gestit meus.</p>
  <p>≤page=26≥</p>
</div>
<div type="level1" xml:id="actvs-secvndi-scena-qvarta.">
  <head>22. ACTVS SECVNDI, SCENA QVARTA.</head>
  <p></p>
</div>
<div type="level1" xml:id="argvmentvm.-8">
  <head>23. ARGVMENTVM.</head>
  <p>Graphe de spiritu legis, hoc est, Verbi Dei (qui solus viuificat)
  hic disserit, quem Militem Christianum imprimis &amp; habere &amp;
  nosse oportet.</p>
  <p>Senarii Iambici.</p>
  <p>Timótheus, Miles, Graphe.</p>
  <p><note>
    <p><hi rendition="simple:italic">In margine</hi> Prouerb. 8.</p>
  </note>EN vltrò nobis obuia est. Verissimè.</p>
  <p>Dixit Solomon, sapientiam inter semitas</p>
  <p>≤line=810≥ <note>
    <p><hi rendition="simple:italic">In margine</hi> Scaz.</p>
  </note>Et ad viam clamare astantem apud portas,</p>
  <p>In faucibus vrbis etiam vociferarier</p>
  <p>Et in ostiorum aditu. MIL. O quàm haec est,mi Timóthee,</p>
  <p>Pulchra &amp; decora? quàm ipso aspectu amabilis?</p>
  <p>TIM. Heu Miles edico tibi, vtcunque fortis es,</p>
  <p>≤line=815≥ Ne curiosus illam accedas, omnia</p>
  <p>Eius velis vt intimè pernoscere.</p>
  <p><note>
    <p><hi rendition="simple:italic">In margine</hi> Apocal. 10.</p>
  </note>Nam in ore quidem tuo tam dulcis erit tibi</p>
  <p>Quàm mel: sed vbi comederis, torquebitur</p>
  <p>Venter tuus intoleranda amaritudine.</p>
  <p>≤line=820≥ MIL. Quid ais? Egon’ hanc comedam? Apage sis. TIM.
  Degluties.</p>
  <p>Non hanc, sed eius dogmata. accede igitur hanc</p>
  <p>Sobriè, reuerenter, cupidus discendi tuam</p>
  <p>Quae pertinebunt ad salutem. MIL. Ita faciam.</p>
  <p>Salue Domina mea Graphe. GRAP. Salue gnate mi.</p>
  <p>≤line=825≥ TIM. Salue supremi Regis filia. GRAP. Filij</p>
  <p>Mei saluebitis. quid fit? Men’ quaeritis?</p>
  <p>TIM. Hic, quem vides astare tibi mea Domina,</p>
  <p>Implorat opem tuam (siquidem fieri potest)</p>
  <p>Se vt instruas ad bellum in lege Principis</p>
  <p>≤line=830≥ Sui, vt innanes hostium strepitus queat</p>
  <p>Vel imperterritus vincere. Nam factus est</p>
  <p>Christimiles, sacris initiatus patris</p>
  <p>Tui, velut accinctum vides. GRAP. Gratissimus</p>
  <p>Mihi vester est aduentus, &amp; quod petitis, en</p>
  <p>≤line=835≥ Vltrò ipsa vobis offero: parata sum</p>
  <p>Docere quemlibet, si modo non adferat</p>
  <p><note>
    <p><hi rendition="simple:italic">In margine</hi> 2. Cor. 3.</p>
  </note>Huc carneos oculos ad me, sed spiritum,</p>
  <p><note>
    <p><hi rendition="simple:italic">In margine</hi> Hyp.</p>
  </note>Quo me legat, quo me audiat &amp; intelligat.</p>
  <p>Futurum alioqui est vt pro vita consequatur.</p>
  <p>≤line=840≥ Mortem. Sed ne tibi Christi Miles accidat,</p>
  <p>Quod in plerisque saepius fieri solet:</p>
  <p>Dum me rimantur, me rapiunt, dum me legunt</p>
  <p><note>
    <p><hi rendition="simple:italic">In margine</hi> Rom. 1.</p>
  </note>Foris, videntque externam duntaxat cutem,</p>
  <p>Vanis vtuntur cogitationibus,</p>
  <p>≤line=845≥ Animusque eorum insipiens caligat. Tibi</p>
  <p>Autem imprimis ante omnem conflictum ex meis</p>
  <p>Sugendum vberibus est, quomodo verissimè</p>
  <p>Intelligas tuae militiae symbola,</p>
  <p>Et assequaris mentem Principis tui.</p>
  <p>≤line=850≥ Non arbitreris, quasi sine me bellum hoc queas</p>
  <p>Conficere vel ex animi sententia tui</p>
  <p>Absoluere, vt fuêre nonnulli rati</p>
  <p>Phanatici, qui solo ductu spiritus</p>
  <p>≤page=27≥</p>
  <p>Se ferri mira iactabant audacia:</p>
  <p>≤line=855≥ <note>
    <p><hi rendition="simple:italic">In margine</hi> 2. Pet. 1</p>
  </note>Vt inde lapsi se exposuerint hostibus</p>
  <p>Suis. Nam sic habeto: Si tu attenderis</p>
  <p>Mihi velut lucernae in obscuro loco</p>
  <p>Lucenti, dum illucescat &amp; in animo tuo</p>
  <p>Oriatur Lucifer, profectò feceris</p>
  <p>≤line=860≥ <note>
    <p><hi rendition="simple:italic">In margine</hi> Ioan. 5.</p>
  </note>Rectissimè. Si item subinscrutaberis</p>
  <p><note>
    <p><hi rendition="simple:italic">In margine</hi> Scaz.</p>
  </note>Me, tibi videberis perennem habere in me</p>
  <p>Vitam. Huc solet Jmperator vester milites</p>
  <p><note>
    <p><hi rendition="simple:italic">In margine</hi> Luc. 16.</p>
  </note>Suos perplexos ablegare &amp; me supra</p>
  <p>Quoduis miraculum vsurpare. Non tamen</p>
  <p>≤line=865≥ Vt coeperam loqui ad me affectus carneos</p>
  <p>Tecum adferas, vt litteram tantùm velis</p>
  <p><note>
    <p><hi rendition="simple:italic">In margine</hi> Sept.</p>
  </note>Externamque cutis inspicere superficiem meae,</p>
  <p>Quae est absque gratia, nisi spiritus quidem</p>
  <p>Immutet animum ac purificet: in pectore</p>
  <p>≤line=870≥ <note>
    <p><hi rendition="simple:italic">In margine</hi> Rom. 7.</p>
  </note>Nisi viuax affectus, quo legi satis</p>
  <p>Fiat. Lex vtique spiritualis omnis est,</p>
  <p>Quam discis in hac tua militia, vt autumes</p>
  <p>Id nulla ratione fieri posse, vt eam</p>
  <p>Tute impleas sine spiritu, sine pectore</p>
  <p>≤line=875≥ Per spiritum nouato: &amp; nisi quae praecipit</p>
  <p><note>
    <p><hi rendition="simple:italic">In margine</hi> Rom.3.</p>
  </note>Lex, toto affectu feceris. Quid enim obsecro</p>
  <p><note>
    <p><hi rendition="simple:italic">In margine</hi> Scaz.</p>
  </note>Si instructus lege scias non esse furandum,</p>
  <p>Et tu furaris? si non esse adulterandum,</p>
  <p>Et adulteras? Quid (inquam) profuerit tibi,</p>
  <p>≤line=880≥ Si gloriaris in lege Domini tui,</p>
  <p><note>
    <p><hi rendition="simple:italic">In margine</hi> Rom. 2.</p>
  </note>Et committendo in legem, eundem dedecoras?</p>
  <p>Non legis auditores insontes erunt,</p>
  <p><note>
    <p><hi rendition="simple:italic">In margine</hi> Matth. 7. Matth.
    23.</p>
  </note>Sed legis executores. Quid? Dux tuus</p>
  <p><note>
    <p><hi rendition="simple:italic">In margine</hi> Cat.</p>
  </note>Christus, quum hîc militaret, an non arguit</p>
  <p>≤line=885≥ <note>
    <p><hi rendition="simple:italic">In margine</hi> Sept.</p>
  </note>Scribas docentes &amp; nihil operantes,</p>
  <p>Qui dilatabant fimbrias atque phylacteria?</p>
  <p><note>
    <p><hi rendition="simple:italic">In margine</hi> Hyp.</p>
  </note>Legis quidem opera faciebant, verum coacti,</p>
  <p><note>
    <p><hi rendition="simple:italic">In margine</hi> Sept.</p>
  </note>Sine amore et affectu, saltem vt ea spectarentur ab</p>
  <p>Hominibus. Non id gratum erat duci Deo.</p>
  <p>≤line=890≥ <note>
    <p><hi rendition="simple:italic">In margine</hi> Rom. 3.</p>
  </note>Scitissimè dictum est: Ex legis operibus</p>
  <p>Justum fieri mortalium vel neminem.</p>
  <p>Quid ergo: Spiritu fiant, ea spiritus</p>
  <p>In corde concitet per Principem tuum</p>
  <p><note>
    <p><hi rendition="simple:italic">In margine</hi> 1. Cor. 15.</p>
  </note>Iesum Christum, qui secundus est Adam</p>
  <p>≤line=895≥ Datus è caelo tibi viuificantem in spiritum.</p>
  <p>Tum sponte enim sua fluent, &amp; grata erunt</p>
  <p>Patri. Sed istum vt spiritum in te sentias,</p>
  <p>(Qui vel si mortuus sis, te dubio procul</p>
  <p>Viuum faciet) tibi consulo vt accedas Fidem</p>
  <p>≤line=900≥ <note>
    <p><hi rendition="simple:italic">In margine</hi> Rom. 3. 4.10.</p>
  </note>Meam sororem per quam sanè in Christum Iesum</p>
  <p><note>
    <p><hi rendition="simple:italic">In margine</hi> Ioël. 2.</p>
  </note>Js tibi donabitur. Jam hoc illud tempus est,</p>
  <p><note>
    <p><hi rendition="simple:italic">In margine</hi> Esa. 55.</p>
  </note>Quo effundit super omnem carnem de spiritu</p>
  <p>Suo Dominus: Quo effundit spiritum suum</p>
  <p><note>
    <p><hi rendition="simple:italic">In margine</hi> Esa. 44.</p>
  </note>Super sitientem, &amp; flumina super aridam.</p>
  <p>≤line=905≥ <note>
    <p><hi rendition="simple:italic">In margine</hi> Ioann. 7.</p>
  </note>Quare ego clamo ac reclamo: Quicunque sitiunt,</p>
  <p><note>
    <p><hi rendition="simple:italic">In margine</hi> Luc. 3.</p>
  </note>Omnes venite ad aquas. Ad me, si quis sitit,</p>
  <p><note>
    <p><hi rendition="simple:italic">In margine</hi> Ezech. 36.</p>
  </note>Veniat. Hic fons est vnde scaturiunt opes</p>
  <p>Caelestes. Haec aqua munda est, qua se à sordibus</p>
  <p>Populus abluit. Hic ignis est, qui pectora</p>
  <p>≤line=910≥ Incendit amore Dei ac studio pietatis, &amp;</p>
  <p>Qui assiduè exurit cuncta vitia &amp; excoquit.</p>
  <p>≤page=28≥</p>
  <p><note>
    <p><hi rendition="simple:italic">In margine</hi> Sep. Hyp.</p>
  </note>Hoc oleum, haec vnctio est, quod gratiae suae liquore</p>
  <p><note>
    <p><hi rendition="simple:italic">In margine</hi> 1. Ioan. 2.</p>
  </note>Perfusos in vitae vigorem confouet.</p>
  <p><note>
    <p><hi rendition="simple:italic">In margine</hi> 2. Cor. 3.</p>
  </note>Hoc est tuae sigillum haereditatis, hic</p>
  <p>≤line=915≥ <note>
    <p><hi rendition="simple:italic">In margine</hi> Ephes. 1.</p>
  </note>Arrabo. Promissionis sancto hoc spiritu</p>
  <p>Verè obsignatus es. Dum peregrinaris in</p>
  <p>Hoc mundo, te iam è caelo similem mortuis</p>
  <p>Ita viuificat, vt meritò certus sis tuam</p>
  <p><note>
    <p><hi rendition="simple:italic">In margine</hi> Rom. 8.</p>
  </note>Salutem in Principis tui custodia</p>
  <p>≤line=920≥ <note>
    <p><hi rendition="simple:italic">In margine</hi> Galat. 4. Scaz.</p>
  </note>Tutam esse. Hic spiritus est adoptionis per</p>
  <p>Quem nunc clamabis Abba Pater. No itaque tu</p>
  <p>Audaculus vel ad me vel ad hostes tuos</p>
  <p><note>
    <p><hi rendition="simple:italic">In margine</hi> Hyp.</p>
  </note>Te conferes sine spiritu hoc, ne si duellum</p>
  <p>Sic temerè ineas, in prima acie forsan cadas:</p>
  <p>≤line=925≥ Certissimè autem tibi spondeo victoriam,</p>
  <p>Si spiritus arbitrio obtemperaueris.</p>
  <p><note>
    <p><hi rendition="simple:italic">In margine</hi> Rom. 8. Scaz.</p>
  </note>Nam lex vitalis spiritus in Christo Iesu</p>
  <p>Te liberabit ab lege necis, vt sine</p>
  <p>Peccato viuas ac fruaris debito.</p>
  <p>≤line=930≥ Stipendio. TIM. Diuina Graphe, eia perfice,</p>
  <p>Vt hic nouitius miles ista intelligat.</p>
  <p>Nondum sapit ea, quae sunt spiritus. GRAP. Eho</p>
  <p>Fili satin’ capis quae dixi? MIL. Quî, mea</p>
  <p>Domina Graphe, capiam adeò diuina, adeoque</p>
  <p>≤line=935≥ Abstrusa, qui sim, quo magis considero</p>
  <p><note>
    <p><hi rendition="simple:italic">In margine</hi> Hyp.</p>
  </note>Meam imbecillitatem, carnalis etiamnum</p>
  <p>Ferè totus: Sed amábo te mea Domina,</p>
  <p>Quia multa adhuc mihi ad salutem, quam expeto,</p>
  <p>Deesse video, perfice, vti tandem intelligam.</p>
  <p>≤line=940≥ Quod idem optimus meus monitor Timótheus hic</p>
  <p>Vna petit. TIM. Ego verò diuina Graphe idem*</p>
  <p>*Te oro, vt manum intrepide conserere cum hostibus</p>
  <p>Ausit. GRAP. Iam dixi, si intellexistis benè,</p>
  <p>Me istuc praestare non posse, hunc vt spiritum</p>
  <p>≤line=945≥ <note>
    <p><hi rendition="simple:italic">In margine</hi> Rom. 3.4. 10.</p>
  </note>Habeat: sed consilium dare, vt adeamus ad</p>
  <p>Pistin meam sororem, ex qua donabitur</p>
  <p>Js spiritus, quem in pugna habere debeas.</p>
  <p>Nam crede mihi, si quid possum vtiliter monere,</p>
  <p>Jstaec haud dubiè erit, quae tibi victoriam</p>
  <p>≤line=950≥ Dabit. Certè promissionem spiritus,</p>
  <p>Per Pistin hanc tibi accipies. Hic (fidito)</p>
  <p>Erit tibi gratiae &amp; precum, agnoscas vti</p>
  <p>Te in gratiam receptum, &amp; inuoces Ducem</p>
  <p>Tuum in vera fiducia, eique obtemperes.</p>
  <p>≤line=955≥ <note>
    <p><hi rendition="simple:italic">In margine</hi> Ioël. 2. Scaz.</p>
  </note>Nihil hesites, quin quod dico futurum sit.</p>
  <p>Siquidem tuus Dominus promisit non tibi</p>
  <p>Solùm, sed &amp; omnibus suis militibus hunc</p>
  <p><note>
    <p><hi rendition="simple:italic">In margine</hi> Hier. 31.</p>
  </note>Impartiturum se gratuitò spiritum:</p>
  <p>Daturum item in mentem ipsorum leges suas,</p>
  <p>≤line=960≥ Ac scripturum se illas in eorum pectore.</p>
  <p>Tibi ergo nunc superest nihil, vti pleniùs</p>
  <p>Docearis in tua militia, vt Principis</p>
  <p><note>
    <p><hi rendition="simple:italic">In margine</hi> 2. Tim. 3.</p>
  </note>Tui sententiam paulò assequi queas</p>
  <p>Propiùs, nisi vt accedamus Pistin hanc meam</p>
  <p>≤line=965≥ Sororem. Nil verere, aditus facillimè</p>
  <p>Ad hanc patebit, si me tibi conspexerit</p>
  <p>Ducem, teque intellexerit à suo Patre</p>
  <p>Vocatum ad hoc bellum haud minimè periculosum</p>
  <p>Et arduum. TIM. Verum dicis, nec quempiam</p>
  <p>≤page=29≥</p>
  <p>≤line=970≥ Fallis. MI. Sed ô diuina Graphe, mea Domina,</p>
  <p>Obsecro sodes adeamus ipsam. GRAP. Jstic modò</p>
  <p>Sum. non patiar tibi vbera claudier mea.</p>
</div>
<div type="level1" xml:id="actvs-secvndi-scena-qvinta">
  <head>24. ACTVS SECVNDI, SCENA QVINTA</head>
  <p></p>
</div>
<div type="level1" xml:id="argvmentvm.-9">
  <head>25. ARGVMENTVM.</head>
  <p>Inducitur Behemothus Satanae vis ac facultas, vt &amp; ipse
  ingenium Satanicum satis arroganter declaret. Viderit lector quanta
  sit serpenti in genus humanum potentia.</p>
  <p>Octonarii Iambici, partim quoque admisti Septenarii.</p>
  <p>Satanas, Behemothus, Planus, Diabolus.</p>
  <p>EMiseram dudum meos satellites, vt legibus</p>
  <p>Qui nostris militant, hos accersirent, nec redeunt domum.</p>
  <p>≤line=975≥ Venêre Cosmus cum sorore: sed ipsi cessant. hem, quid
  est?</p>
  <p>Quid esse dicam aut coniectem herclè nescio. Iam oportuit</p>
  <p>Adesse commeatum bellicum, nulla in tentorijs</p>
  <p>Mihi sunt strategemata, nulla arma adhuc, nisi in ducibus ijs</p>
  <p>Quos accepi modò. At redeant, &amp; Lucifero &amp;</p>
  <p>≤line=980≥ (Vae) tarditatis persoluent poenas. Nequissimum hoc
  genus</p>
  <p>Est daemonum, qui nil rectè faciunt, nisi duriter</p>
  <p>Vapulent. Sed ecce prodit huc Behemothus vasto corpore,</p>
  <p>Fortissimus quidem in castris nostris strategus: me petit.</p>
  <p>BEHE. Satana, quid adeò proelium differs, vbi hostis est?</p>
  <p>≤line=985≥ SAT. Equidem hoc mecum stomachabar dudum. BEHE. Iam mihi
  manus.</p>
  <p>Ad pugnam pruriunt, iam Christianum sanguinem</p>
  <p>Hic mucro sitit meus, &amp; tun’ adhuc moraris solus? SAT.
  Frustulatim</p>
  <p>Hos Lucifer discerpat, qui mihi hanc faciunt moram. at parùm</p>
  <p>Quiesce, dabitur hostis, explebis animum tuum.</p>
  <p>≤line=990≥ Certe tu mihi pars magna eris victoriae, te fortior</p>
  <p>Nullu’st. BEH. Men’ fortior sit vllus? vah, illum mihi gestiam</p>
  <p>In conspectum dari, mecum duellum inire qui audeat.</p>
  <p>Non te puto ignarum de me qua scripta sint. nam &amp; codices</p>
  <p>Subinde voluis, vt habeas, quibus haereticorum libris</p>
  <p>≤line=995≥ Respondeas, quibus argumenta, quae nos laedere
  possient,</p>
  <p>Refellas. SAT. Somnolentum esse Jmperatorem minimè decet.</p>
  <p>Sed hostibus huic quauis viâ veniendum est obuiam:</p>
  <p>Si vitae certamen fuerit, contrà vt vitam opponat aliam:</p>
  <p>Si verò doctrinae, doctrinam vt adferat contrariam.</p>
  <p>≤page=30≥</p>
  <p>≤line=1000≥ Hinc vndequaque, si fors erit opus, ad resistendum
  hostibus</p>
  <p>Me munio. BEH. Facis prudenter. Nec nos planè, si à viribus</p>
  <p><note>
    <p><hi rendition="simple:italic">In margine</hi> Iob. 40.</p>
  </note>Quidquam valemus, inutiles sumus tibi milites.</p>
  <p>Scin quid de me olim Iobo responsum sit, quum iam proximus</p>
  <p>Barathro desperationis, multa indigna se</p>
  <p>≤line=1005≥ Passum quereretur? nondum (vt suspicor) tibi
  excidit.</p>
  <p>SAT. Non excidit. BEH. Satanae ego potentia, cuius virtus in
  his</p>
  <p>Lumbis &amp; robur omne in vmbilico alui mei.</p>
  <p>Quisquis mihi manum inferat, meminerit is bellum sibi</p>
  <p>Paratum fore cruentum adeò, vt nolit facere secundò.</p>
  <p>≤line=1010≥ <note>
    <p><hi rendition="simple:italic">In margine</hi> Iob. 41.</p>
  </note>Men’ quisquam vt capiat? spes ea fallax est. Tam non crudelis
  est</p>
  <p>Homo quispiam, me prouocare qui audeat. Quis obsecro</p>
  <p>Detractis vestibus me nudabit? quis tangat has meas</p>
  <p>Maxillas, vt frenum inijciat? quis oris ostia mihi</p>
  <p>Aperiat? En squamas continuas, queîs corpus meum</p>
  <p>≤line=1015≥ Instar clypei defendo: En solidas has carnis meae</p>
  <p>Pulpas. en cor durum vt lapis est. Me si vel commoueo semel,</p>
  <p>Fortissimi expauescunt, ac consternati animis nesciunt</p>
  <p>Quò se locorum vertant. Me quicunque aggreditur, non mihi</p>
  <p><note>
    <p><hi rendition="simple:italic">In margine</hi> Senar.</p>
  </note>Gladius resistet, non hasta penetrabilis,</p>
  <p>≤line=1020≥ Non aut lorica. Nam ferrum paleas, chalybem lignum
  aestimo</p>
  <p>Putridum. Non me sagitta fugabit, &amp; lapilli saxei</p>
  <p>Funda in me excussi, vertuntur mihi in stipulam leuem.</p>
  <p>Catapultae sunt mihi pro stipula, Iesumque frendens rideo.</p>
  <p>Nullum est in orbe dominium, cui paream, factus ita, vti</p>
  <p>≤line=1025≥ Metuam vel neminem. Sublime quidquid est, hoc
  appeto</p>
  <p>Regemque ago super omnes filios ferociae</p>
  <p>SAT. Phy. túne virtutes mihi narras tuas? Hae enim meae</p>
  <p>Quoque sunt: tu mihi eas possides. BEH. Per triplex Cerberi
  caput</p>
  <p>Has ego possideo. SAT. Ornatus es ex tuis virtutibus</p>
  <p>≤line=1030≥ BEH. Res loquitur ipsa. me tibi Mauortè habes. SAT.
  Habeo, &amp; ob hoc</p>
  <p>Victoria parta, nos diuidemus ampla spolia.</p>
  <p>BEH. Videlicet sub Luciferi sella. SAT. Sub Ditis podice.</p>
  <p>≤page=31≥</p>
  <p>Eccos meos flagricibas. Vos vbi cunctati estis hactenus?</p>
  <p>DIA. Rogas Satana? SAT. Rogo &amp; scire volo: vos me
  neoligentia</p>
  <p>≤line=1035≥ Vestra &amp; socordia differtis. ociosas in sinum</p>
  <p>Manus reconditis. PLA. Ne istuc de nobis dixeris.</p>
  <p>Non ociosi sumus aut stertimus. BEH. Vae tergori</p>
  <p>Vestro. iam adesse copias nostras oportuit,</p>
  <p>Vt promoueantur imperij commoda: me armatum cernitis.</p>
  <p>≤line=1040≥ DIA. O propugnator imperij fortissime, potentissime</p>
  <p><note>
    <p><hi rendition="simple:italic">In margine</hi> Cat.</p>
  </note>O mundi princeps, copiae iam aderunt: non ociosi</p>
  <p>Fuimus. PLA. Aliud Behemóthe ex nobis audies. An interest</p>
  <p>Nihil quo exercitum modo paremus? At parte illa adhuc</p>
  <p>Nil nos laboramus. DIA. Scitum est &amp; vtile id perquirere,</p>
  <p>≤line=1045≥ Quibus hostes copijs, quibus armis instructi sient,</p>
  <p>Quid consilij inceptent, quae praesidia adducant. BEH. Vah
  frangitur</p>
  <p>Consilium omne his manibus, praesidia cuncta nihil quidquam
  valent</p>
  <p>Aduersus hunc acynacem &amp; hanc phalaricam meam.</p>
  <p>Verùm quid est? DIA. Habet hostis oblocutricem nostram Graphen.</p>
  <p>≤line=1050≥ PLA. Habet profectò linguacissimam ac nequissumam
  Graphen.</p>
  <p>SAT. Quid ergo: &amp; nostra Graphe est, sicubi eam commodè
  satis</p>
  <p>Tractare norimus. DIA. Ea hostem deduxit seriò</p>
  <p>Ad pistin, quae quam infensa nostris legionibus</p>
  <p>Sit, nouimus. quid denique futurum hercle nescio. SAT. Heu,</p>
  <p>≤line=1055≥ Quid audio: Sed intro nos recipiamus, aliquod</p>
  <p>Huic malo remedium inuenero. BEH. Non dubium id quidem.</p>
</div>
<div type="level1" xml:id="actvs-secvndi-scena-sexta.">
  <head>26. ACTVS SECVNDI, SCENA SEXTA.</head>
  <p></p>
</div>
<div type="level1" xml:id="argvmentvm.-10">
  <head>27. ARGVMENTVM.</head>
  <p>Per fidem docemur, nos ipsos abnegare, atque omnibus nostris
  renunciare: quòd hoc sit praecipuum opus fidei, nempè mortificatio seu
  internecio Adami veteris &amp; carnis.</p>
  <p>Trimetri Iambici.</p>
  <p>Pistis, Miles, Graphe, Timótheus.</p>
  <p>QVID haec tibi praecepta quae dedimus, placent?</p>
  <p>An noster ô Miles aliquis scrupulus siet,</p>
  <p>Qui te minus paratum adhuc queat angere?</p>
  <p>≤line=1060≥ MIL. O mea Fides, sunt ista vitae dogmata.</p>
  <p>≤page=32≥</p>
  <p>Et quî mea tu rogas, mihi quid istà placeant?</p>
  <p>Nil iuris in me Mundus aut Caro iam habet,</p>
  <p>Nec me Satan terrebit inanibus minis.</p>
  <p>TIM. Vanos putabis hostium assultus, tibi</p>
  <p>≤line=1065≥ <note>
    <p><hi rendition="simple:italic">In margine</hi> Scaz.</p>
  </note>Qui nil nocere, si voles, valebunt. Haec</p>
  <p>Enim Fides iam tua tibi propugnaculum</p>
  <p>Erit contra aduersarios omnes tuos.</p>
  <p>Huic si adhaeseris, nae (fidito) viceris.</p>
  <p>GRAP. Vincit Fides Mundum, expugnat perfortiter</p>
  <p>≤line=1070≥ Illecebras Carnis, &amp; victum Satana humi</p>
  <p>Prosternit. His tu Miles in baptismate</p>
  <p>Vltrò bellum denunciasti. proin caue</p>
  <p>His vel verbo vel opere vnquam consentias</p>
  <p>Neu pacem cum his componas, aut foedus aliquod</p>
  <p>≤line=1075≥ Ferias, inter te illosque induciae vt sient.</p>
  <p>Quod si fit, tu grauiter periclitaberis, (˂ perictitaberis)</p>
  <p>Et nos tibi exiguo praesidio fuerimus.</p>
  <p>Si fortè adhuc, quidquam haesitas, me consule</p>
  <p>Aut hanc, tibi quam spiritus per me dedit.</p>
  <p>≤line=1080≥ MIL. Diuina Graphe nil haesito. Sed quod vides</p>
  <p>Me conticere, vel loqui rarò, fit ob hoc,</p>
  <p>Jucunda quòd sint audienti quae mihi</p>
  <p>Tu disseris TIM. Nunc laudo te, quia video</p>
  <p>Nondum immemorem eorum, quae ego dudum &amp; haec Graphe</p>
  <p>≤line=1085≥ Monuimus: In silentio adsit haec tibi</p>
  <p>Fiducia &amp; Spem consequere propediem</p>
  <p>Sororem vtriusque. GRAP. Consequere, quòd sine hac</p>
  <p>Quoque pugnaturus sis parum feliciter</p>
  <p>PIST. Ad haec sed in alijs mihi monendus est</p>
  <p>≤line=1090≥ <note>
    <p><hi rendition="simple:italic">In margine</hi> Rom. 3.</p>
  </note>Prius, vt quo spiritu per me nunc ambulat,</p>
  <p>Hoc actiones corporis perimat sui.</p>
  <p>Jam enim vtcunque intus qualiter sentire de</p>
  <p><note>
    <p><hi rendition="simple:italic">In margine</hi> Rom. 5.</p>
  </note>Me debeat, quae sim, quomodo per me ad Ducem</p>
  <p><note>
    <p><hi rendition="simple:italic">In margine</hi> Heb. 4.</p>
  </note>Christum sit accedendum, vt denique gratuita</p>
  <p>≤line=1095≥ Promissione consistam, docuimus: &amp;</p>
  <p>Ipsa re cum vsus erit posthaec docebimus.</p>
  <p>Profectò oportet Christianum militem</p>
  <p>Imprimis credere, hoc est, fidere Duci suo,</p>
  <p>Hunc praestiturum omnia, quae illi pollicitus est.</p>
  <p>≤line=1100≥ Sed ne hac fretus fiducia securior</p>
  <p>Sit, ac licentiam in quamcumque proruat,</p>
  <p>Vel in vtramuis aurem ociosus dormiens</p>
  <p><note>
    <p><hi rendition="simple:italic">In margine</hi> Matth. 16.</p>
  </note>Vltrò exponatur daemonum ludibrijs</p>
  <p><note>
    <p><hi rendition="simple:italic">In margine</hi> Mar. 8.</p>
  </note>Necesse est totum se ipse vt abneget ac sibi</p>
  <p>≤line=1105≥ <note>
    <p><hi rendition="simple:italic">In margine</hi> Luc. 9.</p>
  </note>Prorsus renunciet. Quod ità intelligere te</p>
  <p>Velim ô Miles, vti te componas non ad ea,</p>
  <p>Huiusce quae sunt saeculi, sed ad vnius</p>
  <p>Dei ducis tui voluntatem, vt te huic</p>
  <p>Vsque dicatum consecratumque cogites.</p>
  <p>≤line=1110≥ Nil tu velis, nihil quaeras, nihil expetas</p>
  <p>Tibi aut quod commodo tuo esse possiet,</p>
  <p>Nisi idem Deo placere noueris. tibi</p>
  <p>Nihil planè adscribito, nisi quidquid putre</p>
  <p>Ac peruersum est. Putato te esse non bonam</p>
  <p>≤line=1115≥ Sed arborem tetram: &amp; si quos edis honos</p>
  <p>Fructus, hos esse Induperatoris Christi Iesu</p>
  <p>≤page=33≥</p>
  <p><note>
    <p><hi rendition="simple:italic">In margine</hi> Matth. 7.</p>
  </note>Existimato. Nam arbor tetra aegrè valet</p>
  <p>Bonos proferre fructus. Te totum exeas,</p>
  <p>Tuo te nudes arbitrio, tuis nihil</p>
  <p>≤line=1120≥ Vt ipse affectibus tribuas: vt quidquid es</p>
  <p>Tandem, sit illius, cui vni militas.</p>
  <p><note>
    <p><hi rendition="simple:italic">In margine</hi> 1. Thess. 4.</p>
  </note>Scis quae tibi mandata per hunc sunt tradita:</p>
  <p>Vt nempè ab impudicitia abstineas, scias</p>
  <p>Vas hoc tuum te possidere, non quidem</p>
  <p>≤line=1125≥ Cupiditatis cum libidine, at bona</p>
  <p>Cum sanctimonia ac honestate, vt tuum</p>
  <p>Nec fratrem circumuenias in negocijs,</p>
  <p><note>
    <p><hi rendition="simple:italic">In margine</hi> Ephes. 4.</p>
  </note>Quòd vltor omnium horum &amp; arbiter siet (˂Qnòd)</p>
  <p>Dominus. Hoc autem ita accipe, vt veterem exuas</p>
  <p>≤line=1130≥ Hominem tuis pro moribus illis pristinis,</p>
  <p><note>
    <p><hi rendition="simple:italic">In margine</hi> Sept.</p>
  </note>Qui paret vsque cupiditatibus fallacibus:</p>
  <p>Ac spiritu mentis tuae renouêris, &amp;</p>
  <p>Hominem induas nouum, qui conditus quidem est</p>
  <p>Diuinitus per iustitiam veramque</p>
  <p>≤line=1135≥ Pietatem. An nescis te mundo esse mortuum,</p>
  <p>Vt nil magis cum peccato commercij</p>
  <p><note>
    <p><hi rendition="simple:italic">In margine</hi> Rom. 6.</p>
  </note>Habeas, quàm mortui cum viuis? An ideo</p>
  <p><note>
    <p><hi rendition="simple:italic">In margine</hi> Sept.</p>
  </note>Te ignoras baptisatum Christi Iesu nomine,</p>
  <p>Vt cum ipso vitijs moriaris? Nam quemadmodum</p>
  <p>≤line=1140≥ Is in paterna gloria resurrexit</p>
  <p>Ex mortuis: ita ambulare te oportet in</p>
  <p>Vitae nouitate. vt hîc cum Christo mortuus,</p>
  <p><note>
    <p><hi rendition="simple:italic">In margine</hi> Ephes. 4.</p>
  </note>Victurum te olim quoque cum eodem creduas.</p>
  <p><note>
    <p><hi rendition="simple:italic">In margine</hi> Rom. 6.</p>
  </note>Sis itaque ab eo edoctus deponere veterem</p>
  <p>≤line=1145≥ <note>
    <p><hi rendition="simple:italic">In margine</hi> Ephes. 4.</p>
  </note>Hominem, quem cum ipso pariter crucifixum scias,</p>
  <p>Vt falsitate posita vera loquare. Non</p>
  <p>Sic fratri irascere, vt pecces, vt occidat</p>
  <p>Sol te irato, vt locum des diabolo. Tuus,</p>
  <p>Sermo ita sit omni instructione conditus,</p>
  <p>≤line=1150≥ <note>
    <p><hi rendition="simple:italic">In margine</hi> Scaz.</p>
  </note>Vt nil vitiosum ex ore tuo vnquam profluat.</p>
  <p>Acerbitas omnis, tumor, ira, vociferatio,</p>
  <p>Maledicentia, breuiter vel vitium quodlibet,</p>
  <p>Ex te penitus tollatur: ac benignus in</p>
  <p>Alios sies, misericors &amp; placabilis</p>
  <p>≤line=1155≥ Vt tibi Deus in Christo tuo est placabilis.</p>
  <p>Haec Christiane Miles nil animum tuum</p>
  <p><note>
    <p><hi rendition="simple:italic">In margine</hi> Rom. 7.</p>
  </note>Crucient, quasi difficilia sint &amp; ardua.</p>
  <p>Poteris, poteris per me in Christo tuo Duce</p>
  <p>Haec omnia. hoc enim praecipuum meum est opus,</p>
  <p>≤line=1160≥ Isthaec vt facias, vt sic tibi per spiritum</p>
  <p>Quem accepisti, perimas illum vetustum Adamum,</p>
  <p>Et quidquid imbecillitatem carnis hîc</p>
  <p>Redolet. Sed tu soror mea Graphe planiùs</p>
  <p>Eadem haec doceto, vt noster Miles nouitius</p>
  <p>≤line=1165≥ Quae dixi intelligat, &amp; contra hostes eat</p>
  <p>Audacior. GRAP. Faxo nihil lubentiùs</p>
  <p>Attende Miles ad vocem Ducis tui,</p>
  <p>Et paucis quid tibi facto opust, intelliges.</p>
  <p><note>
    <p><hi rendition="simple:italic">In margine</hi> Matth. 10. &amp;
    16.</p>
  </note>Si quis volet post me venire, is abneget</p>
  <p>≤line=1170≥ <note>
    <p><hi rendition="simple:italic">In margine</hi> Mar. 8.</p>
  </note>Ipse (inquit) se, ac sibimet ipsi renunciet,</p>
  <p><note>
    <p><hi rendition="simple:italic">In margine</hi> Luc. 9.</p>
  </note>Tollatque quolibet die crucem suam</p>
  <p><note>
    <p><hi rendition="simple:italic">In margine</hi> Ioan. 12.</p>
  </note>Et me sequatur. Nam quicunque animam suam</p>
  <p>Studebit heîc seruare, perdet eam ilicò:</p>
  <p>≤page=34≥</p>
  <p>Qui verò animam hîc caussa mea perdet suam,</p>
  <p>≤line=1175≥ Seruabit eam. Quid enim obsecro proderit homini,</p>
  <p>Vt vel totum lucretur orbem, si ipse se</p>
  <p>Perdat, suique iacturam faciat grauem?</p>
  <p>En digna vox, quam in pectus immittas tuum.</p>
  <p><note>
    <p><hi rendition="simple:italic">In margine</hi> Scaz.</p>
  </note>Hac voce vult tuus Imperator, vt planè</p>
  <p>≤line=1180≥ A te ipso discedas, neruosque omnes tuos,</p>
  <p>O Christiane Miles, intendas ad ipsius</p>
  <p>Obsequium vnius, haud quaquam tua quaeritans,</p>
  <p>Verùm quae sunt Iesu Christi. Quae quidem</p>
  <p>Non est obedientia tantùm verbi, sed &amp;</p>
  <p>≤line=1185≥ Mentis carentis sensu carnis proprio,</p>
  <p>Quae tota sese ad nutum spiritus Dei</p>
  <p><note>
    <p><hi rendition="simple:italic">In margine</hi> Rom. 6.</p>
  </note>Dedit, vt volens eo ducatur quolibet.</p>
  <p>Quo sit, vti mundo &amp; carni mortuus sies,</p>
  <p><note>
    <p><hi rendition="simple:italic">In margine</hi> Ioan. 12.</p>
  </note>Ac soli viuas Christo principi tuo.</p>
  <p>≤line=1190≥ Enimuerò, inquit, nisi granum frumenti humi</p>
  <p>Lapsum moriatur, ipsum illud solum manet:</p>
  <p>Sed si moriatur, proferet fructum vberem.</p>
  <p><note>
    <p><hi rendition="simple:italic">In margine</hi> Rom. 12</p>
  </note>Quid ergo? Te moneo Miles vti praebeas</p>
  <p><note>
    <p><hi rendition="simple:italic">In margine</hi> Sept.</p>
  </note>Corpus tuum hostiam viuentem, sacramque, &amp; Deo</p>
  <p>≤line=1195≥ Acceptam. In hoc enim situs est cultus tuus</p>
  <p>Legitimus. Ne te similem facito huic saeculo:</p>
  <p><note>
    <p><hi rendition="simple:italic">In margine</hi> Scaz.</p>
  </note>Nouatione mentis at tuae totus</p>
  <p><note>
    <p><hi rendition="simple:italic">In margine</hi> Sept.</p>
  </note>Transformator, vti non quod tu, sed quod velit Deus,</p>
  <p>Sed quod bonum acceptumque &amp; perfectum siet,</p>
  <p>≤line=1200≥ Id approbes. Nam te probe dum perspicis,</p>
  <p>Nihil in te possides tuum, hoc est, non tuus</p>
  <p><note>
    <p><hi rendition="simple:italic">In margine</hi> Rom. 14.</p>
  </note>Es, sed Domini, cui aut stas aut cadis: cui</p>
  <p>Dormis, cui vigilas: cui viuis, cui</p>
  <p>Et moreris. Ergo si tuus iam non es, agè</p>
  <p>≤line=1205≥ Cesset ratio omnis ac voluntas in tuis</p>
  <p>Factis &amp; consilijs. Si iam non es tuus,</p>
  <p>Cedat caro spiritui, ne statuas hunc tibi</p>
  <p><note>
    <p><hi rendition="simple:italic">In margine</hi> Sep.</p>
  </note>Finem, vt quaeras modò quod iuxta carnem conduxerit.</p>
  <p>Si iam tuus non es, teipsum obliuiscere</p>
  <p>≤line=1210≥ Totum ac tua omnia, quantum eius fieri potest.</p>
  <p>Sic cogita: Domini sum, illi viuam, illi item</p>
  <p>Moriar, sapientia &amp; voluntas illius</p>
  <p>Praesit meis vel cunctis actionibus.</p>
  <p>Ad illum velut ad legitimum vitae scopum</p>
  <p>≤line=1215≥ Tendant quaecumque perfecero: nempè Domini</p>
  <p>Sum. O ille quantum, quantum profecit modò,</p>
  <p>Qui se esse non suum edoctus certamine</p>
  <p>Jn hoc, regimen dominiumque sui abiecerit,</p>
  <p>Vt se asserat Domino? Nam vt nulla pestis est</p>
  <p>≤line=1220≥ Acerbior &amp; magis noxia quam philautia,</p>
  <p>Tibi vt placeas, tibi ipsi vt soli obtemperes:</p>
  <p>Jta portus vnicus salutis est, nihil</p>
  <p>Nec velle nec sapere per teipsum: sed modò</p>
  <p>Dominum te praeeuntem velut ducem sequi.</p>
  <p>≤line=1225≥ Igitur relictis omnibus, teque &amp; tuis,</p>
  <p>Saltem sequere Iesum Christum, qui Dux erit</p>
  <p>Tuus, qui &amp; ipse se exinaniuit, tibi</p>
  <p>Qui factus est vulgi opprobrium &amp; vermis miser</p>
  <p>Vt hunc secutus tu perennis gloria</p>
  <p>≤page=35≥</p>
  <p>≤line=1230≥ <note>
    <p><hi rendition="simple:italic">In margine</hi> Colloss. 5.</p>
  </note>Potiare palma. Hominem nouum, in quo veritas</p>
  <p>Est, indue: veteremque porsus exue,</p>
  <p>Opera cuius sunt falsitas, mendacium,</p>
  <p><note>
    <p><hi rendition="simple:italic">In margine</hi> Ephes. 4.</p>
  </note>Et caecitas &amp; vanitas &amp; ἀπιστία.</p>
  <p>Quae tu omnia per hanc Pistin aspernaberis,</p>
  <p>≤line=1235≥ Et vt opera tenebrarum auspice Christo procul</p>
  <p>Abs te reijcies, ac viceris hostes tuos.</p>
  <p>MIL. Vt me esse vultis, sic ero. Vobis habete me</p>
  <p>Paratum ad omnia: paratum vel ad arma vel</p>
  <p>Ad hostes, ad vitam paratum &amp; ad mortem,</p>
  <p>≤line=1240≥ <note>
    <p><hi rendition="simple:italic">In margine</hi> Scaz.</p>
  </note>Modò vt queam placere Principi meo.</p>
  <p>PIS. Fidito, per mè poteris, TIM Poteris alumne mi</p>
  <p>Nihil haesita fretus regis superni ope.</p>
  <p>PIST. Nos interim cohortemur nosmet canticis,</p>
  <p><note>
    <p><hi rendition="simple:italic">In margine</hi> Coloss. 3.</p>
  </note>Carminibusque sacris ac hymnis, Dominum animis</p>
  <p>≤line=1245≥ <note>
    <p><hi rendition="simple:italic">In margine</hi> Ephes. 5.</p>
  </note>Gratè canentes. GRAF. Eia pariter spiritu</p>
  <p><note>
    <p><hi rendition="simple:italic">In margine</hi> 1. Cor. 14</p>
  </note>Canamus, pariterque, &amp; mente hem tu praecine</p>
  <p>O Christiane Miles, ego pòst succinam.</p>
  <p><hi rendition="simple:bold">CHORVS SECVNDVS.</hi></p>
  <p>EX PSALMO 26.</p>
  <p>Militi latinè canenti eadem germanicè succinit Graphe.</p>
  <p>Iambici Dimetri.</p>
  <p>Miles, Graphe.</p>
  <p>DEVS est mihi lux &amp; salus,</p>
  <p>Quis mî ausit inijcere metum?</p>
  <p>≤line=1250≥ Est ille protector meus,</p>
  <p>Terrere me quis audeat?</p>
  <p>Godt is myn licht myn salicheyt,</p>
  <p>Voor wie so wille ick scromen:</p>
  <p>Myn beschermer is syn maiesteyt,</p>
  <p>≤line=1255≥ Wie soude derren aen myn comen?</p>
  <p>MIL. Si in me ruant exercitus,</p>
  <p>Timebo nil belli impetus:</p>
  <p>Et si trecentis millibus</p>
  <p>Me hostes premant, sperabo in hoc.</p>
  <p>≤line=1260≥ GRAP. Al quaem tot myn een heyr seer groot,</p>
  <p>Gheen vreese en sal my nopen,</p>
  <p>Alwaert cen stryt al totter doot,</p>
  <p>In hem soo sal ick hopen.</p>
  <p>Vnum precatus à Deo</p>
  <p>≤line=1265≥ Non desinam quin impetrem:</p>
  <p>Vt inhabitem in Domini domo</p>
  <p>Vitae diebus omnibus.</p>
  <p>Een dinck heb ick hier in dit dal</p>
  <p>Ghebeden, dat ick mocht woonen</p>
  <p>≤line=1270≥ Int huys des Heeren, myn leuen al</p>
  <p>Welck my die Heere sal thoonen.</p>
  <p>Atque hinc canam Domino melos,</p>
  <p>Carmenque plenum gaudij,</p>
  <p>Mei misertus cum voco,</p>
  <p>≤line=1275≥ Vocem precantis accipe.</p>
  <p>Ende ick sal singhen een vrolyck liedt</p>
  <p>Een liedeken Godt ghepresen.</p>
  <p>Mijn stemme verhoort in myn verdriedt</p>
  <p>En wilt toch myns ghenadich wesen.</p>
  <p>≤line=1280≥ Ad te pater conuerto me,</p>
  <p>Nec iam deinceps desinam</p>
  <p>≤page=36≥</p>
  <p>Vultus tuos inquirere</p>
  <p>Vel mentis hoc toto impetu.</p>
  <p>Ghesocht om vruecht te winnen</p>
  <p>≤line=1285≥ Heeft v myn aensicht ô Heere.</p>
  <p>V aensicht sal ick nv beginnen</p>
  <p>Te soecken altyt meere.</p>
  <p>Vultus tuos ne subtrahe</p>
  <p>Mihi, nec aufer os tuum:</p>
  <p>≤line=1290≥ Nec me relinquas seruulum</p>
  <p>Solatio orbatum tuo.</p>
  <p>V aensicht wilt van mij keeren niet</p>
  <p>Noch in v toornicheyden,</p>
  <p>Van dynen knecht toch niet en vliet</p>
  <p>≤line=1295≥ En wilt niet van my scheyden.</p>
  <p>O robur ô salus mea.</p>
  <p>Ne quaeso me sic despice,</p>
  <p>Me vt opprimant hostes mei,</p>
  <p>Et victus ab ijs occidam.</p>
  <p>≤line=1300≥ O stercke God die my kan salich maken,</p>
  <p>Ick bidde v door v ghenaden</p>
  <p>En wilt myn alsoo niet wraken</p>
  <p>Dat ghij myn wilt versmaden.</p>
  <p>Quando pater materque me</p>
  <p>≤line=1305≥ Ope destitutum linquerent,</p>
  <p>Me Dominus in fidem suam</p>
  <p>Recepit &amp; tutatus est.</p>
  <p>Als myn verlieten, hoort dit propoost,</p>
  <p>Myn vader ende moeder</p>
  <p>≤line=1310≥ Die Heer my ontfinck diet al vertroost,</p>
  <p>Ende hij was myn behoeder.</p>
  <p>Tua in via legem indica</p>
  <p>Domine, ac doce recti modum,</p>
  <p>Ne à vero aberrem tramite</p>
  <p>≤line=1315≥ Ob hostium formidinem.</p>
  <p>In uwen wech stelt my een wet,</p>
  <p>Wilt my ô Heere planten</p>
  <p>Int rechte padt my stiert en set</p>
  <p>Om alle myn aduersanten.</p>
</div>
<div type="level1" xml:id="actvs-tertii-scena-prima.">
  <head>29. ACTVS TERTII, SCENA PRIMA.</head>
  <p></p>
</div>
<div type="level1" xml:id="argvmentvm.-11">
  <head>30. ARGVMENTVM.</head>
  <p>Paraenetica parasceue ad spem consequendam; quàm vt Militi summè
  quoque necessariam nunc porrò adeunt.</p>
  <p>Senarii Iambici.</p>
  <p>Graphe, Pistis, Miles, Timótheus.</p>
  <p>≤line=1320≥ PRodi soror. iam deducamus Militem</p>
  <p>Primùm quidem ad Elpida, deinde verò &amp; ad Agapen</p>
  <p>Nostrûm vtriusque sorores. PIST. Ita &amp; ego censeo</p>
  <p>Quidem mea Graphe, vt ab his instructus primulùm,</p>
  <p>Mox à nobis alio armorum genere &amp; noua</p>
  <p>≤line=1325≥ Forma panopliae induatur. Miles heus,</p>
  <p>Adesdum cum tuo ductore Timótheo.</p>
  <p>MIL. Adsum Fides mea, adsum, vt quò me duxeris.</p>
  <p>≤page=37≥</p>
  <p>Sequar. TIM. Adsumus vobis diuinae Virgines.</p>
  <p>PIST. Quandoquidem te Miles semel in consortium</p>
  <p>≤line=1330≥ Meum recepi, &amp; iam ad colloquium admissus es,</p>
  <p>Vt vsque fruare nostro contubernio:</p>
  <p>Non te relinquam nec patiar negligere te</p>
  <p>Quae in rem futura sunt tuam. MIL. Facis ô Fides.</p>
  <p>Amicissimè &amp; ô si queam remunerare.</p>
  <p>≤line=1335≥ GRAP. Erit vnde remuneres, si victis hostibus</p>
  <p>Salutis obtineas coronam. PIST. Quippe tum</p>
  <p>Abundè compensatum existimabimus,</p>
  <p>Si copiosam mercedem in caelestibus</p>
  <p>Nostra opera consecutus fueris. MIL. Magna sunt</p>
  <p>≤line=1340≥ Meae Dominae, quae in me confertis plurima.</p>
  <p>Et quis ega sum, nisi puluis &amp; vermis miser,</p>
  <p>Quem sic dignatae estis vestro hospitio? nihil.</p>
  <p>Eram, nisi perfidus &amp; periurus apostata,</p>
  <p>Cui omnia Principis mei beneficia</p>
  <p>≤line=1345≥ Heu, versa erant in amaritudinem: at modò</p>
  <p>Per vos, velut ouis quae perierat, ad Ducem</p>
  <p>Meum Christum reductus sum, GRAP reductus es</p>
  <p>Per hanc, vocatus sed Dei per spiritum.</p>
  <p>Habes fiduciam apud Deum per Christum Iesum,</p>
  <p>≤line=1350≥ Vt confidenter &amp; intrepidè ausis congredi</p>
  <p><note>
    <p><hi rendition="simple:italic">In margine</hi> 2. Cor.3.</p>
  </note>Cum ijs, tuis qui pedibus insidias struunt.</p>
  <p>Non vt queas quidquam idoneè ex te cogitare,</p>
  <p>Tanquam non aliundè acceptum. sed si ad aliquid.</p>
  <p>Tamen idoneus es, id totum ex Deo est. Vide</p>
  <p>≤line=1355≥ Igitur vt, si iuxta ea quae dedimus dogmata</p>
  <p><note>
    <p><hi rendition="simple:italic">In margine</hi> Galat. 5.</p>
  </note>lam spiritu didicisti viuere, etiam eodem</p>
  <p>Gradiare spiritu, ne inanis gloriae</p>
  <p><note>
    <p><hi rendition="simple:italic">In margine</hi> Sept.</p>
  </note>Cupidus sies, alios aut prouocans aut inuidens.</p>
  <p>PIST. Videre si bonos dies optaueris,</p>
  <p>≤line=1360≥ O Christi Miles, &amp; hoc &amp; aliud, ad</p>
  <p>Militiam quidquid expedire docebimus,</p>
  <p>Facito. MIL. Ah, nimis verò istuc audio libens.</p>
  <p>Vt autem hinc nulla me tempestas quanlibet grauis</p>
  <p>Meorum affectuum abstrahat, dabit Deus.</p>
  <p>≤line=1365≥ TIM. Sic perge fili pressiùs de te loqui.</p>
  <p>Et si qua fors tempestas aliquò animum tuum</p>
  <p>Impulerit, inuoca Christum, te vt adiuuet.</p>
  <p>MIL. Equidem inuocauero, &amp; vt me docuit Pistis haec</p>
  <p>Mea, opem vocanti neutiquam ille subtrahet.</p>
  <p>≤line=1370≥ PIST. Non subtrahet. quod vt cognoscas verius,</p>
  <p>Nunc accedamus Elpidem nostram sororem,</p>
  <p>At Spem tuam. Nihil time aut verere, te</p>
  <p>Admiserit facillimè. Non tam est aqua</p>
  <p>Aquae, aut lac lacti simile, quam illa mei: ita nos</p>
  <p>≤line=1375≥ Forma ferè simili sumus. GRAP. Verùm sedet</p>
  <p>Vt plurimùm clausis foribus. PIST. Recludet has,</p>
  <p>Si Miles ipsus pultarit, &amp; ipsam suam, vt</p>
  <p>Erit haud dubiè, vocauerit. GRA Pulta fores,</p>
  <p>Ea hîc habet: pulta &amp; tibi Miles ilicò</p>
  <p>≤line=1380≥ Aperietur. MIL. Agè mea Spes optatissima</p>
  <p>Exi foras. PIST. Soror reclude Militi.</p>
  <p>≤page=38≥</p>
</div>
<div type="level1" xml:id="actvs-tertii-scena-secvnda.">
  <head>31. ACTVS TERTII, SCENA SECVNDA.</head>
  <p></p>
</div>
<div type="level1" xml:id="argvmentvm.-12">
  <head>32. ARGVMENTVM.</head>
  <p>Ductus ad spem per fidem docetur ad crucem obeundam, indeque
  aeternam felicitatem sperandam.</p>
  <p>Elpis, Pistis, Graphe, Miles, Timótheus.</p>
  <p>QVID est soror mea tu, quid est? PIST. Hem Militem</p>
  <p>Tibi. ELP. Licet seratis ostijs domi</p>
  <p>Sedeam, cui pulsanti non aperuero?</p>
  <p>≤line=1385≥ Euge, optatissimus adest hic, tuque ô soror.</p>
  <p>Praesertim ob hoc, quòd tu illum ad me deduxeris.</p>
  <p>Nam tu illi vitae ianua es, per te potest</p>
  <p>Ad Christum Iesum Principem suum ingredi.</p>
  <p>Quod vel Graphe mecum testabitur. GRAP. Sanè quidem.</p>
  <p>≤line=1390≥ <note>
    <p><hi rendition="simple:italic">In margine</hi> Sept.</p>
  </note>Oportet omnino ad Deum accedentem credere.</p>
  <p>Sed sic tamen Elpis, vt sibi te adiungat quoque.</p>
  <p>Est namque Pistis haec rerum subiectio,</p>
  <p>Quae sperantur (vbi requirimus operam tuam)</p>
  <p>Ac demonstratio eorum, quae neutiquam oculis</p>
  <p>≤line=1395≥ Videntur. Hoc modo tu Miles creduis</p>
  <p>Tibi Deum esse, Mediatorem esse, &amp; hunc quidem</p>
  <p><note>
    <p><hi rendition="simple:italic">In margine</hi> Hyp.</p>
  </note>Veracem in omnibus: vt si eum fueris secutus,</p>
  <p><note>
    <p><hi rendition="simple:italic">In margine</hi> Ioan. 12.</p>
  </note>Si legitimo certamine ministraueris</p>
  <p>Illi, futurus sis eo in loco, is vbi iam</p>
  <p>≤line=1400≥ Est, fruiturus in aeuum inter diuos gloria.</p>
  <p>Puta nihil esse adeò verum, adeo certum, adeò</p>
  <p>Indubitatum, quidquid vel auribus audias,</p>
  <p>Vel oculis coram videas, vel palpites</p>
  <p>Manibus, ac sunt quae in literis meis legas.</p>
  <p>≤line=1405≥ Eas enim in me numen caeleste indidit,</p>
  <p>Hoc est, vel ipsa Veritas inseuit, vt</p>
  <p>Quaquà versum tu eas, nihil planè haesites.</p>
  <p>MIL. Eia mea Graphe superni Regis filia,</p>
  <p>Quis ergo &amp; quantus dux Christus mihi factus est?</p>
  <p>≤line=1410≥ Quin audeam illi toto pectore credere?</p>
  <p>Quin audeam diffidere mihi, omnemque curam</p>
  <p>In illum vnum transferre? Quin modò desinam</p>
  <p>Mihi ipsi innitier, ac plena fiducia</p>
  <p>Jn eum me abijcere, qui me excipiet? ô mea</p>
  <p>≤line=1415≥ Pistis &amp; ô Elpis mea, fulcite me obsecro,</p>
  <p><note>
    <p><hi rendition="simple:italic">In margine</hi> Scaz.</p>
  </note>Stipate me vestro vnguine. PIST. Cogitatum omnem</p>
  <p>Jactabis in Dominum, atque te ipse enutriet.</p>
  <p><note>
    <p><hi rendition="simple:italic">In margine</hi> Sept.</p>
  </note>Te nulla capeat formido nobis praesentibus,</p>
  <p>Sed vsque cum Dauide hoc carmen concine.</p>
  <p>≤line=1420≥ Me me Dominus pascet, quapropter nullius</p>
  <p>Egere potero: In pascuis suauissimis</p>
  <p><note>
    <p><hi rendition="simple:italic">In margine</hi> Psal. 23.</p>
  </note>Me collocauit, &amp; propter aquas leniter</p>
  <p>Fluentes me ille enutrijt. Ecce pascua</p>
  <p>Illius in hac Graphe, fruere pabulo</p>
  <p>≤line=1425≥ Dulcissimo. GRAP. Fruere quoad libebit, &amp;</p>
  <p>Salus tibi tua cura erit: me iam obtuli semel,</p>
  <p>Me si voles expositam habebis vbilibet.</p>
  <p>TIM. Habemus immortales gratias, &amp; ô</p>
  <p>≤page=39≥</p>
  <p>Si fusis hostibus nos aliquando vicissim</p>
  <p>≤line=1430≥ <note>
    <p><hi rendition="simple:italic">In margine</hi> Hyp.</p>
  </note>In aliquo vobis gratificarier queamus.</p>
  <p>GRAP. At nondum etiam Timóthee, noster Miles hic</p>
  <p>Edoctus est satis in ijs, quae maximè</p>
  <p>Conduxerint ad conficiendum hoc proelium.</p>
  <p>Nam vt vndique oppugnabitur, ita &amp; vndique</p>
  <p>≤line=1435≥ Est praemonendus, ne si illi fors quippiam</p>
  <p>Insperatò accidat, ibi ad ictum quemlibet</p>
  <p>Mox concidat. Varium est &amp; multiplex genus</p>
  <p>Horum, quibuscum hic noster conflictabitur.</p>
  <p>Quare necesse est vt praeter monita Elpidis</p>
  <p>≤line=1440≥ Quae deinde iam audiet, etiam illa discat ex</p>
  <p>Me, quae postremò post sui renunciationem</p>
  <p>Erit paratus perpeti. Potissimùm hinc</p>
  <p>Enim impetetur. TIM. Nae iuxtà mecum facis</p>
  <p>Diuina Graphe. Perge igitur, ne fractus animo</p>
  <p>≤line=1445≥ Cadat. GRA. Puto satis intellectum ex omnibus</p>
  <p>Quae dicta sunt, quomodo qui militant Duci,</p>
  <p>Eius voluntatem exequi studeant, nihil</p>
  <p>Vt aut velint aut faciant, displicere quod</p>
  <p>Jlli arbitrantur: vt solum hunc imitentur ac</p>
  <p>≤line=1450≥ Sequantur quolibet tandem pertraxerit.</p>
  <p>Quare profectò ô Miles etiamnunc vide</p>
  <p>Qui Dux tuus sit, quid te facere postulet,</p>
  <p>Se vt dignus inueniaris. Ille ac Christus est,</p>
  <p>Qui te iubet abnegatis omnibus crucem</p>
  <p>≤line=1455≥ Sustollere tuam, ipsum vt sequare per spinas,</p>
  <p>Per horridosque murices. Nam si inspicis</p>
  <p>Vitam Christi tui, quam te imitari necesse est,</p>
  <p><note>
    <p><hi rendition="simple:italic">In margine</hi> Hyp. Scaz.</p>
  </note>Quid est, nisi perpetuum crucis simulachrum? Quod</p>
  <p>Genus miseriae ac calamitatis vspiam est,</p>
  <p>≤line=1460≥ Quod hic suo in corpore non sit perpessus? An</p>
  <p>Non pauper, exul ex genetrice Virgine</p>
  <p>Natus, velut Vulgi opprobrium ac vilissimum</p>
  <p><note>
    <p><hi rendition="simple:italic">In margine</hi> Scaz.</p>
  </note>Peripsema vsque conculcatus est? An non</p>
  <p>Et à Satana post ieiunia, frigora &amp;</p>
  <p>≤line=1465≥ Inediam tentatus est? An non, quum haberent</p>
  <p><note>
    <p><hi rendition="simple:italic">In margine</hi> Luc. 9.</p>
  </note>Vulpes suas foueas, aues nidos suos,</p>
  <p>Huic defuit, in quod caput inclinaret suum?</p>
  <p>Iam post famem, sitim, labores anxios,</p>
  <p>Probra, improperia, aestum &amp; gelu, constringitur,</p>
  <p>≤line=1470≥ Vinctus, ab iudice vno ad alium ducitur,</p>
  <p>Perfert flagra &amp; sputum et coronam spineam,</p>
  <p>Velut ouis non aperiens os suum cruci</p>
  <p>Tandem affixus caeditur. Et haec ille omnia</p>
  <p>Perpessus est, in cuius ore non dolus</p>
  <p>≤line=1475≥ Aliquis inuentus est. Nimirùm vt quilibet</p>
  <p>Hinc disceret, nihil Deo perinde gratum</p>
  <p>Esse ac crucem, id est vitam duris laboribus</p>
  <p>Cruciatibusque refertam. Christum oportuit</p>
  <p>Pati, suam vt sic demùm intraret gloriam.</p>
  <p>≤line=1480≥ Quicunque Christi milites dicuntur &amp;</p>
  <p>Verè sunt, his dura vsque &amp; aspera ingruunt.</p>
  <p>Hos infortunia, insidiae, lacrymae, probra</p>
  <p><note>
    <p><hi rendition="simple:italic">In margine</hi> Scaz.</p>
  </note>Tentationes, persecutionesque</p>
  <p>Sequuntur. Hos ludit Mundus, dolis suis</p>
  <p>≤page=40≥</p>
  <p>≤line=1485≥ Hos implicant scelesti &amp; impij. Piè</p>
  <p>Quotquot student aetatem exigere, sustinent</p>
  <p>Vitam asperam vndecunque persecuti,</p>
  <p>Et tentati modis omnibus. Haec est Patris</p>
  <p>Nostri voluntas, vt specimen ita fidei</p>
  <p>≤line=1490≥ Documentaque de se praebeant pij. Crucem hanc</p>
  <p>Abelus, Abrahamus, lacobus, Jobus &amp;</p>
  <p>Dauid, Helias, Helizaeus, Thobith, cum suo</p>
  <p>Barucho Hieremias aequis animis simul</p>
  <p>Experti sunt: quorum plerique à fratribus</p>
  <p>≤line=1495≥ Aut sanguine proximis miserè occisi fuêre:</p>
  <p>Alij bonis priuati, illusi &amp; increpati</p>
  <p><note>
    <p><hi rendition="simple:italic">In margine</hi> Hyp.</p>
  </note>Sunt: percussi aliqui exilio, carcere, vinculis.</p>
  <p>Et caecitate, fuere aflicti maximis</p>
  <p>Iniurijs: nec in his quisquam peccauit aut</p>
  <p>≤line=1500≥ Carni obsecutus est. Huc namque suos Deum</p>
  <p>Vocare iusti intelligunt, &amp; in malis</p>
  <p>Medijs nomen Dei vsque extollunt laudibus.</p>
  <p>Sic tres pueri in fornace: sic Iobus in</p>
  <p>Sterquilinio: sic &amp; Susanna adulterij</p>
  <p>≤line=1505≥ Falso accusata angustias patienter ac</p>
  <p>Fidenter tolerarunt. Quod si videbitur</p>
  <p>Durum, inspice in Christum caput tuum cuius</p>
  <p><note>
    <p><hi rendition="simple:italic">In margine</hi> Scaz.</p>
  </note>Membrum es: vide quae pertulit, dum in hac vita</p>
  <p>Versatus est, in his lacrymis atque tenebris.</p>
  <p>≤line=1510≥ JIn itinere de torrente bibit: tu non bibas</p>
  <p>Cum illo tribulationis vndas, nec panes</p>
  <p>Comedas doloris? Is sedem rogantibus</p>
  <p>Apud se in regno respondet, poterintne quem</p>
  <p>Bibiturus esset, ipsi &amp; bibere calicem:</p>
  <p>≤line=1515≥ Et tu putes sine hoc merere stipendium?</p>
  <p>Jn illo nulla defuit tentatio,</p>
  <p>Nulla ad crucem atrocissimam exprobratio,</p>
  <p>Vt nunc daemonium habere, nunc in Principe</p>
  <p>Beelzebule signa facere: sabbatum</p>
  <p>≤line=1520≥ Modò non seruare, esse, &amp; bibere cum
  publicanis,</p>
  <p>Modo blasphemum esse, Samaritanum &amp; hypocritam</p>
  <p>Hunc dixerint. Haec si sic fecerunt virenti</p>
  <p>Jn ligno, Christiane Miles, quid putas</p>
  <p>Futurum in putri &amp; arido? Omnis religio</p>
  <p>≤line=1525≥ Tua huic Cruci subiecta est, vt cum Principe</p>
  <p>Tuo simul patiaris, ac regni sui</p>
  <p>Et gloriae vnà particeps fias. Deus</p>
  <p>Pater si in filio prae alijs carissimo,</p>
  <p>Quo se vnicè oblectat, crucem hanc esse voluit,</p>
  <p>≤line=1530≥ Quae sit voluntas eius facilè aduertimus.</p>
  <p>Ne respuas correctionem illius, aut</p>
  <p>Vbi castigaris ab eo, ne quaeso recalcitres:</p>
  <p>Deus enim vti pius pater quem diligit</p>
  <p>Castigat, &amp; flagellat omnem filium,</p>
  <p>≤line=1535≥ Quem suscipit. Nam, quae eius est benignitas,</p>
  <p>Affligit neminem vt vel perdat vel quoque</p>
  <p><note>
    <p><hi rendition="simple:italic">In margine</hi> 1. Cor. 11.
    Sept.</p>
  </note>Perimat, sed vt à mundi interitu liberet.</p>
  <p>Hoc est quod dicimus vos rebus corripi</p>
  <p>Aduersis à Domino, ne cum mundo damnemini.</p>
  <p>≤line=1540≥ Si ergo dolor, anxietas, paupertas, miseria,</p>
  <p>Exilium, carcer, contemptus, ignominia,</p>
  <p>≤page=41≥</p>
  <p>Mors denique ipsa te opprimat, patere libens:</p>
  <p>Et cogita quàm in te benignus sit pater</p>
  <p>Caelestis, hoc modo victoriam tibi</p>
  <p>≤line=1545≥ Qui spondet, vt potiare perenni gaudio.</p>
  <p>Vsque intuere in Christum Principem tuum,</p>
  <p><note>
    <p><hi rendition="simple:italic">In margine</hi> Scaz.</p>
  </note>Quem sequeris, cuius vita aliud nihil, quam crux</p>
  <p>Est, vt scias necessum prorsus esse te hîc</p>
  <p>Ad auri scoriam excoqui. Sed tu mea</p>
  <p>≤line=1550≥ Soror Elpis, in hac Cruce &amp; tribulationibus</p>
  <p>Fungere tuo officio. ELP. libens faciam soror.</p>
</div>
<div type="level1" xml:id="actvs-tertii-scena-tertia.">
  <head>33. ACTVS TERTII, SCENA TERTIA.</head>
  <p></p>
</div>
<div type="level1" xml:id="argvmentvm.-13">
  <head>34. ARGVMENTVM.</head>
  <p>Eadem hortatur Elpis, vt si Christo conformis esse velit, crucem ac
  tentationes cum eodem perferat.</p>
  <p>Trimetri iamb.</p>
  <p>Elpis sola.</p>
  <p>Vt haec amara tibi videri possient,</p>
  <p>Christi ò Miles: sic me si audieris, tibi</p>
  <p>Quidem ista necessaria fore cuncta intelliges,</p>
  <p>≤line=1555≥ <note>
    <p><hi rendition="simple:italic">In margine</hi> Scaz.</p>
  </note>Sed &amp; tamen toleranda, &amp; aliquo etiam modo</p>
  <p>Leuia. Nam sic annexa sunt ijs, nuper</p>
  <p>Quae (ut audio) didicisti, illinc vt pendeant</p>
  <p>Haec, frustra discis omnia tua relinquere,</p>
  <p>Si non te totum illi submiseris, vt bona</p>
  <p>≤line=1560≥ Malaque iuxta sufferre paratus sis. Nihil</p>
  <p><note>
    <p><hi rendition="simple:italic">In margine</hi> Philip. 2.</p>
  </note>Haec nisi obedientiam loquuntur &amp; indicant,</p>
  <p>Vt te quocunque rapiat Dux tuus, sequare.</p>
  <p>An non &amp; ipse cúm in Dei forma foret</p>
  <p>Minimè habuit rapinae cum Deo suam</p>
  <p>≤line=1565≥ Aequalitatem, sed seipsum redegit ad</p>
  <p>Nihilum eousque, vt sumta serui forma siet</p>
  <p>Factus similis hominum? an non &amp; repertus vt</p>
  <p>Homo, se se adeò deiecit, patri vt obediens</p>
  <p>Fuerit vsque ad mortem, &amp; quidem mortem crucis?</p>
  <p>≤line=1570≥ An non vbique voluntatem patris sui</p>
  <p>Spectauit, non suam? Huius imitatorem oportet</p>
  <p><note>
    <p><hi rendition="simple:italic">In margine</hi> Hyp.</p>
  </note>Te esse, vt vocantem ad dura et aspera (cum volet)</p>
  <p>Vltrò ac libens sequare, nec recalcitres</p>
  <p>Pungentem, quòd ea castigatio minimè</p>
  <p>≤line=1575≥ Jnanis &amp; ociosa tibi futura sit.</p>
  <p>Et si qua te tribulatio atque angustia</p>
  <p>Fortè capiat, dabo tibi huius filiam</p>
  <p>Hypomonem, per quam dura sustinebis ac</p>
  <p>Superabis aduersa omnia. Et fore credito,</p>
  <p>≤line=1580≥ Patientia vt isthac Principi gratus sies:</p>
  <p>Quò illa etiam ex Deo sit, cui anima tua</p>
  <p><note>
    <p><hi rendition="simple:italic">In margine</hi> Actor. 5.</p>
  </note>Subiecta erit, quam tribulatio operatur. In</p>
  <p>Haec verberati Apostoli Ducis tui</p>
  <p>Laeti excedunt concilio, digni quòd fuissent</p>
  <p>≤line=1585≥ Habiti, qui affligerentur propter illius</p>
  <p>Nomen. Nec ego vel latum culmen cum Fide (&lt;culmun)</p>
  <p>Sorore mea abs te vnquam in malis prementibus</p>
  <p>Discessero. Quod si me tuam Spem perpetim</p>
  <p>Seruaueris, vinces quoduis malum ingruens.</p>
  <p>≤line=1590≥ Per me didicêre grauia quaeque perpeti</p>
  <p>Primi parentes, quòd tandem post tristia</p>
  <p>Sperarent gaudium. Per me fratrem suum</p>
  <p>Esaum lacobus fugiens exilium tulit.</p>
  <p>≤page=42≥</p>
  <p>Per me dein &amp; Iosephus seruiuit diu</p>
  <p>≤line=1595≥ In Aegypto, cui post squalores carceris</p>
  <p>Regni gubernacula data sunt. Per meque item</p>
  <p>Dauid Goliantem agressus est, fiducia ac</p>
  <p>Spe fretus in Dominum Israelis, Denique</p>
  <p>Per me Iuditha, Estera, Daniel, simulque</p>
  <p>≤line=1600≥ Omnes pii patres post aegritudines</p>
  <p><note>
    <p><hi rendition="simple:italic">In margine</hi> Hyp.</p>
  </note>Animorum &amp; omne genus angustiae ac doloris</p>
  <p>Sunt consecuti laetiora. Discito</p>
  <p>Non gloriari nisi in sola cruce Domini</p>
  <p>Tui, per quam sperato mox victoriam.</p>
  <p>≤line=1605≥ Hoc Petrus, hoc Paulus etiam vinctus in Domino</p>
  <p>Hortatur: hoc alij fecêre plurimi</p>
  <p><note>
    <p><hi rendition="simple:italic">In margine</hi> Scaz.</p>
  </note>Ducis tui ministri, gloriati sunt</p>
  <p>Cuncti in tribulationibus, hoc est, in suis</p>
  <p>Aerumnis atque infirmitatibus. Tibi</p>
  <p>≤line=1610≥ <note>
    <p><hi rendition="simple:italic">In margine</hi> Sept.</p>
  </note>Si quis erit vsus gloriato, gloriabere</p>
  <p>In debilitatibus tuis, vt habitet in</p>
  <p>Te fortitudo Christi. Nil tibi placeas, nisi</p>
  <p><note>
    <p><hi rendition="simple:italic">In margine</hi> Scaz.</p>
  </note>In contumelijs, in rebus aduersis,</p>
  <p>Vexationibus &amp; angustijs tuo</p>
  <p>≤line=1615≥ <note>
    <p><hi rendition="simple:italic">In margine</hi> 1. Pet. 1</p>
  </note>Pro Christo. Sic enim necesse est, vt fides</p>
  <p>Tua non secùs tribulationibus probetur, ac</p>
  <p>Aurum in fornace examinatur igne. Nonne</p>
  <p>Et Paulus post naufragia, post itinera, post</p>
  <p>Pericula in multis, post crebras vigilias,</p>
  <p>≤line=1620≥ Famem &amp; sitim, post nuditatem &amp; frigora</p>
  <p>Grauatus est supra modum &amp; supra suas</p>
  <p>Vires, vt ipsum etiam taederet viuere?</p>
  <p>Cùm(inquit) venisset in Macedoniam, quies</p>
  <p>In ipsius carne fuit nulla, ac pressus est</p>
  <p>≤line=1625≥ <note>
    <p><hi rendition="simple:italic">In margine</hi> Scaz.</p>
  </note>In omnibus: &amp; extrinsecus quidem bellis,</p>
  <p>Intrinsecus timoribus. Proinde vt ille,</p>
  <p>Jta &amp; tu verbum Christi Iesu principis</p>
  <p>Tui accipe in tribulatione plurima</p>
  <p>Per me ac tuam Pistim. Quo fiet vt simul</p>
  <p>≤line=1630≥ Cum Paulo dixeris: In omnibus quidem</p>
  <p><note>
    <p><hi rendition="simple:italic">In margine</hi> Hyp.</p>
  </note>Premimur, at anxij non reddimur: aestuamus,</p>
  <p>Sed non exaestuamus: vexamur, sed heîc</p>
  <p><note>
    <p><hi rendition="simple:italic">In margine</hi> Hyp.</p>
  </note>Non deserimur: deijcimur, sed minimè perimus.</p>
  <p>Nam certus es ex verbo Christi tui Ducis</p>
  <p>≤line=1635≥ Qui veritas ipsa est patris, certamque tu</p>
  <p>Spem concipis, quaecunque dixit confore:</p>
  <p><note>
    <p><hi rendition="simple:italic">In margine</hi> Hyp.</p>
  </note>Quòd nec eorum quae scripta sunt, vel iota vel</p>
  <p>Apex peribit, cuncta quin impleta sint.</p>
  <p>Pro certo itaque habeto, quod tu dum sequeris hunc</p>
  <p>≤line=1640≥ <note>
    <p><hi rendition="simple:italic">In margine</hi> Ioan. 16.</p>
  </note>Christum plorabis atque flebis duriter,</p>
  <p>Verùm mundus laetabitur: tu autem dolebis, at</p>
  <p>Dolor iste vertetur pòst paulò in gaudium,</p>
  <p>Et gaudium istud nullus eripiet tibi.</p>
  <p>Est odiosa paupertas, ludibrio</p>
  <p>≤line=1645≥ Haberi, contemni, nudari, exponier</p>
  <p>Praedae grauis res est: constringi vinculis,</p>
  <p>Proscribi, torqueri res execrabilis:</p>
  <p>Lugere, probris affici, diris vouerier</p>
  <p>Res ista certè detestanda maximè:</p>
  <p>≤line=1650≥ <note>
    <p><hi rendition="simple:italic">In margine</hi> 2. Tim. 4.</p>
  </note>At tu per me istac viceris facilè omnia,</p>
  <p><note>
    <p><hi rendition="simple:italic">In margine</hi> Hyp.</p>
  </note>Si spem reponis in Deum viuum, quòd ipsa</p>
  <p>≤page=43≥</p>
  <p>Te veritas suo ore beatum praedicat,</p>
  <p>Vt gaudeas &amp; laeteris potius: quia</p>
  <p>Tua merces multa est in caelo tibi posita.</p>
  <p>≤line=1655≥ Spera igitur in Domino, quocunque te malo</p>
  <p>Hostes tui prement, nec vnquam spe tua</p>
  <p>Frustratus pudefies. Fuge ad Christi pedes</p>
  <p>Tui Imperatoris si te vexatio</p>
  <p>Grauabit, ille nunquam te sinet obrui.</p>
  <p>≤line=1660≥ Necesse erit vt in hoc mari inquietissimo</p>
  <p>Procellis interdum inuoluaris, sed tamen</p>
  <p>Spera ac fide, te neutiquam submergier</p>
  <p>Permittet clementissimus Princeps tuus.</p>
</div>
<div type="level1" xml:id="actvs-tertii-scena-qvarta.">
  <head>35. ACTVS TERTII, SCENA QVARTA.</head>
  <p></p>
</div>
<div type="level1" xml:id="argvmentvm.-14">
  <head>36. ARGVMENTVM.</head>
  <p>Precatio Militis: indéque ad Caritatem, vtpote quòd in praelio
  extremè futura sit necessaria, ducitur.</p>
  <p>Eiusdem generis.</p>
  <p>Miles, Elpis, Pistis, Thimótheus, Graphe,</p>
  <p><note>
    <p><hi rendition="simple:italic">In margine</hi> Psal. 22.</p>
  </note>Christe dux, salutis ô mea anchora,</p>
  <p>≤line=1665≥ Auctore te prodiui ex vtero matris &amp;</p>
  <p><note>
    <p><hi rendition="simple:italic">In margine</hi> Scaz.</p>
  </note>Tu me excepisti ac bene sperare iussisti</p>
  <p>Quum adhuc meae genetricis sugerem vbera:</p>
  <p>Ne desere obsecro in malis prementibus</p>
  <p>Me militem tuum: sed ô Domine adiuua.</p>
  <p>≤line=1670≥ In te suam spem ponere solebant patres</p>
  <p>Nostri, &amp; quoties id factitabant, tu quidem</p>
  <p>Eos tum liberabas: In te spero, tu</p>
  <p>Me liberabis, me tueberis à meis</p>
  <p>Jnimicis atque ab ingruentibus malis.</p>
  <p>≤line=1675≥ <note>
    <p><hi rendition="simple:italic">In margine</hi> Scaz.</p>
  </note>Exure, macta, interfice heîc, seca donec</p>
  <p>In vita hac milito, dum ne stipendio</p>
  <p>Priuer meo. ò mea Spes quantum delectat haec</p>
  <p>Tua vox meis in auribus? quàm gaudeam</p>
  <p>Mercede si in caelo potiri possiem.</p>
  <p>≤line=1680≥ ELP. Sperato, in aeternum spe nunquam frustraberis.</p>
  <p>PIST. Confide fili, te tua manent praemia,</p>
  <p>Legitime si certamen inieris tuis</p>
  <p>Cum cunctis hostibus. TIM. ò te quanta gloria,</p>
  <p>Et quam speciosa post pugnam excipiet domus?</p>
  <p>≤line=1685≥ Quae te corona expectat, si his sororibus</p>
  <p>Adhaeseris? si ad finem perduraueris,</p>
  <p>Ac te viriliter hostium conatibus</p>
  <p>Opposueris? GRAP.Verùm nec sic paratus est</p>
  <p>Ad hoc bellum, vt pugnet sibi foeliciter,</p>
  <p>≤line=1690≥ Vt extremè cupiat modò confligere:</p>
  <p>Ad Caritatem nunc adire commodum est,</p>
  <p>Quod ea (vestra autem pace dixerim) magis</p>
  <p>In praelio isti commodabit militi</p>
  <p>Quàm vos: siquidem vestrûm sororum est maxima,</p>
  <p>≤line=1695≥ Jstuc volebam, vt eádem opera &amp; Patientiam</p>
  <p>De qua modò dixeram, alloquatur &amp; magis.</p>
  <p><note>
    <p><hi rendition="simple:italic">In margine</hi> Sept.</p>
  </note>Queat in tribulationibus corroborarier.</p>
  <p>≤page=44≥</p>
</div>
<div type="level1" xml:id="actvs-tertii-scena-qvinta.">
  <head>37. ACTVS TERTII, SCENA QVINTA.</head>
  <p>De consessu habendo huius saeculi Principes inter se
  consultant.</p>
  <p>Septenarii Iamb.</p>
  <p>Cosmus, Mammona, Sarx, Hyperephania, Apistia, Apognoea, Bascania
  pedissequae Carnis, Chremius.</p>
  <p>FAcite vt Satan iussit. MA. Probè curabitur simul</p>
  <p>Vt nostri adsint, consessus vt fiat frequentior</p>
  <p>≤line=1700≥ COSM. Bene habet, vocabo item sororem Sarca, vt
  prodeat</p>
  <p>Vna suis cum ancillulis sanè fidissimis,</p>
  <p>Heus mea soror, SAR. Ehem Cosme mi, COSM. Educito famulitium</p>
  <p>Tuum. SAR. Modò eduxero, sed quid futurum nuncias?</p>
  <p>COSM. Res nostra consilium requirit contra Militem.</p>
  <p>≤line=1705≥ HYP. Videlicet hera intelligo. vt iam videant
  Principes</p>
  <p>Quibus sint viribus pugnaturi: hoc certè scitum est</p>
  <p>Et addo calculum meum quoque COS. Profectò tenes</p>
  <p>Hyperephania. HYP. Euge, commodè, me sic ornauerim</p>
  <p>Et expoliuerim, iuuabit iam Iunonium</p>
  <p>≤line=1710≥ Incedere, APIST. Hoc si sic sit, quin me tibi habeas
  hera?</p>
  <p>APOG. Non me carere poßsies, quamuis tibi videar</p>
  <p>Fracta animo ac debilitata. BAS. Vos tacete. nil</p>
  <p>Profuerint verba, res vestras viriculas posteà</p>
  <p>Docebit, &amp; exitus probabit quanta quáque sit.</p>
  <p>≤line=1715≥ SAR. Nihil laboro, quin omnes iuxta sitis mihi</p>
  <p>Fidissimae. curate saltem, vt quum mox venerit</p>
  <p>Satan, paratae sitis in explicandis viribus</p>
  <p>Vestris. HYP. Pol optimè curabimus. APOG. non iam nos stertere</p>
  <p>Oportet, bellicosae feminae si dicier</p>
  <p>≤line=1720≥ Volumus: est vtile vigilare, res vbi postulat.</p>
  <p>COS. Dicis rectè, sed si qua spes sit mihi in epithymeis</p>
  <p>Meis, non indiligenter exequemur omnia.</p>
  <p>Redit Mammona. MAM. Tu Chremi pugnabis fortiter.</p>
  <p>Sed memineris vt post Satanum soli des mihi</p>
  <p>≤line=1725≥ Operam, meas opes vt ostentes: ego suggeram</p>
  <p>Nummos. CHR. Nihil de me dubita, vt ipse voles, sic ero</p>
  <p>Tibi: siquid expugnandum sit pecunia.</p>
  <p>Pol nos vicerimus. MAM. Rectè, nos expugnamus omnia.</p>
  <p>At noster ecce Cosmus hîc. parati omnes erunt,</p>
  <p>≤line=1730≥ Et Chremium meum adduxi, quem non inutilem</p>
  <p>Fore arbitror mihique &amp; vobis omnibus. COS. Non per Iouem.</p>
  <p>Verùm tacendum est, noster en adest Satan. SAR. Adest,</p>
  <p>Cedamus, vt locum paremus, cedite heus pedissequa.</p>
  <p>≤page=45≥</p>
</div>
<div type="level1" xml:id="actvs-tertii-scena-sexta">
  <head>38. ACTVS TERTII, SCENA SEXTA,</head>
  <p></p>
</div>
<div type="level1" xml:id="argvmentvm.-15">
  <head>39. ARGVMENTVM.</head>
  <p>Deliberatur de inuadendo hoste: ac quisque suas facultates &amp;
  dolos explicat.</p>
  <p>Octonarii.</p>
  <p>Satanas Diabolus, Planus, Cosmus cum suis, Sarx cum suis,
  Behemothus.</p>
  <p>HEus vos satellites proferte dum sellam. DIAB. proferimus, hem.</p>
  <p>≤line=1735≥ PLAN. Sede Imperator. SAT. Huc Behemothe, meum robur,
  mihi proximè</p>
  <p>Adsta. BEH. Hem, tibi Behemothus adstat quantus quantus est.
  iube</p>
  <p>Pugnare &amp; hanc machaeram strinxero. COS. Viuat princeps
  meus.</p>
  <p>SAT. Huc Cosme ades dum, te imprimis volo. ehem Sarx delicatula</p>
  <p>Caro mea, propiùs huc accede cum lautitijs his tuis.</p>
  <p>≤line=1740≥ SAR. Viuat Satanas imperator &amp; monarcha
  maximus.</p>
  <p>SAT. Audite me commilitones optimi fortissimique</p>
  <p>Vt quae sient in rem nostram omnium paucis hîc proloquar.</p>
  <p>Prius omnia experiri, quàm armis, imperatorem decet</p>
  <p>Sapientem. Et quoniam si omnes sint ferendae iniuriae graues,</p>
  <p>≤line=1745≥ Potissimum tenemur vlcisci studio atque viribus</p>
  <p>Summis perfidiam: non dubium mihi sit, quin ad praelium</p>
  <p>Res deducenda erit. Nam perfidum isthunc ire quolibet,</p>
  <p>Qui se profitetur hostem nostrum, quique audet confligere</p>
  <p>Nobiscum, me-hercle regno inutile ac perniciosum siet.</p>
  <p>≤line=1750≥ Sed explorandae sunt eius vires, quae &amp; quantae
  sint prius,</p>
  <p>Quibus stipatus praesidiarijs, quàm in campum apertum</p>
  <p>Descendimus. Deinde (quod imprimis opus esse existimo)</p>
  <p>Et nostras artes quoque periclitabimur. studebimus.</p>
  <p>Id nosse sedulo, quantum valemus ab armis &amp; dolis.</p>
  <p>≤line=1755≥ Hic nanque vafra &amp; callida ingenia requiro
  maximè,</p>
  <p>Versare fraudes quae sint multum accommoda.</p>
  <p><note>
    <p><hi rendition="simple:italic">In margine</hi> Senar.</p>
  </note>Non tam fortem quam militem prudentem laudo &amp; callidum.</p>
  <p>COSM. Dictum profectò hoc est prudenter, &amp; te dignum
  Principe.</p>
  <p>≤page=46≥</p>
  <p>Proinde parte ab illa res nostrae pulchrè processerint:</p>
  <p>≤line=1760≥ <note>
    <p><hi rendition="simple:italic">In margine</hi> Luc. 16. Catal.</p>
  </note>Quòd nos huiusce seculi homines nostro in genere simus</p>
  <p>Prudentiores filijs lucis. SATH. Rectè tu conijcis</p>
  <p>BEHE. Accedo vestrae etiam sententiae, quantumlibet mea</p>
  <p>Sit fortitudo non sine maximo imperij huius commodo.</p>
  <p>SATH. Ergo fidissimi commilitones, quandoquidem placet</p>
  <p>≤line=1765≥ Quod diximus, vobis vicissim iuro per caput hoc
  sacrum,</p>
  <p>Perque hoc regni mei sceptrum, quod neutiquam cessauero,</p>
  <p>Quin hostem perfidum quibus modis dabitur, discerpserim,</p>
  <p>Laniauerim &amp; expugnauerim. Satana dignos principe</p>
  <p>Vos gerite. Porrò quum videatur consultum probissimè,</p>
  <p>≤line=1770≥ Vt rem prius ex insidijs ordiamur, audire expeto</p>
  <p>Quae quisque negotia hoc die exequetur, vt victoria</p>
  <p>Sit nostra. COSM. Sic meae virtutes sunt notae Princeps tibi</p>
  <p>Vt eas apud te ebuccinare non operae precium putem.</p>
  <p>Sed sic tamen egero: vt in me quidquid sit fucatum,</p>
  <p>≤line=1775≥ Ornatum &amp; elegans adeò uernanti vultu
  depromsero,</p>
  <p>Vt ad me non velit non primo aspectu hostis transfugere. Sic</p>
  <p>Animum vndique fascinabo, vt oblitus sui mihi seruiat.</p>
  <p>Si ducitur cantu, canent ἐπιθύμιαι eπihotαι meae melos</p>
  <p>Suauissimum. Si qua fuerit vis in cithara, testudine,</p>
  <p>≤line=1780≥ Jn fistula &amp; cornu: sic aures mulcebunt
  gratissimo</p>
  <p>Sono, vt nouis mox delibutus gaudijs meis siet</p>
  <p>Futurus. Non lusus, risus, ioci, sales lepidissimi,</p>
  <p>Non choreae, non tripudia deerunt in me, si hostis etiam ijs</p>
  <p>Ducatur. Atticum mel propinabitur. Quae deinde sunt</p>
  <p>≤line=1785≥ Adhibenda, vt ex hoste efficiamus amicum nobis
  optimum,</p>
  <p>Curauerint probè mei satellites hi Chremius</p>
  <p>Et Mammona. MAM. Aedepol in me mora non erit vlla. quod iubes,</p>
  <p>Factum puta. Tanta autem nostra potentia est regno in tuo</p>
  <p>O Cosme, tam regale sceptrum, in multis milibus tuis</p>
  <p>≤line=1790≥ Vt nemo sit, qui in te nobis non toto animo
  addictissimus</p>
  <p>≤page=47≥</p>
  <p>Etiam libens inseruiat. Atque ò Monarcha maximè</p>
  <p>Satana, vni cui militamus, cuius est victoria</p>
  <p>Nostra omnium, hoc tu de me existimes velim, omissurum nihil,</p>
  <p>Quod ad tuum honorem &amp; gloriam attinere poterit. Ac nisi</p>
  <p>≤line=1795≥ Me fallit animus, citra omnem molestiam corrupero</p>
  <p>Hunc militem, qui contra nos sese erigit. Nam me vide.</p>
  <p>Est aliquis, quem non expugnent opes. Quem non nolit velit</p>
  <p>Trahat aurum quolibet? En loculos tibi refertos aureis</p>
  <p>Philippeis. An non pecuniae obediant pol omnia?</p>
  <p>≤line=1800≥ Nisi stupidus sit planè aut saxeus, mouebitur
  ilico.</p>
  <p>Hoc ariete &amp; vallum &amp; munimenta illius omnia</p>
  <p>Perrupero ac solo aequauero. Quid inde noster Chremius</p>
  <p>Facturus est, loquatur ipse. CHR, Aecastor non socordiam</p>
  <p>Meam in aliquo, Princeps potentißsime, patiar traducier.</p>
  <p>≤line=1805≥ Sed sic animum aegrotum deinde inflammabo cupiditate
  (˂agrotum)</p>
  <p>Auri, vt praeter sacram hanc famen sitiat nihil, nil cogitet,</p>
  <p><note>
    <p><hi rendition="simple:italic">In margine</hi> Cata.</p>
  </note>Nil somniet, nil speret, nil studeat nisi cumulandis</p>
  <p>Numis, vt hunc Mammonam adoret, &amp; vt verum Deum colat.</p>
  <p>An hoc quidquam adiumenti ad hanc quam tu speras victoriam,</p>
  <p>≤line=1810≥ Satana, sit allaturum, pro tua prudentia satis</p>
  <p>Consideras. SATH. Profectò Chremi tu dixti verissimè:</p>
  <p>Quòd nempè pecunias habentes ad nostrum regnum solent</p>
  <p><note>
    <p><hi rendition="simple:italic">In margine</hi> Luc. 18.</p>
  </note>Plerunque ab illo Galilaeo desciscere, hoc ipse quidem</p>
  <p><note>
    <p><hi rendition="simple:italic">In margine</hi> Sept.</p>
  </note>Teste: Faciliùs enim (inquit) esse rudentem traijci</p>
  <p>≤line=1815≥ Foramen acus, quam diuitem ingredi in regnum suum.</p>
  <p>SARX.At sic tamen Satana, vt nos quoque isthaec promoueamus
  &amp;</p>
  <p>Minimè segnes reperiamur: quod vt ne fiat, videris</p>
  <p><note>
    <p><hi rendition="simple:italic">In margine</hi> Cat.</p>
  </note>Me. Ego dapsilem tibi hostem curauero, mollem, festiuum,
  amoenum,</p>
  <p>Vt nil libeat homini minus, tractare quam arma, perpetimque</p>
  <p>≤line=1820≥ In castris excubare. Ego sermone blandulo meas</p>
  <p>≤page=48≥</p>
  <p>Technas viâ exposuero quâlibet, vt vina exotica iuuent,</p>
  <p>Et quidquid ad irritandam vltrò gulam conduxerit. Dein</p>
  <p>Veneres meas, meos Amores inter lilia ac rosas</p>
  <p>Ita eunti ad praelium suggessero, vt non libeat progredi.</p>
  <p>≤line=1825≥ <note>
    <p><hi rendition="simple:italic">In margine</hi> Sep.</p>
  </note>At tute nosti expertus antea creberrimè,</p>
  <p>Quàm ego facili compendio quo suis ad te pellexerim,</p>
  <p>Et quanta millia hominum fecerim nobis mererier,</p>
  <p>Voluptas mea sagena est, qua profectò tetricos diu</p>
  <p>Frustrà omni telorum genere oppugnatos sub iugum tuum</p>
  <p>≤line=1830≥ Tandem subigimus. Porro en has tibi meas
  pedissequas</p>
  <p><note>
    <p><hi rendition="simple:italic">In margine</hi> Senar.</p>
  </note>Dedo, atque hunc contubernalem meum intimum</p>
  <p>Haemum: non prorsus ociosi erunt mihi, HEM. Non</p>
  <p>Erimus Sathana rex. Persuasero, vt, si audire non velit</p>
  <p>Hanc Sarca meam, ambulaturus vti viuus inter mortuos</p>
  <p>≤line=1835≥ Siet, secumque quolibet circumlaturus mortui</p>
  <p>Hominis sepulchrum foetidum. Mihi factum stultissimum</p>
  <p>Videbitur, vt velit ante tempus esse infelix, &amp; mori</p>
  <p>Florente aetate ante annos legitimos: Quin potius dixero,</p>
  <p>Vt curet, quò corpus habeat succi plenum, venas salubres,</p>
  <p>≤line=1840≥ Neruos, musculos, toros: &amp; haec ad diuturnam
  quidem</p>
  <p>Vitam omnia. In rerum siquidem natura nil magis vtile</p>
  <p>Certò probauero, quàm esse &amp; bibere: quòd post hanc vitam
  nihil</p>
  <p>Planè illius futurum erit superstes. SAT. Euge, callide.</p>
  <p>Sic Haeme conuenit probè exequi, vt Casmo &amp; Sarci tuae</p>
  <p>≤line=1845≥ Assiduò seruiat. HA. Dabitur opera, nullus segnitiae
  erit</p>
  <p>Locus. SAT. Vos filiae, quibus artibus instructae eritis, vt
  sciam?</p>
  <p>HYP. Mihi curae erit, se vt alijs praeponat, cedat vti nemini,</p>
  <p>Soli sibi vt placeat, se amet, se curet, alios negligat,</p>
  <p>Contemnat, vexet, verberet, nihil aequi aut iuris habeat,</p>
  <p>≤line=1850≥ Sibi viuat, sibi studeat, nil commodet alijs: perit
  etenim</p>
  <p>Quidquid confertur in alterum. Vt siet curiosa vestis ac</p>
  <p>≤page=49≥</p>
  <p>Porrò sic se in rebus gerat omnibus, vt similem sui putet</p>
  <p>Nullum. Quae cuncta si seruauerit, vt se fore Deum sciat.</p>
  <p><note>
    <p><hi rendition="simple:italic">In margine</hi> Basc.</p>
  </note>Hinc ipsa suggeram, vt minimè patiatur se praestantiorem</p>
  <p>≤line=1855≥ Alium: quin assiduò bonis successibus inuideat
  malus:</p>
  <p>Ad altiora emergentem vt premat lingua &amp; quibus dolis</p>
  <p>Potest. Vt denique virtuti contrarius semper comes</p>
  <p>Laudanda vituperet: quod assequi nequeat, hoc maximè</p>
  <p>Suggillet. APIST. Nulla sed me fortior erit in hoc certamine.</p>
  <p>≤line=1860≥ Nam si stat ille effecero vt cadat, vt nec esse
  caelites,</p>
  <p>Nec inferos credat. Quae crebro sacerdotes in publica</p>
  <p>De Christo concione detonant, ea falsa esse omnia</p>
  <p>Certò asseram, &amp; quam litterae sacrae salutem publicè</p>
  <p><note>
    <p><hi rendition="simple:italic">In margine</hi> Sept.</p>
  </note>Denunciant, curabo ut esse nugas autumet,</p>
  <p>≤line=1865≥ Siculisque gerris vaniora. Hoc si ita homini
  persuasero,</p>
  <p>Quid illi obsecro spei sit reliquum. APOGN. de spe tu Apistia</p>
  <p>G</p>
  <p>Tace, ne falcem in alterius messem immittas. Partes meae</p>
  <p><note>
    <p><hi rendition="simple:italic">In margine</hi> Sept.</p>
  </note>Erunt viriliter contra spem moliri omnia:</p>
  <p>Vt militem isthunc in barathrum meum ingeram mille colubris</p>
  <p>≤line=1870≥ Horrendum, vt vnde aut quâ aut ad quem confugerit,
  incertus siet,</p>
  <p>Vt illius Crucifixi oblitus, nil prorsus spem cogitet:</p>
  <p>Vt inuolutus tenebris plusquam cimmerijs caecutiat</p>
  <p>Totus, &amp; in tempore gratiae hoc grauiter vsque cespitet.</p>
  <p>HAM. Hειc me tibi comitem, si placet, adhibeto, &amp; res
  successerit</p>
  <p>≤line=1875≥ <note>
    <p><hi rendition="simple:italic">In margine</hi> Sept.</p>
  </note>Ex voto. Nanque ô Imperator Sathana, donicum</p>
  <p>Jlli fuerit negotium mecum, frustra victoriam</p>
  <p>De nobis somniat. magna est tuo in regno potentia</p>
  <p>Mea. Sic ego in suaui melle condio virus meum, vt</p>
  <p>Vix ipse sentiat. Sic dulce &amp; facile meum reddo iugum,</p>
  <p>≤line=1880≥ Vt &amp; prementem &amp; duriùs grauantem excutere non
  queat,</p>
  <p>Hinc sit, vti ad extremum cogatur ad Apognoeam labier.</p>
  <p>SYR. Non equidem clam te est ô Sathana, quantum lucri
  accesserit</p>
  <p>≤page=50≥</p>
  <p>Tuo imperio ex Syrene: quom sic Christianos carmine</p>
  <p>Tibi delinitos reddimus, vt nisi se malo alligauerint,</p>
  <p>≤line=1885≥ <note>
    <p><hi rendition="simple:italic">In margine</hi> Catal.</p>
  </note>In hoc mare turbulentum &amp; maximè periculosum</p>
  <p>Praecipitent &amp; desciscant à suo Principe turpissimè.</p>
  <p>Ita cum hoste fecero hoc die. Pol magna sunt &amp; pluria,</p>
  <p>Quae perficit canora vox Syrenis. SATH. ô Nymphae meo</p>
  <p><note>
    <p><hi rendition="simple:italic">In margine</hi> Sept.</p>
  </note>Animo carissimae, mactae nouis virtutibus,</p>
  <p>≤line=1890≥ Vestris laboribus feretis digna praemia. Vos mei</p>
  <p>Satellites quid facturi? PLAN. Sic nota nostra est ars tibi,</p>
  <p>Sic notus est Planus, vt eum socordem aut segnem tibi fore</p>
  <p>Putes? Huc ego sudabo, vt hosti multiplicem seram haeresim,</p>
  <p>(Quòd res ea nostro regno sit multò sanè vtilissima)</p>
  <p>≤line=1895≥ Vt penè nil sit in fidei mysterijs, aut litteris</p>
  <p>Sacris nihil sit proditum, quod ille non vocauerit,</p>
  <p><note>
    <p><hi rendition="simple:italic">In margine</hi> Sept.</p>
  </note>In dubium. Faxo vt de omnibus contendat cum omnibus,</p>
  <p>Sectetur vt nouas opiniones, orthodoxa vel</p>
  <p>Antiqua vti deserat: quae ab Apostolis &amp; Patribus</p>
  <p>≤line=1900≥ Sunt tradita, ut ea partim corrumpat, partim etiam
  negligat,</p>
  <p>Nec aliquem honorem deferat. SATH. Euge, prosperè successerit.</p>
  <p>DIA. Ego calumnijs meis tum deinde apud suos eum</p>
  <p>Esse haereticum praedicabo, nigrum esse, &amp; dignum odijs, merito
  quem</p>
  <p>Caueant omnes, quem proscriptum voueant diris, vt viuere</p>
  <p>≤line=1905≥ Non libeat amplius, Hoc si nequeo, cuncta illius
  insigniter</p>
  <p>Facta in partem rapiam peiorem, vt sycophantam &amp; hypocritam</p>
  <p>Eum cuncti mortales arbitrentur. Ante eius pedes</p>
  <p>Non ociosum erit rete meum, vt audiat nihil suos</p>
  <p>Monitores, vt animo &amp; naturae cum his nymphis obsequi</p>
  <p>≤line=1910≥ Studeat. Viam si dexteram &amp; arctam (quod certo
  certius erit</p>
  <p>Futurum) hic ingredi uelit, mox illinc ad lauam dolis</p>
  <p><note>
    <p><hi rendition="simple:italic">In margine</hi> Sep.</p>
  </note>Pellexero, vt ab inamoenis sentibus diuortat ad</p>
  <p>Nostrum antrum Acediae, vt expositus Cosmi illecebris Carni
  dehinc</p>
  <p>≤page=51≥</p>
  <p>Atque voluptatibus obediat, iaceatque mersus in</p>
  <p>≤line=1915≥ Huiusce Hamaritiae sinu. SATH. Bellissimè et hoc,
  stipendium</p>
  <p>Te dignum à me feres. De te Behemothe nil ego ambigo.</p>
  <p>BEH. Omnis mea confidentia posita est in robore</p>
  <p>Meo, in lumbis meis &amp; his armis, vt horruerit meum</p>
  <p>Ad aspectum. SATH. Nunc igitur, facto opus erit. quisque
  gnauiter</p>
  <p>≤line=1920≥ Quod dixit, exequatur. Hac tu Cosme cum tuis,</p>
  <p>Nos, illac ibimus. COS. Pulchrè &amp; sapienter istud tu mones.</p>
  <p><hi rendition="simple:bold">CHORVS TERTIVS, HEXASTROPHOS.</hi></p>
  <p>Hunc Chorum, Mundi &amp; Carnis pedissequae concinunt.</p>
  <p>Ex lib: Sapientiae. cap. 2.</p>
  <p>Iamb. Trimetri.</p>
  <p>ESt vita nostra perbreuis</p>
  <p>Multis repleta angustijs:</p>
  <p>Contraque mortem pharmacum</p>
  <p>≤line=1925≥ Nullùm valet, quanquam efficax:</p>
  <p>Nec cognitus quisquam fuit,</p>
  <p>Ab inferis qui redierit.</p>
  <p>Et corpus hoc tandem nihil</p>
  <p>Erit nisi extinctus cinis:</p>
  <p>≤line=1930≥ Vt mollis aër disperit,</p>
  <p>Sic se resoluet spiritus.</p>
  <p>Nec quispiam cum tempore</p>
  <p>Nostri memor erit nominis.</p>
  <p>Vt nubium vestigia</p>
  <p>≤line=1935≥ Labetur haec vita omnium:</p>
  <p>Vt nebula dissoluenda erit,</p>
  <p>Calore quae solis liquet.</p>
  <p>Vt cursus est vmbrae leuis,</p>
  <p>Sic tempus hoc vitae perit.</p>
  <p>≤line=1940≥ Ergo sodales commodis</p>
  <p>Fruamur his praesentibus.</p>
  <p>Aetate, dum haec est florida,</p>
  <p>Vtamur vsque gnauiter.</p>
  <p>Nos Venere, Iaccho &amp; balsame</p>
  <p>≤line=1945≥ Multo imbuamur, dum iuuat.</p>
  <p>Rosis coronemus caput</p>
  <p>Nostrum priusquam marceant.</p>
  <p>Per omne pratum &amp; compitum</p>
  <p>Luxuria nostra transeat,</p>
  <p>≤line=1950≥ Donec libebit carpere</p>
  <p>Violas, rosas &amp; lilia.</p>
  <p>Sit nullus exors gaudij,</p>
  <p>Quisque affluat salibus, iocis.</p>
  <p>Vbique linquamus nouae</p>
  <p>≤line=1955≥ Symbola aliqua petulantiae.</p>
  <p>Cunctis enim mortalibus</p>
  <p>Haec sola sors &amp; portio est.</p>
  <p>≤page=52≥</p>
</div>
<div type="level1" xml:id="actvs-qvarti-scena-prima.">
  <head>41. ACTVS QVARTI, SCENA PRIMA.</head>
  <p>Cum legis perfectio sit caritas, docetur primo de caritate Dei,
  quod est in lege praeceptum maximum.</p>
  <p>Trimetri Iambici</p>
  <p>Agape, Graphe, Pistis, Elpis, Miles, Timotheus, Hypomone.</p>
  <p>EDoctus es iam vtcunque, Christi ô Miles, in</p>
  <p>His quae tuam spectant salutem: sed tamen</p>
  <p>≤line=1960≥ Videsis huc oculos animumque intenderis</p>
  <p>Tuum, vnde lex &amp; cuncta militiae tuae</p>
  <p>Dependent vaticinia: hoc est, vt diligas</p>
  <p>Dominum Deum tuum prae rebus omnibus</p>
  <p><note>
    <p><hi rendition="simple:italic">In margine</hi> Scaz.</p>
  </note>Humanis, illae siue in orbe sint siue</p>
  <p>≤line=1965≥ Extra orbem hunc, vt nihil tam gratum habeas, amori</p>
  <p>Illius quod non postposueris. Hunc piè</p>
  <p>Reuerearis, ad hunc cum timore subleues</p>
  <p>Oculos tuos, spectes vt vnicam illius</p>
  <p>Voluntatem ac gradiaris in beneplacito</p>
  <p>≤line=1970≥ <note>
    <p><hi rendition="simple:italic">In margine</hi> Hyp.</p>
  </note>Ipsius, illhic sponsus tuus esto, amore cuius</p>
  <p><note>
    <p><hi rendition="simple:italic">In margine</hi> Cant. 2.</p>
  </note>Tu langueas: quiescat inter vbera</p>
  <p><note>
    <p><hi rendition="simple:italic">In margine</hi> Ibid. 1.</p>
  </note>Tua velut fasciculus myrohae, vt non tu quidem,</p>
  <p><note>
    <p><hi rendition="simple:italic">In margine</hi> Galat. 2.</p>
  </note>Sed ille in te viuat, vti nec gladius, maris</p>
  <p><note>
    <p><hi rendition="simple:italic">In margine</hi> Philip. 3.</p>
  </note>Nec vnda, nec flamma aut quoduis malum ingruens</p>
  <p>≤line=1975≥ Te ab eius caritate separet. Hoc ita</p>
  <p>Si sit, erit fortitudo tua, &amp; miserebitur</p>
  <p><note>
    <p><hi rendition="simple:italic">In margine</hi> Ioan. 14.</p>
  </note>Tui, atque eius praecepta seruabis fideliter,</p>
  <p>Ac te vicissim diliget. Hunc (inquam) Deum</p>
  <p>Ex totis viribus tuis, ex pectore &amp;</p>
  <p>≤line=1980≥ Ex mente tota amato, quòd curam tui</p>
  <p>Velut benignus pater habeat semper: prior</p>
  <p><note>
    <p><hi rendition="simple:italic">In margine</hi> Ioan. 3.</p>
  </note>Quòd te adeò dilexerit, ut causa etiam tua</p>
  <p><note>
    <p><hi rendition="simple:italic">In margine</hi> Octon.</p>
  </note>Huc miserit gnatum suum vnicum atque dilectissimum:</p>
  <p><note>
    <p><hi rendition="simple:italic">In margine</hi> Esa. 53.</p>
  </note>Qui cum careret omni peccato, tuas</p>
  <p>≤line=1985≥ Iniquitates ipse pertulit, vt si ei</p>
  <p>Fidas, non hostibus occumbas tuis, verum</p>
  <p>Victoria parta vitam obtineas in aeuum.</p>
  <p><note>
    <p><hi rendition="simple:italic">In margine</hi> Scaz.</p>
  </note>GRAP. Hoc illud est, cur tot tibi beneficia</p>
  <p>Dei enumero, (qui te non aliter ac suos (˂enurabro)</p>
  <p>≤line=1990≥ Gallina pullos confouet atque congregat</p>
  <p>Sub vmbra alarum) vt hunc vicissim ames, nihil</p>
  <p>Quòd ille pro omnibus abs te aliud reposcat. Hic</p>
  <p>Se tibi Deum fecit, non vt in hac modò</p>
  <p>Vita tibi omnia vltro benefacere velit,</p>
  <p>≤line=1995≥ Sed &amp; futuram ac sempiternam spondeat</p>
  <p>Si se solum ames, beatitudinem. MIL. Ergo</p>
  <p><note>
    <p><hi rendition="simple:italic">In margine</hi> Troch.</p>
  </note>Mea Graphe neutiquam ab latere meo abierit</p>
  <p>Agape mea, mea Caritas, calore cuius</p>
  <p><note>
    <p><hi rendition="simple:italic">In margine</hi> Hyp.</p>
  </note>Perurat intima spiritus, liquescat vt</p>
  <p>≤line=2000≥ Anima mea non aliter ardore solis ac</p>
  <p>Cera fluit. TIMOTH. Porro attende. Nondum adhuc habes,</p>
  <p>≤page=53≥</p>
  <p>Quaenam haec tua Agape sit, que in hoc bello tibi</p>
  <p>Potens erit, quibusque constet dotibus.</p>
  <p>GR. Nondum tu habes ò Christiane Miles: at</p>
  <p>≤line=2005≥ Nisi pro se potius loqui velit Agape,</p>
  <p>Edisseram, quae hîc nosse porrò debeas.</p>
  <p>AGAP. Rectè quidem ò Graphe: quòd de me plurima</p>
  <p>Tibi indidit pater meus. GRAP. Meritissimè.</p>
  <p>Nam inter alias gnatas tu Caritas ei</p>
  <p>≤line=2010≥ Multò carissima es. Proinde Miles ò</p>
  <p>Christi, Dominus dirigat cor tuum ad Agapèn</p>
  <p>Hanc in Dei dilectionem &amp; proximi.</p>
  <p>Siquidem Deus ipse Caritas est: qui manet</p>
  <p>In caritate, manet is in Deo &amp; Deus</p>
  <p>≤line=2015≥ Jn eo. Qui diligit Deum, hic est cognitus</p>
  <p>Ab illo &amp; solus seruat legem ipsius.</p>
  <p>Non huic molestum est dura &amp; aspera perpeti</p>
  <p>Et debitam obedientiam praestare ei</p>
  <p>Quem amat. Non ille seruiet ad oculum hominis,</p>
  <p>≤line=2020≥ Sed in vnius Dei beneplacito ac lege</p>
  <p>Promtus &amp; alacer vsque ambulabit. Quod iubet</p>
  <p>Is, continuò facesserit, vt nomen Dei</p>
  <p>Sui sanctè colatur in omnibus. Dabit</p>
  <p>Eleemosynam suam in occulto, vt vel nesciat</p>
  <p>≤line=2025≥ Sinistra, quantum dextera porrexerit. Vt in</p>
  <p>Occulte ieiunet, studebit alacriter,</p>
  <p>Vt &amp; oraturus patrem in spiritu, abditus</p>
  <p>In intimo conclaui vix oculos suos</p>
  <p>Cum publicano tollat in caelum, quód &amp;</p>
  <p>≤line=2030≥ Eundem vt filius timebit. Congeret</p>
  <p>Nullas opes, nisi quas aerugo aut tineae</p>
  <p>Nihil corrumpunt, quas non fures surpiunt.</p>
  <p>Nam nouit hoc, non fieri posse vt seruiat</p>
  <p>Dominis duobus, alterum quin oderit,</p>
  <p>≤line=2035≥ <note>
    <p><hi rendition="simple:italic">In margine</hi> Scaz.</p>
  </note>Et alterum amauerit. Jta tu quidem Miles</p>
  <p>Vt viuas, facito. Ama Deum imprimis tuum.</p>
  <p>Huc omnia, quae ages, spectent, vt quem videris</p>
  <p>Nunquam Christum praeter alia omnia diligas.</p>
  <p>Deus tuus fortis sanè est, Zelotypus ac</p>
  <p>≤line=2040≥ Misericors his in millia, se qui diligunt,</p>
  <p>Suaque qui iussa perpetim seruant rata:</p>
  <p>Qua in re tota eius consistit dilectio.</p>
  <p>Aures nihil radat tuas, quòd dixerim</p>
  <p>Ipsum Zeloten: quum ille Deus &amp; mitis pater</p>
  <p>≤line=2045≥ In te mariti personam vltrò sumserit.</p>
  <p>Credas tibi cum illo coniugium esse stabile,</p>
  <p>Qui te viro vni desponsauit, vt nihil</p>
  <p>Grauius ferat, quàm si videat animum tuum,</p>
  <p>Hoc est, suae vxoris procliuem tendere</p>
  <p>≤line=2050≥ Ad aliquem riualem. Atque hoc tantò indignius</p>
  <p>Fert, quantò ille est maritus sanè castior</p>
  <p>Ac sanctior. Quare te sanctum fore iubet,</p>
  <p>Vt ipse sanctus est. Audisti ex me satis</p>
  <p>Jntus, quam prostituta queritur saepius</p>
  <p>≤line=2055≥ Pudicitiae gentem illam Iudaicam, suam</p>
  <p>≤page=54≥</p>
  <p>Olim vxorem carissimam, vt &amp; adulteram</p>
  <p>Appelliret. Itaque vt ille in te fidelis ac</p>
  <p>Veri mariti officijs fungitur: abs te ita</p>
  <p><note>
    <p><hi rendition="simple:italic">In margine</hi> 2. Sept.</p>
  </note>Vicissim amorem &amp; castitatem coniugij tui</p>
  <p>≤line=2060≥ Stipulatur, se solum vt ames &amp; solum timeas
  velut</p>
  <p>Dominum exemplo Sarae, ne tandem animam tuam</p>
  <p>Sathanae, libidini &amp; cupiditatibus</p>
  <p>Foedis stuprandam vllo prostituas tempore.</p>
  <p>Ad hoc enim ante omniae militiae symbola</p>
  <p>≤line=2065≥ Tuae doceris, vt per hanc Agapen Deum</p>
  <p>Tuum ex toto corde &amp; anima, totisque viribus</p>
  <p>Ames. Quo certè praecepto non aliud est</p>
  <p>Maius. fons hic est &amp; principium, ex quo fluunt.</p>
  <p>Reliqua. Nam hoc si est, coram illo nullos tu Deos</p>
  <p>≤line=2070≥ Habebis alienos: nullum facies tibi</p>
  <p>Sculptile vel simulachrum, quod vel prorsus colas,</p>
  <p>Vel adores: non vanè vsurpabis illius</p>
  <p>Nomen, vti quod sanctum ac diuinum est, tuo</p>
  <p>Ore &amp; opere prophanum reddas: Non sabbati</p>
  <p>≤line=2075≥ Diem violabis, illo vt faxis quippiam</p>
  <p>Operis. Proin hinc venies ad notitiam Dei</p>
  <p>Veram vocatus ê tenebris in admirabilem</p>
  <p>Lucem suam, vt quàm sit benignus, sentias:</p>
  <p>Vt in agnitione &amp; gratia Ducis tui</p>
  <p>≤line=2080≥ Iesu Christi crescas: vt ex hoc scias, eum</p>
  <p>Quod noueris, si praecepta eius sedulò</p>
  <p>Serues: quod cunctos velit homines seruarier</p>
  <p>Et ad agnitionem veritatis peruenire.</p>
  <p>Hinc venies ad Dei timorem, vti timeas</p>
  <p>≤line=2085≥ Jpsum &amp; des illi honorem: vt perficias tuam</p>
  <p>Salutem cum timore ac cum tremore, quòd</p>
  <p>Sua is pro beneuolentia facit vt velis</p>
  <p>Et efficias. Hinc venies ad modestiam,</p>
  <p>Vt humilieris sub manu Dei potenti,</p>
  <p>≤line=2090≥ Ac te extollat cùm oportunum fuerit: Deo</p>
  <p>Vt subditus esse discas &amp; resistere</p>
  <p>Diabolo. Hinc certò venies ad hanc Pistin, vt</p>
  <p>Fortis queas resistere, vt haec per Caritatem</p>
  <p>Operetur, quòd praecepti finis Caritas</p>
  <p>≤line=2095≥ Sit ex animo puro atque ex conscientia</p>
  <p>Bona, fideque non simulata. Hinc dein</p>
  <p>Venies ad pietatem in Deum, ut eam tu in Agapae hac</p>
  <p>Pedissequa Hypomone praestes: vt sic Deum</p>
  <p>Colas, illi vt placeas cum religione summa</p>
  <p>≤line=2100≥ Atque reuerentia. Hinc venies ad spem quoque</p>
  <p>Certius, in eam vt, quae ad te defertur, gratiam</p>
  <p>Speres, habeasque spem fixam in viuo Deo.</p>
  <p>Hinc denique venies, vt spernas terrestria,</p>
  <p>Vt glorieris solum in Iesu Principe</p>
  <p>≤line=2105≥ Tuo, vt in hoc quaeras gaudium &amp; pacem feras,</p>
  <p>Vt in Cruce Patientiam hanc habeas tibi,</p>
  <p>Ac desiderium aduentus tui Ducis.</p>
  <p>AGA. Haec tu omnia per me Caritatem in principem</p>
  <p>Tuum Iesum ac Patrem caelestem dubio procul</p>
  <p>≤line=2110≥ <note>
    <p><hi rendition="simple:italic">In margine</hi> Troch.</p>
  </note>Obtinebis, vt frustra lacesserint te</p>
  <p>Hostes. MIL. Graphe diuina, quam dulcis tua</p>
  <p>Vox est meis in auribus? Tua labia</p>
  <p>≤page=55≥</p>
  <p>Fauum distillant: mel linguae &amp; lac inest tuae.</p>
  <p>GRA. Euge ergò dic vti te osculetur osculis</p>
  <p>≤line=2115≥ Oris sui, vt te ad se trahat. ipsum curriculo</p>
  <p>Vt insequare. Ducet ille te in sua</p>
  <p>Penetralia, vbi exultabis ac laetabere,</p>
  <p>Suosque amores praedicabis optimo</p>
  <p>Vino praestantiores ELP. Sis iam tu nihil</p>
  <p>≤line=2120≥ <note>
    <p><hi rendition="simple:italic">In margine</hi> Sep.</p>
  </note>De quapiam re sollicitus, sed conijce</p>
  <p>Curam omnem in illum, cui tu curae eris. HIP. Vide</p>
  <p>O Miles, vt in Domina mea (sicut modò</p>
  <p>Hortata sum intus) in tribulationibus</p>
  <p>Et anxietatibus persistas gnauiter.</p>
  <p>≤line=2125≥ Isthanc habeto Spem &amp; per me Patientiam</p>
  <p>Solabitur te Dux tuus Christus. PIST. nihil</p>
  <p>Verere (fidito) ipse te solabitur</p>
  <p>TIM.O quam beatus eris, nymphis si instructus his</p>
  <p>Ad bellum ieris, victoriamque de hostibus</p>
  <p>≤line=2130≥ <note>
    <p><hi rendition="simple:italic">In margine</hi> Senar.</p>
  </note>Tuis reportaueris. MIL. At ò Dominae animo</p>
  <p>Meo optatissimae, pro beneuolentia</p>
  <p>Erga me vestra nunquam gratias queo</p>
  <p>Dignas agere. faxit tamen Princeps meus,</p>
  <p>Vobis vicissim vt eueniant laeta omnia.</p>
</div>
<div type="level1" xml:id="actvs-iiii-scena-secvnda.">
  <head>42. ACTVS IIII, SCENA SECVNDA.</head>
  <p>Nunc dilectionis pars altera explicatur, quae est erga
  proximum.</p>
  <p>Vt superioris.</p>
  <p>Agape, Graphe etc. quę in pręcedenti scena.</p>
  <p>≤line=2135≥ SEd quamlibet partim ex me, partim ex hac Graphe</p>
  <p>Acceperis meorum dogmatum quidem</p>
  <p>Partem potiorem, quae erit in militia tua</p>
  <p>Praeceptum maximum: tamen etiam alterum est</p>
  <p>JIsti simile, quod inter tua symbola loco</p>
  <p>≤line=2140≥ Secundo ponitur, neque istud tu potes</p>
  <p>Negligere Christi ó Miles, si victoriam</p>
  <p>Speras. Ac si mihi quidem fidem</p>
  <p>Habes, nihil quae docuimus hactenus, tibi</p>
  <p>Profuerint, &amp; prorsus vanum fuerit prius</p>
  <p>≤line=2145≥ Praeceptum, nisi fideliter hoc adiunxeris</p>
  <p>Illi. Per hoc etenim, quod restat adhuc tibi,</p>
  <p>Illud prius de caritate Dei &amp; tua</p>
  <p>Omnia probantur. Quare aduerte etiam modó ad</p>
  <p>Hoc: Diliges vt teipsum proximum tuum.</p>
  <p>≤line=2150≥ Quod, inquit ipse Dux tuus, si feceris,</p>
  <p>Viues. Adeo autem hoc est tibi necessarium,</p>
  <p>Vt nisi perinde proximum dilexeris</p>
  <p>Ac teipsum, frustra te esse Christi militem</p>
  <p>Dicas. Quin hinc cognoscent te adscriptum illius</p>
  <p>≤line=2155≥ Jn militiam, si proximum tuum amaueris.</p>
  <p>Nam quae dudum didicisti, te vt totum abneges,</p>
  <p>Tuis te exuas affectibus ac ducem</p>
  <p>≤page=56≥</p>
  <p>Christum secteris, nequicquam conaberis</p>
  <p>Efficere, nisi dilectionem hanc proximi</p>
  <p>≤line=2160≥ Sis assecutus. Quomodo renunciaueris</p>
  <p>Tibi, vt totum te alijs addicas, si tibi</p>
  <p>Non adsit isthaec Caritas? Et quomodo</p>
  <p>Iniuriam illatam aequanimiter perferes</p>
  <p>Sine illa caritate? Christus dux tuus (˂Cristus)</p>
  <p>≤line=2165≥ Iubet, vt si in dexteram ques malam impegerit</p>
  <p>Tibi colaphum, obuertas ei quoque alteram:</p>
  <p>Et si quis in ius te traxerit, vt auferat</p>
  <p>Tibi tunicam, vt concedas etiam illi togam:</p>
  <p>Si te cogerit quis ad vnum miliare,</p>
  <p>≤line=2170≥ Jpsum vt comiteris vel ad duo. Haec tu Miles ò</p>
  <p>Christi quopacto feceris sine caritate</p>
  <p>Hac proximi? Nam Caritas (nunc me vide,</p>
  <p>Vt qualis sim pernoscas etiam verius)</p>
  <p>Est patiens &amp; benigna, non illa inuidet,</p>
  <p>≤line=2175≥ Non est temeraria, non tumet, non turpiter</p>
  <p>Se aut vitiose gerit, sibi ipsi non studet,</p>
  <p>Non irritatur, non malignè cogitat,</p>
  <p>Non gaudet iniusticia, at veritate:</p>
  <p>Omnia perfert, credit, sperat atque sustinet,</p>
  <p>≤line=2180≥ Nunquam illa intercidit. Ex quibus consideras</p>
  <p>Quomodo omnia proximi causa toleranda sint</p>
  <p>Vt &amp; sciamus nos vnius corporis</p>
  <p>Omnes inter nos esse membra, nullum vti</p>
  <p>Sit quod suam facultatem sibi habeat, aut</p>
  <p>≤line=2185≥ Jn vsum priuatum applicet, sed transferat</p>
  <p>Ad socia membra. Vnde tibi credas neminem</p>
  <p>Esse, nihil ad te quem attinere existumes.</p>
  <p>Nullus adeò sit extraneus, ignotus, miser,</p>
  <p><note>
    <p><hi rendition="simple:italic">In margine</hi> Cata.</p>
  </note>Vilis, contemtibilis, indignus, tu cui</p>
  <p>≤line=2190≥ Non benefacere tenearis, quem non (pessimè licet</p>
  <p>Affectus ab hoc sis) intimè etiam diligas.</p>
  <p>Imo quo quisque miserior est atque abiectior,</p>
  <p>Hoc tu illum tibi magis esse proximum arbitrabere.</p>
  <p>Exemplo sit samarites ille, vulnera</p>
  <p>≤line=2195≥ Qui seminecis viri obligauit, &amp; in suum</p>
  <p>Iumentum reposuit. Hanc abs te Princeps tuus</p>
  <p>Dilectionem postulat, vt vitam suam</p>
  <p><note>
    <p><hi rendition="simple:italic">In margine</hi> Scaz.</p>
  </note>Sequare, qui animam tradidit suam vel pro</p>
  <p>Inimicis: caritate qua maior fuit</p>
  <p>≤line=2200≥ <note>
    <p><hi rendition="simple:italic">In margine</hi> Sept.</p>
  </note>Nulla, vt patrem etiam orauerit pro persequentibus</p>
  <p>Et affligentibus se. Hoc enim est Regis tui</p>
  <p>Edictum maximum, vt vel inimicos tuos</p>
  <p>Ames, vt bene preceris illis, qui mala</p>
  <p>Tibi imprecantur: vt benefacias tuis</p>
  <p>≤line=2205≥ Maleuolis, atque ores pro te laedentibus,</p>
  <p>Et insectantibus, vt verè filius</p>
  <p>Sis patris caelestis, qui solem oririer</p>
  <p>Suum sinit super malos iuxta ac bonos,</p>
  <p>Qui iustos iniustosque perinde compluit.</p>
  <p>≤line=2210≥ Nam nulla erit merces tibi, si diligas</p>
  <p>Tuos amicos, ac fratrem tantummodò</p>
  <p>Salutes, quod vel publicani factitant.</p>
  <p>Sed hεῖc te oportet esse, perfectum velut</p>
  <p>≤page=57≥</p>
  <p>Pater caelestis ipse, qui ex aequo omnibus</p>
  <p>≤line=2215≥ Benefacit, quique ob hoc nos diligit prior.</p>
  <p>Didicisti opinor ex Graphe, quemadmodum</p>
  <p>Humaniter ages cum omnibus, vt siquidem potest</p>
  <p>Fieri, pacem cum proximis habeas tuis.</p>
  <p>Si quispiam in te fors aliquid deliquerit,</p>
  <p>≤line=2220≥ <note>
    <p><hi rendition="simple:italic">In margine</hi> Scaz.</p>
  </note>Ignoscito, nec semel aut septies tantùm,</p>
  <p>Verum vel septuagies septies, tibique</p>
  <p>Erit Deus placabilis. Hoc vis, &amp; procul</p>
  <p>Dubio impetras, quoties non simulatè &amp; animo</p>
  <p>Ficto precaris, vt tibi tua debita</p>
  <p>≤line=2225≥ <note>
    <p><hi rendition="simple:italic">In margine</hi> Octon.</p>
  </note>Remittantur velut remittis debitoribus tuis.</p>
  <p><note>
    <p><hi rendition="simple:italic">In margine</hi> Scaz.</p>
  </note>Scis quomodo punitus ille seruus sit,</p>
  <p>Cui quùm dominus commissa remisisset, nihil</p>
  <p>Conseruuli sui misertus est. Jtaque</p>
  <p>Alijs delicta ex animo condonaueris,</p>
  <p>≤line=2230≥ Adeò vt si ad aram oblaturus munus tuum,</p>
  <p>Fueris recordatus fratrem tuum habere, quod</p>
  <p>De te queratur, ad aram linquas munus, ac</p>
  <p><note>
    <p><hi rendition="simple:italic">In margine</hi> Scaz.</p>
  </note>Prius reconciliere cum tuo fratre.</p>
  <p>Nulli temerè irascitor: omnibus (in te quidem</p>
  <p>≤line=2235≥ Quantum fuerit) benefacito: pro certo enim</p>
  <p>Hoc speras, qua mensus fueris mensura, eadem</p>
  <p>Tibi fore remetiendum. Postremò ecce me,</p>
  <p>Si ad optatum venire stipendium expetis,</p>
  <p>Amato proximum tuum vt teipsum, ac satis</p>
  <p>≤line=2240≥ Obtemperaueris quae in lege Dux tuus</p>
  <p>H</p>
  <p>Praescripserit. Nam non furaberis, neque</p>
  <p>Moechaberis, neque alieni quidquam appetes,</p>
  <p>Nec alterum falles, aut in contractibus</p>
  <p>Circumuenies, nec dices testimonium</p>
  <p>≤line=2245≥ Falsum. Ac porrò istaec vt dicta generaliùs</p>
  <p>Queant videri, accipe quae speciatim quoque</p>
  <p>Per me tibi facienda discas, ingredi</p>
  <p>Vt sempiternam vitam possies. Dato</p>
  <p>Esurientibus panem, ac sitientibus</p>
  <p>≤line=2250≥ Potum: Hospites &amp; peregrinos humaniter</p>
  <p>Excipito: nudos conuestito: debiles</p>
  <p>Aegrosque visito: vinctos in carcere</p>
  <p>Solator, omnibus vt subuenias ac feras</p>
  <p>Opem, premit quoscunque aliqua sarcina grauis.</p>
  <p>≤line=2255≥ Tu Lazarum iacentem ad ostium tuum</p>
  <p>Ne ab aedibus expellito: Tu prorsus neminem</p>
  <p>Quamuis miserum &amp; aerumnosum contemnito:</p>
  <p>A purulentis vlceribus aut sordibus</p>
  <p>Fratris tui ne horrescito. Nam eiusmodi</p>
  <p>≤line=2260≥ Quidquid minimo fratrum tuorum feceris,</p>
  <p>Fecisse te scito Christo Duci tuo,</p>
  <p>Et possidebis regnum, ab orbe condito</p>
  <p>Tibi paratum. MIL. O mea Agape, ô carissima</p>
  <p>Mihi Caritas, adsis mihi in certamine,</p>
  <p>≤line=2265≥ Vt amore inebriatus tuo nulla iacula</p>
  <p>Ab hostibus in me excussa metuam AGAP. Ego, si voles,</p>
  <p>Semper tibi adero. PIST. Fide Miles, spiritum</p>
  <p>Amoris habebis è supernis à patre</p>
  <p>≤page=58≥</p>
  <p>Tuo caelesti, à quo omne donum defluit.</p>
  <p>≤line=2270≥ Spem pone in Christum principem, qui tibi lubens</p>
  <p>Jmpertit spiritum suum, á quo Caritas</p>
  <p>Illhaec proficiscitur. GRAP. Sanè tu neutiquam</p>
  <p>Hanc negligas, sed vel primariam fore</p>
  <p>Jn militia tua vniuersa existimes.</p>
  <p>≤line=2275≥ Huc te vocat Paulus, alijque Principis</p>
  <p>Tut ministri, vt Christum ipsum taceam interim.</p>
  <p><note>
    <p><hi rendition="simple:italic">In margine</hi> Scaz.</p>
  </note>Hanc caritatem vt ante omnia habeas cura:</p>
  <p>Nam multitudinem ipsa peccatorum operit.</p>
  <p>Si &amp; hominum &amp; angeloru tu linguis loquare</p>
  <p>≤line=2280≥ Nec Caritate praeditus sis, aes eris</p>
  <p>Resonans, ac veluti cymbalum vsque tinniens.</p>
  <p>Et si vt propheta noueris arcana omnia,</p>
  <p>Omnemque scientiam teneas: ac si fide</p>
  <p>Adeo omni praeditus sis, vt vel transferas</p>
  <p>≤line=2285≥ Montes, sed caritate tamen non praeditus</p>
  <p>Sis, certè nihil es. Et si in pauperum cibos</p>
  <p>Distribuas (quod alicubi vult Dominus Iesus) omnes</p>
  <p>Tuas facultates, tradasque corpus hoc</p>
  <p>Tuum comburendum, &amp; non praeditus sies</p>
  <p>≤line=2290≥ Hac Caritate, profectò nihil tu proficis.</p>
  <p>Tum demum in luce manseris, si diligis</p>
  <p>Fratrem tuum. Nam &amp; hinc scies migrasse te</p>
  <p>A morte ad vitam, si fratres amaueris</p>
  <p>Tuos. Qui non amat fratrem, in morte is manet:</p>
  <p>≤line=2295≥ Quòd qui fratrem suum odit, ille homicîda sit.</p>
  <p>Atqui didicisti ex me satis. esse neminem</p>
  <p>Homicîdam, qui manentem in se vitam habeat. Hinc</p>
  <p>Amori huic obligatus es: quoniam vt &amp; ille</p>
  <p>Animam suam pro vobis posuit, ita quoque</p>
  <p>≤line=2300≥ Tu debes (si necesse erit) pro fratribus</p>
  <p>Tuam impendere animam. Hoc satis olim (vt vel alios</p>
  <p>Mittam) declarauit Moses, qui pro suo</p>
  <p>Populo, vt seruaretur, voluit expungier</p>
  <p>De libro vitae. Jam si possides opes</p>
  <p>≤line=2305≥ Aliquas, videasque fratrem egere, vt huic nihil</p>
  <p>Subuenias, quî potest fieri, vt in te Dei</p>
  <p>Sit Caritas? Qui ab se Deum amari dictitat,</p>
  <p>Odit tamen fratrem suum, mendax quidem est:</p>
  <p>Nam qui suum fratrem, quem vidit, non amat,</p>
  <p>≤line=2310≥ Quem non vidit Deum, quî amare possiet?</p>
  <p>Atque hoc peaeceptum ab ipso habes, vt qui Deum</p>
  <p>Amat, suum etiam fratrem amet. Filiole mi,</p>
  <p>Non verbis aut lingua, sed veritate ames</p>
  <p>Ac reipsa. Talis enim amor à Deo est. imò</p>
  <p>≤line=2315≥ Deus ipse caritas est: si persistis in</p>
  <p>Ea, in Deo manes, atque ipse in te. Et quidem</p>
  <p>In hoc Dei erga te patuit amor, suum</p>
  <p>Quòd vnicum gnatum in mundum misit, per hunc</p>
  <p>Vt viuas. Si ergo sic Deus te amauerit,</p>
  <p>≤line=2320≥ <note>
    <p><hi rendition="simple:italic">In margine</hi> Sept.</p>
  </note>Vt miserit gnatum suum piaculum tuis</p>
  <p>Pro sceleribus, age vicissim proximos tuos</p>
  <p>≤page=59≥</p>
  <p>Ames. Hoc si fit Deus (vt dixi) in te manet,</p>
  <p>Erisque perfecto eius amore praeditus.</p>
  <p>Non fictus aut simulatus amor sit. Nemini</p>
  <p>≤line=2325≥ Tu quidquam debeas, nisi vt alios ames:</p>
  <p>Nam quisquis diligit alterum, is perfunctus est</p>
  <p>Jam lege. Nimirum hεic si adhuc quod aliud est</p>
  <p>Praeceptum, id in hoc dicto totum complectitur:</p>
  <p>Amato proximum, vt teipsum. Nam Caritas</p>
  <p>≤line=2330≥ Non alteri malefacit. Quare sit fides</p>
  <p>Tua per hanc operans, vt per hanc inseruias</p>
  <p><note>
    <p><hi rendition="simple:italic">In margine</hi> Hyp.</p>
  </note>Alijs, cuique vt soluas, quod debes: tributum,</p>
  <p>Cui tributum: cui metum, metum: cui</p>
  <p>Vectigal, vectigal: cui honorem, honorem. Ita</p>
  <p>≤line=2335≥ <note>
    <p><hi rendition="simple:italic">In margine</hi> Iacob. 2.</p>
  </note>Tu regiam perfeceris legem, atque eam</p>
  <p>Vno verbo comprehenderis, si proximum</p>
  <p>Amaueris. In hac itaque Caritate fac</p>
  <p>Vsque ambules, quomodo dilexit te tuus</p>
  <p>Christus prior. Et vt nescius minimè sies,</p>
  <p>≤line=2340≥ Si propter esum tristetur frater tuus</p>
  <p>Aut ob aliquod factum aliud, cuius causa tu</p>
  <p>Sis, non iam ex Caritate te geris. Alios</p>
  <p>Ad hanc quoque prouocabis &amp; ad opera bona,</p>
  <p>Vt vndequaque studeas Principi tuo</p>
  <p>≤line=2345≥ Placere, quomodo multos fecisse satis ex</p>
  <p>Me quoque voles, audiueris. MIL. O si iam mihi [quoque ??BB]</p>
  <p>Detur, benigna Caritas, signa vt tua</p>
  <p>Ceu stigmata altiùs meo animo impressa sint,</p>
  <p>Vt in alios opera exercere possiem.</p>
  <p>≤line=2350≥ Tua AGAP. Erit vbilibet vt praestes ista omnia.</p>
  <p>TIMOT. Non deerunt, cui facias bene: hanc sectare sic</p>
  <p>Tamen, vt sit personarum nulla acceptio,</p>
  <p><note>
    <p><hi rendition="simple:italic">In margine</hi> Iacob. 2.</p>
  </note>Namque hoc siet peccatum. PIST. Nunc armis nouis</p>
  <p>Ornetur verè vt miles Christi appareat.</p>
  <p>≤line=2355≥ GRAP. Nunc induat arma lucis &amp; iusticiae contra
  Principes</p>
  <p>Tenebrarum, vt nostra ope ijs resistat fortiter</p>
  <p>ELP. Eamus, istaec adferamus. TIM. Res monet.</p>
</div>
<div type="level1" xml:id="actvs-qvarti-scena-tertia.">
  <head>43. ACTVS QVARTI, SCENA TERTIA.</head>
  <p>Ad arma lucis exhorrescunt daemones.</p>
  <p>Iamb. Senarii.</p>
  <p>Diabolus, Planus, daemones.</p>
  <p>QVid nunc agimus miseri? PLA. Quid stupide? DIA. Habarde, tu</p>
  <p>Brutissime, men stupidum voces? PLA. Daemon miser</p>
  <p>≤line=2360≥ <note>
    <p><hi rendition="simple:italic">In margine</hi> Scaz.</p>
  </note>Tace, vel hac ego te fuscina totum</p>
  <p>Discerpsero? DIAB. Iamne tu meloqui prohibeas.</p>
  <p>Quin comprime has nates olidas, inquam, tuas:</p>
  <p>Thus istud alijs spargito. DI. Haha he, senseras?</p>
  <p>Nasutus es. Sed nunc quid agimus omnium</p>
  <p>≤line=2365≥ Miserrimi? PLA. Quid tu meticulose trepidas</p>
  <p>Vt penè per posticum istuc animam tuam</p>
  <p>Exhales? DIA. Arma sonat, arma adfert quae nimis</p>
  <p>Ego horreo. PLA. Hem buttubata cacala, tun’</p>
  <p>Horres ad armorum strepitum? vae tergori</p>
  <p>≤line=2370≥ Hoc si resciscat Sathanas. DIA. Metuo ne meum</p>
  <p>≤page=60≥</p>
  <p><note>
    <p><hi rendition="simple:italic">In margine</hi> Sept.</p>
  </note>Hoc rete sit frustraneum futurum. PLA. O morio</p>
  <p>Stupidissime, quam istoc bardocucullo dignus es?</p>
  <p>DIA. Hei, hei, rides nefande impostor? PLA. Improbe,</p>
  <p>Daemon sceleste, te fodiam, nisi caueris.</p>
  <p>≤line=2375≥ DIA. Tibi mox versipellis, nequam, istoc reti</p>
  <p>Gulam obstrinxero, vti si quid animae fors tibi</p>
  <p>Quoque insit, amittas per inferiorem gutturem.</p>
  <p>PLAN. Vt tum istud excipias tuis his faucibus.</p>
  <p>DIA. Phoy, tu vora sceleste quod cani excidit.</p>
  <p>≤line=2380≥ PLAN. Has mande ficos, quas tibi decerpsi ex equo.</p>
  <p>DIA. Trifurcifer mecum fuge hinc fuge hinc, fuge,</p>
  <p>Hostis aderit, crepant fores. nos conspici</p>
  <p>Hoc schemate nolim. PLA. Tu me iam propè territas</p>
  <p>Fuge ad Sathanam, timide fuge, fuge, etiam fuge.</p>
</div>
<div type="level1" xml:id="actvs-iiii-scena-qvarta">
  <head>44. ACTVS IIII, SCENA QVARTA</head>
  <p>Armatur Miles, fitque progressus maior ad ipsam epithasin,</p>
  <p>Vt superiores.</p>
  <p>Graphe, Miles, Timótheus, Elpis, Hypomone, Agape, Pistis.</p>
  <p>≤line=2385≥ PRoinde Miles conualesce in Principe</p>
  <p>Christo tuo, atque eius virtutis robore</p>
  <p>Induito diuinam armaturam, vt possies</p>
  <p>Assultus sustinere diaboli et hostium,</p>
  <p>Nec enim tibi lucta erit modò contra sanguinem</p>
  <p>≤line=2390≥ Et carnem, sed etiam aduersus potestates</p>
  <p>Et Principatus, aduersus mundi duces,</p>
  <p>Rectoresque tenebrarum huiusce seculi,</p>
  <p>Aduersus spiritus malitiae ac nequitiae,</p>
  <p>Qui in rebus sunt caelestibus. Quare tibi</p>
  <p>≤line=2395≥ Sumes (vt dixi) armaturam Christi tui,</p>
  <p>Vt, quia praecipuus hostis tuus est spiritus,</p>
  <p><note>
    <p><hi rendition="simple:italic">In margine</hi> Sept.</p>
  </note>Te spiritualibus telis defendas. Hac ope</p>
  <p>Munitus haud dubiè victor (sperato) eris.</p>
  <p>MIL. Paratus adsto, me quibus armis conuenit</p>
  <p>≤line=2400≥ Induite. Vetus hoc indumentum en abijcio,</p>
  <p>Me nudo, vos vt muniatis haec mea</p>
  <p>Artua, meos lacertos. Haec valeant vetera,</p>
  <p>Vt quae mihi in pugna imminenti nil queant</p>
  <p>Omninò commodare. TIMO. Profectò nil queant</p>
  <p>≤line=2405≥ Facesse igitur, quae Virgines sacrae iubent.</p>
  <p>ELP. Timóthee nos iuuabis. TIM. Hoc faciam lubens,</p>
  <p>Quod nil mihi gratius possit contingere,</p>
  <p>Quàm vt videam alimnum hunc nostrum consequi suam</p>
  <p>Salutem, &amp; post victoriam vitae perennis</p>
  <p>≤line=2410≥ Frui corona: quod vti fiat Christe te</p>
  <p>Oro. ELP. Heus Hypomone ades tu quoque, heram vnà ut iuues.</p>
  <p>HYP. Et hoc libenter fecero, nec deseram</p>
  <p>Jsthunc in pugna. In multis etenim angustijs</p>
  <p>Atque tribulationibus Patientia</p>
  <p>≤line=2415≥ Militiae comes est: per quam mortales Deo</p>
  <p>≤page=61≥</p>
  <p>Placebunt, si aequanimiter dura sustinent.</p>
  <p>Quando autem nulla corporis pars debeat</p>
  <p>Studiosius muniri capite, eò quôd hoc</p>
  <p>Laeso necesse sit quantumuis militem</p>
  <p>≤line=2420≥ Fortissimum cadere: agesis hoc pileum</p>
  <p>Depone, inutile ac tegmen vile abijce,</p>
  <p>Quod te iubet animo esse ocioso, vt liberè</p>
  <p>Mundo fruaris citra conscientiam ac</p>
  <p><note>
    <p><hi rendition="simple:italic">In margine</hi> Catal.</p>
  </note>Aliquem timorem. ecce aliud capitis tegmen,</p>
  <p>≤line=2425≥ Cape galeam salutis, nullum hac fortius</p>
  <p>Vmbraculum quo tu tegaris vspiam est.</p>
  <p>Cape galeam superni Spem adiutorij,</p>
  <p>Qua fretus ambulabis &amp; super aspidem</p>
  <p>Et basiliscum, caput leonis conterens.</p>
  <p>≤line=2430≥ Nam excussa mille tela nil prorsus valent</p>
  <p>Contra hanc salutis galeam. Haec mundi Principes</p>
  <p>Ad inferos mittit. Dum munitus eris hac,</p>
  <p><note>
    <p><hi rendition="simple:italic">In margine</hi> Hyp.</p>
  </note>Securum te reddet, ne timeas à volante</p>
  <p>Medio die sagitta, &amp; à negocio</p>
  <p>≤line=2435≥ <note>
    <p><hi rendition="simple:italic">In margine</hi> Sept.</p>
  </note>Perambulante in tenebris &amp; ab incursu daemonum.</p>
  <p>Si proelium fueris ingressus cum hostibus,</p>
  <p>Cadent à latere tuo sinistro mille, &amp; à</p>
  <p>Dextro decem millia: tu verò incommodi</p>
  <p>Nihil accipies. Hac tecti filij Israhel</p>
  <p>≤line=2440≥ Per medium mare sicco pede permeant Pharone</p>
  <p>Hos insequente, qui mox vndis mergitur.</p>
  <p>Haec exulem Dauidem à Saulis liberat</p>
  <p>Tyrannide, vt hoc pulso ille regat. Haec sub duce</p>
  <p>Assyrio captos Israelitas eximit</p>
  <p>De carcere Babylonis. Denique haec Salus</p>
  <p>≤line=2445≥ Quamdiu adfui fidelibus, perpetuo opem</p>
  <p>Tulit afflictis rebus. Nec te solum autumes</p>
  <p>Gestamen hoc tulisse, verum &amp; plurimos</p>
  <p>Antè alios. Hanc galeam imposuit capiti suo</p>
  <p>lacob profugus vitans Esaui minas:</p>
  <p>≤line=2450≥ Jtemque filius huius Joseph, quando à fratribus</p>
  <p>Et adultera infestaretur. Tum autem induit</p>
  <p>Hanc EZechias, miserum morbo corpusculum</p>
  <p>Premente, quum Sathan, Mundusque grauissima</p>
  <p>Jlli inferrent bella. Nisi ornasset hac quoque</p>
  <p>≤line=2455≥ Se Jobus, iam pridem Sathani succubuißset. Hac</p>
  <p>Tectus fuit Ionas in pisce &amp; fluctibus,</p>
  <p>Hac tres pueri in igni, &amp; columen ecclesiae</p>
  <p>Petrus, dum ex naui in fluctus desilit ad Ducen</p>
  <p>Suum &amp; magistrum induti omnes fuêre. Qui</p>
  <p>≤line=2460≥ Non hac obarmat sese, frustra ad proelium</p>
  <p>Hic prouocat Mundum, Carnem &amp; Sathana: quòd</p>
  <p>Palma ille mox fraudabitur. Si quod malum</p>
  <p>Capiti tuo ingruat sub hoc iam tegmine</p>
  <p>Tu delitesce. Haec galea Christus est tuus,</p>
  <p>≤line=2465≥ Sine quo frustra speras salutem, qui tibi</p>
  <p>Vitae ostium est, vt si per aliud ingredi</p>
  <p>Ad hanc coneris, fur potius sis &amp; latro</p>
  <p>≤page=62≥</p>
  <p>Quàm Christi miles. Ergo sub hoc vmbraculo</p>
  <p>Alarum Christi, conquiesce tutior</p>
  <p>≤line=2470≥ <note>
    <p><hi rendition="simple:italic">In margine</hi> Octon.</p>
  </note>Ab omnibus ventis ac daemonum tentationibus,</p>
  <p>Nam hoc inferi duces metuunt &amp; longius</p>
  <p>Fugantur. TIMO. Euge, nunc magis mihi places.</p>
  <p>Sed recipe veritatis isthunc baltheum,</p>
  <p><note>
    <p><hi rendition="simple:italic">In margine</hi> Sept.</p>
  </note>Quo accinctus lumbos pedibus insistes firmiùs,</p>
  <p>≤line=2475≥ Caue vero pectus vanitati obnoxium</p>
  <p>Habeas, vt dictorum ac propositi sis tenax,</p>
  <p>Ne ad leuis aurae spiraculum omnem animi tui</p>
  <p>Senatum perturbes, ne hunc facias peruium</p>
  <p>Sathanae, eiusque ministris vt constans parùm</p>
  <p>≤line=2480≥ Feraris quolibet in quosuis scopulos. Solet</p>
  <p>Enim pater mendacij omnis maximè</p>
  <p>Ad hoc conari, vt cunctos Christi milites</p>
  <p>A vera cognitione ad errorem trahat,</p>
  <p>A vero cultu ad falsos vsus transferat.</p>
  <p>≤line=2485≥ Hoc constat ex Adamo, qui hoc si baltheo</p>
  <p>Se firmiter strinxisset, non mendacio</p>
  <p>Fuisset obsecutus &amp; adhuc integer</p>
  <p>Maneret. Liquet etiam ex populo Israëlis: Vt</p>
  <p>Enim bene edoctus fuit â Mose, ilicò</p>
  <p>≤line=2490≥ A vero verbo ad sculptilis cultum Dei</p>
  <p>Retractus est. Adeo inter nos hic callidus</p>
  <p>Serpens versatur, vt nisi hoc nos baltheo</p>
  <p>Obfirmemus, timendum sit ne ad se statim</p>
  <p>Nos rapiat. Stabis igitur hoc ita baltheo</p>
  <p>≤line=2495≥ Cinctus, vti expectes aduentum Domini tui</p>
  <p>Velut fidelis seruus. AGAP. Iam quom stas ita</p>
  <p>Vide ne aliquando cadas. Quare nunc indue</p>
  <p>Hanc iusticiae loricam, qua sic munies</p>
  <p>Pectus tuum, ne in te quid iuris perfidi</p>
  <p>≤line=2500≥ Hostes reperiant. Si te technis ac dolis</p>
  <p>Suis Sathan adoriatur, tibi vt tuas</p>
  <p>Jniusticias obijciat, quasi sis degener</p>
  <p>Et inutilis Christi miles, vt nil bonum</p>
  <p>In te sit à planta summum vsque ad verticem:</p>
  <p>≤line=2505≥ Si sic tua crimina vrgeat, vt totus sies</p>
  <p>Ceu pannus menstruatae femina, oculos</p>
  <p>Huc flecte tuos: in Christum inspice, qui factus est</p>
  <p>Tua Iusticia, qui tibi remisit omnia,</p>
  <p>Tibi natus est, tibi vixit, tibi mortuus</p>
  <p>≤line=2510≥ <note>
    <p><hi rendition="simple:italic">In margine</hi> Scaz.</p>
  </note>Est &amp; sepultus, tibi surrexit ac mortem</p>
  <p>Tibi deuicit. Non ille vult cuiuspiam</p>
  <p>Peccatoris mortem, sed vt paeniteat ac</p>
  <p>Viuat. Non tu putes tantùm ieiunijs,</p>
  <p>Precibus, eleëmosynis &amp; alijs caeremonijs</p>
  <p>≤line=2515≥ <note>
    <p><hi rendition="simple:italic">In margine</hi> Sept.</p>
  </note>Consistere Iusticiam integram, vel te seruarier</p>
  <p>Ex his, (quanquam bona ac necessaria sient)</p>
  <p>Quòd quom omnia feceris, te dicere debeas</p>
  <p>Adhuc inutilem &amp; seruum vilissimum:</p>
  <p>Sed si credideris in vnum Jesum quem pater</p>
  <p>≤line=2520≥ Caelestis ad hoc tibi misit, vti criminum</p>
  <p>Tuorum habeas remissionem iugiter</p>
  <p>In te vitam perennem possidens. Hic est</p>
  <p><note>
    <p><hi rendition="simple:italic">In margine</hi> Sept.</p>
  </note>Sol Iusticiae, qui ob hoc natus, cruentus mortuus</p>
  <p>≤page=63≥</p>
  <p>Est, criminum vt remissionem creduas:</p>
  <p>≤line=2525≥ Et non solùm quod possit, verùm &amp; quod velit</p>
  <p>Remittere omnibus sibi fidentibus,</p>
  <p>Imò quod iam, si credis, tibi remiserit.</p>
  <p>Hac lorica pectus tuum munito, ne</p>
  <p><note>
    <p><hi rendition="simple:italic">In margine</hi> Sept.</p>
  </note>Locum heic habeat Sathan, vbi te iaculis feriat suis.</p>
  <p>≤line=2530≥ Iusticiam Christi indue, vt hanc quaeras, hanc
  petas,</p>
  <p>Hac fretus cum hostibus pugnes, quae nemini</p>
  <p>Petenti denegatur. Omnes huc vocat</p>
  <p>Vltrò Christus, vti laborantes reficiat. Hac</p>
  <p>Jgitur armatus ita esto, ac certò viceris.</p>
  <p>≤line=2535≥ HYP. Proinde &amp; calceos hos pedibus indue,</p>
  <p>Quibus quaecunque Sathan, Mundus vel Caro</p>
  <p>Tibi inferunt, conculces. Nil sit arduum</p>
  <p>Adeò adeoque aduersum, triste, intolerabile,</p>
  <p>Quod his subtus tu non domare possies.</p>
  <p>≤line=2540≥ PIST. Cum sis modò his armis instructus optimè,</p>
  <p><note>
    <p><hi rendition="simple:italic">In margine</hi> Hyp.</p>
  </note>Trado tibi hunc clypeum, quo confidenter ictus</p>
  <p><note>
    <p><hi rendition="simple:italic">In margine</hi> Scaz.</p>
  </note>Excipere quostibet ausis, quo quascunque in te</p>
  <p>Sagittas excussas repellas fortiter,</p>
  <p>Ego autem quemadmodum vtare intus docuimus.</p>
  <p>≤line=2545≥ GRAP. Et hunc tibi accipe postremò ensem spiritus,</p>
  <p>Gladiumque verbi diuini, quo strenuè</p>
  <p>Hostes ferias tuos, iugules atque perimas.</p>
  <p>Sed nos te neutiquam in tuo certamine,</p>
  <p>Mihi crede, deseremus: quin ad vltimum</p>
  <p>≤line=2550≥ Tecum pugnabimus, teque armis his iuuabimus.</p>
  <p>MIL. Et omnibus vobis &amp; singulis ago</p>
  <p><note>
    <p><hi rendition="simple:italic">In margine</hi> Scaz.</p>
  </note>Grates, quas immortales Dux meus Christus</p>
  <p>Rependat in caelestibus GRAP. Sed interim</p>
  <p>Opem assiduò pete diuini adiutorij</p>
  <p><hi rendition="simple:bold">CHORVS QVARTVS.</hi></p>
  <p>Ex Psal. 35.</p>
  <p>Iambici Dimetri.</p>
  <p>Miles solus, canit.</p>
  <p>≤line=2555≥ Cùm Christe seruio tibi,</p>
  <p>Cum vel tibi vni milito,</p>
  <p>In me irruentes irrue,</p>
  <p>Mihique nocentes iudica.</p>
  <p>Bellum mihi inferentibus</p>
  <p>≤line=2560≥ Te quaeso bellum vt inferas:</p>
  <p>Adsis tuo mihi robore,</p>
  <p>Vt opem petenti praebeas.</p>
  <p>En me tuum hostis supplicem</p>
  <p>Maturat armis insequi:</p>
  <p>≤line=2565≥ At tu Deus mox arripe</p>
  <p>Scutumque &amp; hastam, ac subueni.</p>
  <p>Armato te ense &amp; lancea,</p>
  <p>Praeclude iter Dux optime,</p>
  <p>Ne qua via studet, queat</p>
  <p>≤line=2570≥ Me consequi aduersarius.</p>
  <p>≤page=64≥</p>
  <p>Promitte saltem animae meae</p>
  <p>Te mihi salutem confore,</p>
  <p>Vt sentiat quod tu meam</p>
  <p>Tuerier vitam velis.</p>
  <p>≤line=2575≥ Pudore fundantur graui,</p>
  <p>Numenque formident tuum:</p>
  <p>Conuerte cunctos in fugam</p>
  <p>Qui me student subuertere.</p>
  <p>Quod machinantur subdolè</p>
  <p>≤line=2580≥ In me malum aduersarij,</p>
  <p>Redundet in capita sua,</p>
  <p>Dum cogitant mihi mala.</p>
  <p>Vt turbo latè puluerem</p>
  <p>Hinc inde fortis disijcit:</p>
  <p>≤line=2585≥ Sic angelus tuus insequens</p>
  <p>Hos expeditè dissipet.</p>
  <p>Qua fugerint illi via,</p>
  <p>Sit tenebricosa &amp; lubrica.</p>
  <p>Ac persequatur angelus</p>
  <p>≤line=2590≥ Hos vsque ad vltimum tuus.</p>
</div>
<div type="level1" xml:id="actvs-qvinti-scena-prima.">
  <head>46. ACTVS QVINTI, SCENA PRIMA.</head>
  <p>Principes huius mundi in aciem educunt copias suas.</p>
  <p>Iamb. Senarii.</p>
  <p>Cosmus, Sarx, Pedissequae, Sathan, Behemothus, Diabolus, Planus,
  Dęmones.</p>
  <p>QVando nihil neque blanditijs neque salibus</p>
  <p>Nostris quidquam proficimus, verùm vt rupea</p>
  <p>Cautes stat vsque immobilis aduersarius</p>
  <p>Noster: age soror, nunc euocemus Principem,</p>
  <p>≤line=2595≥ <note>
    <p><hi rendition="simple:italic">In margine</hi> Hyp.</p>
  </note>Vt ille quid potuerit efficere sciamus.</p>
  <p>SAR. Licet germane mi, nam nil pedissequae</p>
  <p>Meae ex insidijs perficere potuêre. PEDIS. Nil</p>
  <p>Potuimus. omnia nostra iacula fortiter suo</p>
  <p>Excipit clypeo. SAR. Idem pol experta sum.</p>
  <p>≤line=2600≥ Voluptates meae enerues rediêre. COS. Sic</p>
  <p>Quoque epitymiae meae, in quibus pulchrè mihi</p>
  <p>Placebam. At eccum video nostrum alterum exercitum.</p>
  <p>His coniungamur. SAR. Vt libet. iam vlciscier</p>
  <p>Cupiam, qui me premit, cruciat &amp; macerat.</p>
  <p>≤line=2605≥ <note>
    <p><hi rendition="simple:italic">In margine</hi> Scaz.</p>
  </note>SAT. Hem Cosme, frustra, vt audio, laboramus.</p>
  <p>Ego meis πιθαναλογιαῖς, rationibus</p>
  <p>Herclè oppidò speciosis illusus fui.</p>
  <p>≤page=65≥</p>
  <p>COSM. Ab Sathana, idem &amp; nos passi, ut perduint Dij</p>
  <p>Illum scelestum. PLA. Quàm minimo negotio</p>
  <p>≤line=2610≥ Nostris technis, nostris dolis oppedere</p>
  <p>Didicerat. DIA. Scelerata est Graphe, vanissima</p>
  <p>Spes, perfida Fides, Caritas nequissima,</p>
  <p>Quae rancidis suis monitis nos enecant.</p>
  <p>BEHE. Quin hostem prouocemus? SATH. Iam nunc bellum apertum</p>
  <p>≤line=2615≥ Jndicere tempus est, vt aut pugnet mihi,</p>
  <p>Aut cedat victus, detque nobis gloriam</p>
  <p>Et honorem. Hemu. Omninò istud mihi necessarium</p>
  <p>Videtur. Nam diu haerere inter spem &amp; metum</p>
  <p>Non consulo. COSM. Nec ex re nostra sit. Sathan,</p>
  <p>≤line=2620≥ Veniat scelus in aciem vt aperto Martè nunc</p>
  <p>Iam concertemus: illum ego his confecero</p>
  <p>Sagittis. DAEM. Nosque his fuscinis. por, hei.</p>
</div>
<div type="level1" xml:id="actvs-v-scena-secvnda">
  <head>47. ACTVS V SCENA SECVNDA</head>
  <p>Animatur ad pugnam Miles, fitque atrox vtrinque conflictus: ad
  extremum vincit Miles,</p>
  <p>Eiusdem generis.</p>
  <p>Graphe &amp; vniuersus grex Actorum.</p>
  <p>NVnc tu Miles totis pugnabis viribus</p>
  <p>Ne cede vanis hostium conatibus:</p>
  <p>≤line=2625≥ Si in his quae docuimus hactenus Christo duce</p>
  <p>Deinceps perseueraueris, victoria</p>
  <p>Tua erit. PIST. Consida iam fili. en hostes tuos</p>
  <p>Nihil expauescas, totus hic exercitus</p>
  <p>Jnanis est &amp; nihili, quem per me tibi</p>
  <p>≤line=2630≥ Subegeris facillimè, &amp; ceu puluerem</p>
  <p>Hos omnes dissipabis. MIL. Nihil ego timeo,</p>
  <p>Sed corde ad Principem meum Christum loquor.</p>
  <p>TIMO. Probè. siquidem coelos penetrat oratio.</p>
  <p>MIL. O Christe Dux hac hora quaeso respice</p>
  <p>≤line=2635≥ Opera manuum tuarum. Nam nunc tempus est,</p>
  <p><note>
    <p><hi rendition="simple:italic">In margine</hi> Hyp.</p>
  </note>Mihi vt subuenias, vt quae per te credidi</p>
  <p>Posse fieri, perficiam in hostium meorum</p>
  <p><note>
    <p><hi rendition="simple:italic">In margine</hi> Cata.</p>
  </note>Perniciem, qui in me consurrexere.</p>
  <p>O Domine, mi Deus confirma me hoc die.</p>
  <p>≤line=2640≥ SATH. Porrach. Huc tu perfide, nobiscum necesse
  erit</p>
  <p>Duellum vt ineas. PIST. Nihil hoc detrectat volens,</p>
  <p>Hoc ipsus expetit. SATH. Tuam carnem dabo</p>
  <p>Vorandam canibus improbe. huc propiùs ades.</p>
  <p>GRAP. Ridet minas tuas. ELP. Nihil hunc terrent λόγοι</p>
  <p>≤line=2645≥ Vani: imò ob hoc vides armatum, congredi</p>
  <p>Vobiscum intrepide vt velit ope Christi Principis</p>
  <p>Sui, in quem sperat. COSM. Itaque si quidquam potest</p>
  <p>A viribus, huc manum conserat, his spiculis</p>
  <p>Confossus occumbet. PIST. Quicum pugnauerit</p>
  <p>≤line=2650≥ Fides, non ille vestra pauebit spicula.</p>
  <p><note>
    <p><hi rendition="simple:italic">In margine</hi> Sept.</p>
  </note>Agesis Miles tu pugna in Iesu Christi nomine,</p>
  <p>Quem istae cohortes extimescunt. excipe</p>
  <p>Jacula hoc clypeo. SATH. Hem tibi istuc belua. fortiter</p>
  <p>Satellites pugnate, mittite spicula</p>
  <p>≤page=66≥</p>
  <p>≤line=2655≥ Commilitones optimi, vt victoria</p>
  <p>Nobis cedat. GRA. Resiste Miles fortiter.</p>
  <p>Vani sunt ictus, nec laedit sagitta neutiquam</p>
  <p>Penetrans. MIL. Nihil metuo fretus meo Duce.</p>
  <p>AGAP. Illius vsque subsidium inuoca. MIL. Adiuua</p>
  <p>≤line=2660≥ O domine. GRAP. Nunc tuo ipsius vtere gladio.</p>
  <p>PIST. Viriliter age. ELP. Percute. AGAP. Persta fortiter.</p>
  <p>DAEM. Si pergis improbe, his fuscinis totum</p>
  <p>Discerpemus. Puff, irruite. MIL. Nunc dirige</p>
  <p>O Christe dexteram meam. COSM. Te Cerberus</p>
  <p>≤line=2665≥ Diglutiat. labant genua. occidi. SARX. Occidi.</p>
  <p><note>
    <p><hi rendition="simple:italic">In margine</hi> Octon.</p>
  </note>TIMO. Euge ò Miles Christi. ELP. euge. GRAP. Euge, euge Miles ò
  fortissime.</p>
  <p>PIST. Sic age fortiter. MAM. CHRE. Hei occidimus. PEDISS.
  Periuimus.</p>
  <p>BEHEM. Fugiamus hinc Sathan, priusquam occidimur.</p>
  <p>Nam gladius iste penetrat omnia. SATA. Heu dolor.</p>
  <p>≤line=2670≥ DAEM. Puff puff. Victi sumus. fugite, puff puff.
  fugite.</p>
</div>
<div type="level1" xml:id="actvs-v.-scena-iii.-et-vltima.">
  <head>48. ACTVS V. SCENA III. ET VLTIMA.</head>
  <p>Catastrophem habet gratiarum actio de parta victoria: ac demum
  Miles Iustitiae coronam exspectat.</p>
  <p>Vt superiores.</p>
  <p>Miles, Pistis, Elpis, Graphe, Agape, Timotheus.</p>
  <p>O Christe Iesu Dux &amp; Princeps optime,</p>
  <p>Qui hanc in manus meas victoriam dedisti:</p>
  <p>Et ò potentissime Deus, qui hostes tuos</p>
  <p>Vicisti per me imbellem &amp; inutilem tuum</p>
  <p>≤line=2675≥ Famulum: tibi gloria sit, tibi laus, tibi &amp;
  honor.</p>
  <p>Ago gratias tibi, quod ad me vilem &amp; inopem</p>
  <p>Respicere dignatus sis. PIST. Euge, surgito.</p>
  <p><note>
    <p><hi rendition="simple:italic">In margine</hi> 1. Tim. 3.</p>
  </note>MIL. Certamen ecce nunc ego certaui bonum,</p>
  <p>Cursum absolui: fidem seruaui: quod dein</p>
  <p>≤line=2680≥ Superest, mihi Justiciae reseruatur corona.</p>
  <p>Hanc mihi Dominus reddet die in illa: iustus hic est</p>
  <p>Iudex. GRAP. Euge ò bone Miles, gaude &amp; pectore</p>
  <p>Toto exulta: nam ingrediêre in Domini tui</p>
  <p>Voluptatem. ELP. Merces tihi seruatur tua</p>
  <p>≤line=2685≥ Jn caelo. PIST. Ecce nunc habitaculum, in quo
  lacrymam</p>
  <p>Omnem absterget Deus tibi ex oculis tuis</p>
  <p>Vbi neque mors erit, neque luctus, neque labor:</p>
  <p>Expecta nunc tuae militiae à Principe</p>
  <p>Christo dignum stipendium. Nunc audies</p>
  <p>≤line=2690≥ Vocem hanc suauissimam: O beate patris mei</p>
  <p>Adesto, possideto regnum ab condito</p>
  <p>Orbe tibi paratum. MIL. Euax. Sit Christo gloria.</p>
  <p>≤line=07≥</p>
  <p>≤page=67≥</p>
</div>
<div type="level1" xml:id="epilogus.">
  <head>49. Epilogus.</head>
  <p>SPectastis optimi ciues, probissimi</p>
  <p>Viri atque spectatores candidissimi</p>
  <p>≤line=2695≥ Hanc fabulam piam, sacram &amp; dignissimam</p>
  <p>Profectò Christianis auribus. Sed haec</p>
  <p>Ne frustrà vobis exhibita sit, facite. Nam</p>
  <p>Quem modò vidistis Militem, vnumquemlibet</p>
  <p>Vestrûm esse credite. Si non cum illo fortiter</p>
  <p>≤line=2700≥ Ac legitimè certaueritis, stipendium</p>
  <p>Vita perennis neutiquam obtinebitis.</p>
  <p>Quod vt assequamur post hanc vitam (iugiter</p>
  <p>In qua nos militamus) faxit optimus</p>
  <p>Princeps &amp; Imperator Iesus Christus. At</p>
  <p>≤line=2705≥ Si quid restat adhuc, nos non exhibebimus</p>
  <p>Valete cuncti, &amp; si placuimus, plaudite.</p>
</div>
<div type="level1" xml:id="back">
  <head>Back</head>
  <p>FINIS.</p>
  <p>Soli Deo sit gloria.</p>
  <p>I 3 l</p>
  <p>Christianis Lectoribus S.</p>
  <p>CVm omnis mihi huius Comoediae labor solo iuuandae pietatis studio
  susceptus sit, Christiani Lectores, equidem si non alio, saltem hoc
  nomine non malè me apud vos auditurum confido. Quanquam enim alij eam
  rem &amp; eruditiùs &amp; fortassis ἀκριβοτερῶς aut exquisitiùs
  dedissent, multique sint, qui tum in hac palaestra, tum in alijs (vt
  hoc saeculum scriptoribus est foecundissimum) multò dexterius
  versentur, &amp; in vineam Domini tam doctè quàm vtiliter optima
  quaeque, absolutissimaque conferant: hanc tamen veniam à vobis facilè
  impetrabimus, nos hειc aut fecisse quod potuimus, aut potuisse quod
  licuit. Cuiusmodi hęc tempora sint, nemo est qui non videat, vt
  scripturus ad sedandos Christiani orbis tumultus, sępè animum
  recolligat, ac frequenter etiam dispiciat quid quomodò in publicum ab
  se emittat. Nam profectò aut nostris hominibus, aut nullis omninò
  conueniet satyricum ilIud ἐπιφώνημα: O curuae in terris animę &amp;
  coelestium inanes! Quid passim plerique contendant, quo teneantur
  studio, satis loquuntur tot rerum controuersarum dissensiones, vt
  nullus propè angulus sit, qui in</p>
  <p>68</p>
  <p>religione ac ratione fidei non iam dico ab alijs diuersum (˂
  duersum) sentiat, verùm sentire etiam ita velit, quasi hac via &amp;
  non alia alijs Mundi partibus longè à se dissitis innotescere cupiat.
  Religionis quidem vocabulum vbique nunc summis natat in labris, &amp;
  in vdo est Euangelion &amp; Verbum Dei: at si vitam inspicias,
  dixeris, Nil intra est oleam, nil extra est in nuce duri. Ac mihi sanè
  omnia propiùs consideranti nihil in Christiana Repub. pernitiosius
  esse videtur crebra ac pertinaci circa religionem disceptatione, ita
  vt huc quique remis &amp; velis adnitantur, vt conceptam semel
  opinionem mordicùs retineant, scripturis frustulatim emendicatis
  confirment, &amp; hîc demùm tanquam pro aris ac focis inhumanissimè
  vsquequaque velitati consertis manibus tandem pugnacissimè
  conflictentur: quibus autem vel vitijs, vel virtutibus conspicua sit
  vita, nihil pensi interim habentes. Clamat Christus, vt ad se
  veniamus, vt discamus non verbis contendere, sed esse mites ac
  humiles, facere voluntatem patris sui, habere lampades oleo plenas,
  fructum edere admissi criminis poenitudine dignum, non otiari, sed in
  vinea Domini assiduo denarij mercede laborare, minam concreditam ad
  numulariorum, hoc est, proximi mensas expendere et non sub</p>
  <p>terram condere non sententijs &amp; opinionibus velut σαλεύεσθαι,
  neque conuenire vt sub modio pandela sit: denique vt simus imitatores,
  operumque eius sectatores quatenus fieri licet. Clamat item Paulus, vt
  quendum admo ipse Christi, nos eius simus imitatores, oportereque nos
  principibus &amp; po¬</p>
  <p>testatibus esse subiectos, obedire dicto, ad omne opus bonum
  paratos esse, blasphemare neminem, ἀμαχοὺς καὶ ἐπιεικεις εῖναι omnem
  ostendentes mansuetudinem erga omnes homines, vt qui credimus, bonis
  operibus etiam praeesse studeamus: stultas autem quaestiones,
  γενεαλογίας, καὶ ἔρις καὶ μάχας νομικάς; euitemus. Quid ita verò
  istud. Sunt enim, inquit inutiles &amp; vanae. Audit adolescens post
  absolutam ab se praeceptorum Dei recitationem, Hoc fac &amp; viues.
  Hortatur Petrus vt in omni conuersatione sancti simus, non viuamus iam
  ἐπιθυμίαις hominum, sed voluntate Dei. Scriptura clamat vt à malo
  declinemus, bonum autem faciamus. Christus verbi sui ministros in
  montem ad se vocat, vt vitae ac doctrinae sanctimonia alios homines
  antecedant, vt eorum lux in monte posita luceat coram hominibus vt
  contemtis inferioribus superna sapiant. Qua ratione etiam putatur in
  monte prima Christianae religionis dogmata</p>
  <p>69</p>
  <p>disseruisse, vt nimirùm cuiusmodi illa sint; intelligamus, nihil
  eis esse commercij cum hoc mundo, &amp; qui ea fideliter complecti
  atque exequi velit, eum oportere vltra Mundum, quaeque in eo sunt,
  ascendere. Proinde dum circa montis radices erramus, hoc est, in
  sordibus ac contentionibus tumultuamur, nec ad sublimia, id est,
  concordiae ac Caritatis mutuae officia respicimus: fieri non potest,
  quin tanquam in illo teterrimo lamblichi antro positi verum solis
  lumen, qui Christus est, nequaquam comprehendamus. Hic enim quaslibet
  disceptationes ab animis suorum reuellit, ne quis inter eos aut doctor
  aut Magister appelletur, ne quis contentiosè verba Dei in dubium aut
  quae¬</p>
  <p>stionem arcessat, sed in concordi societate tranquillè &amp;
  vnanimes prudenti simplicitate omnes in vno Christo, eiusque verbis
  acquiescant. Siquidem grauissimè ijs disceptatoribus à Christo dictum
  est: Nolite murmurare inter vos, nemo potest venire ad me, nisi pater
  qui misit me, traxerit eum. Et pòst paulò: Propterea dixi vobis, quia
  nemo potest venire ad me, nisi fuerit ei datum à patre meo. Nam multi
  murmurabant &amp; disceptabant inter se de verbis quae locutus esset,
  nec (vt Euangelista ait) erant credentes. Hoc enim est venire ad
  Christum, ipsius verbis credere,</p>
  <p>neque curiosiùs de ijsdem contendere. Quid ergo? Audiamus D.
  Ambrosium, &amp; liquidè comperiemus non in disputationum quisquilijs
  versandum esse, sed maiora requiri, vt Christum habeamus. Beatus plane
  est, inquit, quem delectatio siue gloriae siue ambitionis non reuocat,
  quem voluptas aut Mundi aut carnis non inclinat, qui ad inferiora,
  vtpote hominum opinationes &amp; sententias non respicit. Quod nec
  ipsius Loth vxor potuit euadere. Quo admonitus exemplo Apostolus,
  posteriora obliuiscens, &amp; ea quę sunt priora appetens, festinabat
  ad brauium, &amp; peruenire meruit: quia ante se Christum videbat, à
  quo ad Iustitiae vocabatur coronam. Sed peruenit ille, qui seipsum
  sibi abnegauit, vt Christum lucraretur: denique non ipse viuebat, sed
  viuebat in eo Christus. Sanè quidem Lothi vxor in salis statuam versa
  est, quòd retrospectabat iam egressa Sodomam, tanquam parùm credens
  verbis angeli, secumque etiamnum murmurans difficulter vrbem
  relinquebat. Ita nos verbo Dei Sodoma educti, &amp; adhuc
  respectantes, disceptamus, quaerimus, controuertimus, &amp; in eodem
  semper vitiorum luto haesitamus: Inde in saxa transformamur, quae sua
  duritie nec Christum, nec quę Christi sunt, aliquo modo capiunt.
  Nanque hic</p>
  <p>70</p>
  <p>se indignum esse ait, qui manum aratro admouens etiamnum respectat.
  Non, inquit, me qui volet sequi, is hanc vel istam defendat doctrinam,
  tametsi suam etiam defendi interdum, vbi res postulat, velit: neque
  ait, verbis ille contendat, aut cum Pharisaeis &amp; hypocritis tantùm
  vsque doceat, sed abneget seipsum ac tollat crucem suam, itaque me
  sequatur. Vide nunc tu mihi, obsecro, quisquis es, qui Christiani
  nomine censeri cupias, quo loco posueris istos in religione nouatores,
  δογμάτων τε καὶ παραδοξῶν inuentores, &amp; in his adeò ἀιθάδεις ac
  praefractos, vt nulla ratione inde eos abduxeris, vtcunque cum Christi
  &amp; Apostolorum verbis ἐκ διαμέτρου saepenumerò pugnent. Grauiter
  sanè, vt in re seria, B. lacobus nostrûm quemlibet cohortatur: Quis
  sapiens &amp; scientia praeditus inter vos? ostendat ex bona
  conuersatione opera sua cum mansuetudine sapientiae. Quòd si
  aemulationem amaram habetis, &amp; contentionem in corde vestro,
  nolite gloriari &amp; mendaces esse aduersus veritatem. Non est enim
  ista sapientia è supernis descendens, sed terrena, animalis,
  dęmoniaca. Vbi enim aemulatio &amp; contentio, ibi inconstantia &amp;
  omne opus prauum. Ac qui Apostoli verba eo spiritu accipit, cuius
  fructus iustitiae in pace, non in litigijs se-</p>
  <p>minantur, profectò intelliget facile hos disceptatores inter se
  contendere ob quaestum aut gloriam aut certè ob vtrunque. Omnis enim
  fidei contentio non amore Christi, sed suo proprio, &amp; ambitione
  quadam ab istiusmodi hominibus ferè suscipitur. Maria Mosis illa soror
  hac solum de caussa in lepram incidit, quòd verbis Domini
  obmurmuraret, illaque in contentionem vocaret. Lepram autem putemus
  peruersam doctrinam, quò ferè recidunt omnes circa religionem
  litigiosi. Quare vt Christianos homines ad pietatem potius, ad pacem
  ac concordiam cohortemur &amp; commoueamus, velintque omnes omni
  officio, opera, studio ac diligentia publicam tranquillitatem integrè
  nec simulato animo in ecclesiam reuocare, &amp; reuocatam omni
  pietate, sincera λατρείᾳ conseruare: hanc Militem ceu Christianam
  paraenesin conscripsimus. In ea siquidem (nisi me fallit animus)
  videbitis apertè &amp; tanquam τuπωδῶs vitam Christiani hominis
  assiduam in terris esse militiam, nihilque hic expetendum nisi
  certamen continuum, vt brabeum, hoc est, Iusticiae corona cum fiducia
  ac spe summa expectetur: Minimum esse religionem Christianam verbis
  pofiteri, si opera ex nulla parte respondeant: Nihil demùm conducere
  fidem nosse, scripturam legere, ver¬</p>
  <p>71</p>
  <p>ba Dei in numerato habere, commentari, scribere, docere, saepè
  &amp; vtiliter etiam disserere, solicitari ac turbari circa plurima,
  si non quod vnum necessarium est nos mundo crucifixi viuamus opere
  soli Christo, non in sordibus aut vitiorum inquinamentis, sed in
  nouitate vitae ductu quidem spiritus, non autem carnis. Vt enim sumus
  cum Christo per baptisma ad mortem sepulti, ita cum eodem nos in vitae
  nouitatem resurgere oportet, exuentes veterem hominem, vt non amplius
  peccato seruiamus. Alioqui denuò in illud lacobi imprudentes
  impingemus. Qui rectè facere nouit, neque facit, is in vitio est.
  Pręclarè apud Matthaeum loquitur Veritas: Quisquis hos meos sermones
  audit, nec exequitur, similiter is facit, ac si quis stultus homo
  domum suam in arena construat: quę domus delapsa pluuia, venientibus
  fluuijs, spirantibusque ventis &amp; in eam impingentibus corruat,
  &amp; ingentem ruinam det. Quando itaque nunc maximè aetas illa esse
  videtur, in quam soluendus erat Sathanas &amp; qua execrabilis belua,
  terraeque Reges &amp; eorum exercitus ad bellum gerendum cum equi
  Equite ac eius exercitu satagunt: cùm etiam nunc aper è saltu vineam
  Domini vastet, &amp; omnis generis ferae quae in agris degunt, eam
  depascantur, sintque operarij quam plurimi ne</p>
  <p>cessarij, qui ope vinitoris &amp; nobilissimi illius Agricolae
  auxilio eam ab noxijs herbis repurgent ac sepiant: hunc nos teruncium
  ex inopia nostra in gazophylacium Domini conferimus, vt pijs sit
  Comicum exemplum in quod tanquam speculum Christianae vitae
  inspiciant, ac sese interim mutuò adhortantes atque erudientes in hac
  praeclarissima militia spe potiundi praemij alij alios confirment. At
  quoniam vir clariss. iuxta ac doctiss. Ioannes Picus comes
  Mirandulanus duodecim pridem conscripsit regulas, quibus ille
  vniuersam Christiani hominis vitam breuiter complexus est, eas, vt
  quolibet modo Christianis lectoribus commodare possimus, huc
  adscripsimus. Futurae enim sunt (aut omnino fallor) fabulae nostrae
  quaedam velut epitome, sed potiùs succincta ac compendiaria
  anacephaleosis. Sunt autem eae sequentes huiusmodi.</p>
  <p>72</p>
  <p>REGVLAE XII. IOANNIS PICI MIRANDVLAE, BREVITER COMplectentes
  quidquid ad Christianam vitam requiritur.</p>
  <p>PRIMA Regula: si homini videtur dura via virtutis, quia continuè
  oportet nos pugnare aduersus carnem &amp; diabolum &amp; mundum:
  Recordetur quòd quamcunque elegerit vitam etiam secundùm mundum, multa
  illi aduersa, tristia, incommoda, laboriosa patienda sunt.</p>
  <p>SECVNDA Regula: Recordetur quòd in rebus mundi diutiùs pugnatur,
  &amp; laboriosiùs &amp; infructuosiùs, in quibus labor est finis
  laboris, &amp; tandem poena aeterna.</p>
  <p>TERTIA Regula: Recordetur stultum esse, credere ad coelum posse
  perueniri nisi per huiusmodi pugnam: sicut &amp; caput nostrum
  Christus non ascendit in coelum nisi per crucem: nec debet serui
  conditio melior esse conditione domini.</p>
  <p>QVARTA. Regula: Recordetur non solum esse aegreferendam hanc
  pugnam, sed optandam, etiam si nullum inde nobis pręmium perueniat,
  solum vt conformemur Christo deo &amp; domino nostro, &amp; quoties
  resistendo alicui tentationi alicui ex sensibus</p>
  <p>tuis vim facis, cogita cuinam parti crucis Christi conformis
  reddaris, vt quando gulae resistens gustum affligis, recordare illum
  felle potatum &amp; aceto. Quando manus retrahis à rapina alicuius rei
  quae tibi placet, cogita manus illius ligno crucis affixas. Et si
  resistis superbiae, recordare illum qui cùm in forma Dei esset pro te
  formam serui accepisse, &amp; humiliatum vsque ad mortem crucis. Et
  cùm de ira tentaris, recordare illum qui Deus erat &amp; omnium
  hominum iustissimus, cùm se tamen videret quasi latronem &amp; illudi
  &amp; conspui &amp; flagellari &amp; opprobrijs omnibus affici &amp;
  cum latronibus deputari, nullum tamen vnquam aut irae aut
  indignationis signum ostendit, sed patientissimè omnia ferens omnibus
  mansuetissimè respondebat. Et sic discurrendo per singula inuenias
  nullam esse passionem, quae te Christo aliqua ex parte conformem non
  efficiat.</p>
  <p>QVINTA regula: quod in illis duodecim armis, nec in quocunque alio
  humano remedio confidas, sed in sola virtute Iesu Christi, dixit:
  Confidite, ego vici mundum. Et alibi: Priuceps mundi huius eijcitur
  foras. Quare &amp; nos sola eius virtute [&lt;virtuto] confidamus
  &amp; mundum posse vincere &amp; diabolum superare. Et ideo debemus
  sem¬</p>
  <p>71</p>
  <p>per petere eius auxilium per orationem &amp; sanctorum suorum.</p>
  <p>SEXTA Regula: recordare cùm vnam vicisti tentationem, semper aliam
  esse expectandam, quia diabolus semper circuit quem deuoret: Quare
  oportet semper seruire in timore, &amp; dicere cum propheta: Super
  custodiam meam stabo.</p>
  <p>SEPTIMA Regula: vt non solùm non vincaris à diabolo cùm te tentat,
  sed vt vincas ipsum, &amp; hoc est quando non solùm non peccas, sed ex
  ea re, vnde te tentauerat, occasionem sumis alicuius boni, vt si opus
  suum bonum aliquod tibi offert, vt inde in vanam gloriam incidas, tu
  illud statim non vt opus</p>
  <p>tuum, sed vt beneficium Dei cogitans humilias te, &amp; iudicas
  parum gratum te esse deo de beneficijs eius.</p>
  <p>OCTAVA Regula: vt cùm pugnas, pugnes quasi vincendo, deinde
  perpetuam pacem habiturus, quia fortè hoc tibi dabit Deus ex gratia
  sua, &amp; diabolus amplius non redibit confusus de tua victoria: sed
  cùm vicisti, geras te quasi mox pugnaturus, vt in pugna semper
  victoriae, &amp; in victoria semper sis memor pugnae.</p>
  <p>NONA Regula: vt quamuis te sentias vndique bene munitum &amp;
  paratum, semper tamen fugias occasiones peccandi, quia, vt dicit
  sa</p>
  <p>K</p>
  <p>piens, Qui amat periculum, peribit in illo.</p>
  <p>DECIMA Regula: vt tentationibus semper in principio occurras, &amp;
  allidas paruulos Babylonis ad petram. Petra autem est Christus: quia
  serò medicina paratur.</p>
  <p>VNDECIMA Regula: recordare quòd licet in ipso conflictu tentationis
  ardua videatur pugna, tamen longè dulcius est vincere tentationem,
  quàm ire ad peccatum ad quod te inclinat. Et in hoc multi decipiuntur,
  quia non comparant dulcedinem victoriae dulcedini peccati, sed
  comparant pugnam voluptati, &amp; tamen homo qui millies expertus est
  quid sit cedere tentationi, deberet saltem semel experiri, quid sit
  vincere tentationem.</p>
  <p>DVODECIMA Regula: proptereà quòd tentaris, ne credas te à Deo
  derelictum, aut Deo parum gratum esse, aut parum iustum &amp;
  perfectum: memor sis quòd postquam Paulus vidit diuinam essentiam,
  patiebatur tentationem carnis, qua permittebat Deus eum tentari, ne de
  superbia tentaretur. In quo etiam homo debet aduertere, quòd Paulus,
  qui erat vas electionis, &amp; raptus vsque ad tertium coelum, tamen
  erat in periculo ne de suis virtutibus superbiret, sicut ipse dicit de
  se, Ne magnitudo reuelationum extolleret me, datus est mihi stimulus
  carnis</p>
  <p>74</p>
  <p>meae, qui me colaphizet. Quare super omnes tentationes homo debet
  maximè se munire contra tentationem superbiae, quia radix omnium
  malorum superbia est, contra quod vnicum remedium est, cogitare
  semper, quòd Deus se humiliauit pro nobis vsque ad crucem, &amp; mors
  nos vel inuitos eousque humiliauit, vt simus esca vermium.</p>
  <p>FINIS.</p>
  <p>AD CHRISTIANVM LECTOREM AVTORIS CARMEN.</p>
  <p>Comoediae ἐξηγητικόν</p>
  <p>NOn quaestio, non rixa, non contentio,</p>
  <p>Non aut opinio, aut sententia:</p>
  <p>(Quibus perit concordia atque charitas</p>
  <p>In Christiana ecclesia)</p>
  <list type="ordered:arabic">
    <item n="5">
      <p>Sed vita Christo digna per veram fidem</p>
    </item>
  </list>
  <p>Te Christianum fecerit.</p>
  <p>Praecepta Christi si sequare, &amp; pareas</p>
  <p>Semper voluntati Dei,</p>
  <p>Te prorsus ipse si abneges, soli vt Deo</p>
  <list type="ordered:arabic">
    <item n="10">
      <p>Viuas, tuoque proximo,</p>
    </item>
  </list>
  <p>Si spiritus ductum velis sequi, &amp; tuam</p>
  <p>Domare carnem, vt eneces</p>
  <p>Vetustum Adamum, hominemque vt induas nouum,</p>
  <p>Qui sit creatus ex Deo,</p>
  <list type="ordered:arabic">
    <item n="15">
      <p>Tum militem te Christianum dixero,</p>
    </item>
  </list>
  <p>Ac Christianè viuere.</p>
  <p>Nam nosse quid iubeant vetentue litterae</p>
  <p>Sacrae quid omninò attinet,</p>
  <p>Si vita turpis, indecora &amp; rancida</p>
  <list type="ordered:arabic">
    <item n="20">
      <p>Eis nihil respondeat?</p>
    </item>
  </list>
  <p>Si lingua passim buccinet Christum Deum,</p>
  <p>Et vita eundem perneget?</p>
  <p>Non disputator Christianus est magis,</p>
  <p>Quàm qui piè vsque vixerit.</p>
  <list type="ordered:arabic">
    <item n="25">
      <p>Scriptura laudat hunc, at illum reijcit,</p>
    </item>
  </list>
  <p>75</p>
  <p>Quòd haereses hinc pullulant.</p>
  <p>Quid est necesse Christiano seu sciat</p>
  <p>Seu nesciat, Christus ne sit</p>
  <p>Perpessus inferni dolores, quos graues</p>
  <list type="ordered:arabic">
    <item n="30">
      <p>In igne damnati ferunt?</p>
    </item>
  </list>
  <p>Satis ne sit credat, sibi hunc natum, sibi</p>
  <p>Passum in cruce ac sibi mortuum?</p>
  <p>Adijsse pòst προπύλαιον ἅδου, vt victor hinc</p>
  <p>Captos patres educeret?</p>
  <list type="ordered:arabic">
    <item n="35">
      <p>Nî vita te Christo paret dignum, nihil</p>
    </item>
  </list>
  <p>Profeceris legem sciens.</p>
  <p>Non omnis, inquit ille, qui dicit mihi,</p>
  <p>Domine domine, beatus est:</p>
  <p>Sed qui facit patris voluntatem mei,</p>
  <list type="ordered:arabic">
    <item n="40">
      <p>Hic viuet in coelestibus.</p>
    </item>
  </list>
  <p>Nam &amp; Paulus ait: Inflat animos scientia,</p>
  <p>Aedificat autem charitas.</p>
  <p>Quando itaque nobis pugna sit cum plurimis,</p>
  <p>Cum carne, mundo &amp; daemone,</p>
  <list type="ordered:arabic">
    <item n="45">
      <p>Et qui supra circumque nos in aëre</p>
    </item>
  </list>
  <p>Sunt spiritus: quum denique</p>
  <p>Sit vita nostra aliud nihil, nisi militia</p>
  <p>Quaedam assidua cum his hostibus;</p>
  <p>Nec quispiam mereat coronam, nisi priùs</p>
  <list type="ordered:arabic">
    <item n="50">
      <p>Fideliter certauerit:</p>
    </item>
  </list>
  <p>Contra haereses hanc Militem conscripsimus,</p>
  <p>Vt comprobetur omnibus</p>
  <p>Non nos λόγοις, sed opere quod probet fidem</p>
  <p>Christi vocari milites.</p>
  <p>FINIS.</p>
  <p>(drukkersmerk)</p>
  <p>SCRVTAMINI</p>
  <p>EXCVDEBAT GVLIELMVS SILVIVS,</p>
  <p>TYPOGRAPHVS REGIVS,</p>
  <p>ANTVERPIAE XII. CALEND.</p>
  <p>IVLII ANNO M. D. LXV.</p>
  <p>[ed. Bram Boers 19-07-2020; red. Jan Bloemendal 20-07-2020]</p>
</div>
</body>
</text>
</TEI>
