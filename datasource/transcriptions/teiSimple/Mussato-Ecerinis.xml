<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p><hi rendition="simple:bold">ALBERTINI MUSSATI</hi></p>
  <p>TRAGOEDIA ECERINIS</p>
</div>
<div type="level1" xml:id="main">
  <head>Main</head>
  <p>[Personae:</p>
  <p>Adeleita, mater</p>
  <p>Ecerinus</p>
  <p>Albricus</p>
  <p>Ziramons</p>
  <p>Frater Lucas</p>
  <p>Ansedisius</p>
  <p>Commilitones</p>
  <p>Nuntius</p>
  <p><hi rendition="simple:bold">Chorus]</hi></p>
  <div type="level2" xml:id="actus-i">
    <head>ACTUS I</head>
    <p></p>
  </div>
  <div type="level2" xml:id="scena-i">
    <head>Scena I</head>
    <p><hi rendition="simple:italic">Adelheita, Ecerinus,
    Albricus</hi></p>
    <p>Ad<hi rendition="simple:italic">.</hi> Quodnam cruentum sidus
    Arcthoo potens</p>
    <p>regnavit orbe, pestilens tantum michi,</p>
    <p>gnati, nefando flebiles cum vos thoro</p>
    <p>genui? Patris iam detegam falsi dolos</p>
    <p>≤line=5≥ infausta mater. Non diu tellus nefas</p>
    <p>latere patitur; durat occultum nichil.</p>
    <p>Audite nullo tempore negandum genus,</p>
    <p>devota proles. Arx in excelso sedet</p>
    <p>antiqua colle, longa Romanum vocat</p>
    <p>≤line=10≥ aetas: in altum porrigunt tectum trabes,</p>
    <p>premitque turrim contigua ad austrum domus,</p>
    <p>ventorum et omnis cladis aëreae capax.</p>
    <p>Hoc accubans ipso Monachus olim loco</p>
    <p>parens eburno vester Ecerinus thoro est</p>
    <p>≤line=15≥ dormire visus, cuius ad laevum latus</p>
    <p>supina iacui. Iam eloqui factum pudet,</p>
    <p>pavet animus, advenit horror et membra occupat.</p>
    <p>Ec. Effare, genetrix: grande quodcumque et ferum est</p>
    <p>audire iuvat. Ad. Heu me nefandi criminis</p>
    <p>≤line=20≥ stupenda qualitas! Quasi ad vultum redit</p>
    <p>imago facti. Frigore solutum cadit</p>
    <p>exangue corpus. Ec. Erige labantem cito,</p>
    <p>Albrice, matrem: illusit amentem timor.</p>
    <p>Resperge faciem, sincopim limphis leva.</p>
    <p>≤line=25≥ Facile resurget. Al. Pristinas vires habet.</p>
    <p>Ec. Recolis? Ad. Recolo, primogenite, primum tui</p>
    <p>natalis. Ec. O mea mater, id pande ocius.</p>
    <p>Ad. Cum prima noctis hora, communis quies,</p>
    <p>omni teneret ab opere abstractum genus,</p>
    <p>≤line=30≥ et ecce ab imo terra mugitum dedit,</p>
    <p>crepuisset ut centrum et foret apertum chaos,</p>
    <p>altumque versa resonuit caelum vice:</p>
    <p>faciem aeris sulphureus invasit vapor,</p>
    <p>nubemque fecit. Tunc subito fulgur domum</p>
    <p>≤line=35≥ lustravit ingens, fulminis ad instar, tono</p>
    <p>sequente: oletum sparsa per thalamum tulit</p>
    <p>fumosa nubes. Occupor tunc et premor,</p>
    <p>et ecce pudor, adulterum ignotum ferens.</p>
    <p>Ec. Qualis is adulter, mater? Ad. Haud tauro minor.</p>
    <p>≤line=40≥ Hirsuta aduncis cornibus cervix riget,</p>
    <p>setis coronant hispidis illum iubae:</p>
    <p>sanguinea binis orbibus manat lues,</p>
    <p>ignemque nares flatibus crebris vomunt:</p>
    <p>favilla, patulis auribus surgens, salit</p>
    <p>≤line=45≥ ab ore; spirans os quoque eructat levem</p>
    <p>flammam, perennis lambit et barbam focus.</p>
    <p>Votis potitus talis ut adulter suis</p>
    <p>implevit uterum Venere letali meum,</p>
    <p>cum strage cessit victor e thalamo, petens</p>
    <p>≤line=50≥ telluris ima; cessit et tellus sibi.</p>
    <p>Sed heu recepta pertinax nimium Venus</p>
    <p>incaluit intus viscera exagitans statim;</p>
    <p>onusque sensit terribile venter tui,</p>
    <p>Ecerine, digna veraque propago patris.</p>
    <p>≤line=55≥ Testor supernum numen adversum michi:</p>
    <p>quos egi abinde tunc gravida menses decem,</p>
    <p>lacrimae fuere angustiae gemitus dolor;</p>
    <p>interna gessit bella visceribus furor.</p>
    <p>Nec monstruoso, nate, sine partu venis.</p>
    <p>≤line=60≥ Ec<hi rendition="simple:italic">.</hi> Qualis?
    Ad<hi rendition="simple:italic">.</hi> Necis pronosticus ventrem
    levas</p>
    <p>cruentus infans, fronte crudeli minax,</p>
    <p>terribile visu atroxque portentum indicans.</p>
    <p>Tu, care fili Albrice, iam video, tuos</p>
    <p>attendis ortus: nosce. Si quicquam scio,</p>
    <p>≤line=65≥ tu quoque scies: penitus dubia semper fui,</p>
    <p>quis te huic nefando corpori inseruit pater.</p>
    <p>A tempore quidem, nate, dicti criminis</p>
    <p>semper medullas ussit Aethnaeus calor,</p>
    <p>viscera malignus abinde torsit spiritus,</p>
    <p>≤line=70≥ nec nostra curis pectora absolvit sopor.</p>
    <p>Cum me vigilia vana seu somni quies</p>
    <p>incerta tenuit, — vera ne prorsus negem</p>
    <p>aut falsa fatear—utitur eodem stupro adulter idem verus Ecerini
    pater.</p>
    <p>≤line=75≥ Ec<hi rendition="simple:italic">.</hi> Quid poscis
    ultra, frater? An tanti pudet,</p>
    <p>vesane, patris? Abnegas divum genus?</p>
    <p>Diis gignimur. Nec stirpe tanta Romulus</p>
    <p>Remusque quondam Marte tolluntur suo.</p>
    <p>Hic maior est, latissimi regni deus,</p>
    <p>≤line=80≥ rex ultionum, cuius imperio luunt</p>
    <p>poenas potentes principes reges duces.</p>
    <p>Erimus paterno iudices digni foro,</p>
    <p>si vindicemus operibus regnum patris,</p>
    <p>cui bella mortes exitia fraudes doli</p>
    <p>≤line=85≥ perditio et omnis generis humani placent.</p>
  </div>
  <div type="level2" xml:id="scena-ii">
    <head>Scena II</head>
    <p><hi rendition="simple:italic">Sic fatus ima parte secessit
    domus</hi></p>
    <p><hi rendition="simple:italic">petens latebras, luce et exclusa
    caput</hi></p>
    <p><hi rendition="simple:italic">tellure pronus sternit in faciem
    cadens</hi></p>
    <p><hi rendition="simple:italic">tunditque solidam dentibus frendens
    humum</hi></p>
    <p>≤line=90≥ <hi rendition="simple:italic">patremque saeva voce
    Luciferum ciet.</hi></p>
    <p>Depulse ab astris, mane iam lucens polis,</p>
    <p>pater superbe, triste qui regnum tenes</p>
    <p>chaos profundi, cuius imperio luunt</p>
    <p>delicta manes, excipe ex imo specu,</p>
    <p>≤line=95≥ Vulcane, dignas supplicis gnati preces:</p>
    <p>te certa et indubitata progenies vocat.</p>
    <p>Potiare me; experiare, si quicquam potest</p>
    <p>insita voluntas pectori flagrans meo.</p>
    <p>Paludis atrae lividam testor Stigem,</p>
    <p>≤line=100≥ Christum negavi semper exosum michi</p>
    <p>odique semper nomen inimicum Crucis.</p>
    <p>Assint ministrae facinorum comites michi:</p>
    <p>suadeat Alecto scelera, Thesiphone explicet,</p>
    <p>Megaera in actus saeva prorumpat truces,</p>
    <p>≤line=105≥ faveatque coeptis diva Persephone meis.</p>
    <p>Ingenia praedae quisque sollicitus paret,</p>
    <p>nec inferorum spiritus quisquam vacet;</p>
    <p>animos ad iras odia et invidias citent.</p>
    <p>Ensis cruenti detur officium michi:</p>
    <p>≤line=110≥ ipse executor finiam lites merus:</p>
    <p>nullis tremescet sceleribus fidens manus.</p>
    <p>Annue, Sathan, et filium talem proba.</p>
    <p><hi rendition="simple:bold">Chorus</hi></p>
    <p>Quis vos exagitat furor,</p>
    <p>o mortale hominum genus?</p>
    <p>≤line=115≥ Quo vos ambitio vehit?</p>
    <p>Quonam scandere pergitis?</p>
    <p>Nescitis cupidi nimis</p>
    <p>quo discrimine quaeritis</p>
    <p>regni culmina lubrici:</p>
    <p>≤line=120≥ diros expetitis metus,</p>
    <p>mortis continuas minas:</p>
    <p>mors est mixta tyrannidi,</p>
    <p>non est morte minor metus.</p>
    <p>Ast haec dicere quid valet?</p>
    <p>≤line=125≥ Sic est: sic animus volat;</p>
    <p>tunc, cum grandia possidet,</p>
    <p>illis non penitus satur;</p>
    <p>cor maiora recogitat.</p>
    <p>Vos in iurgia, nobiles,</p>
    <p>≤line=130≥ atrox invidiae scelus</p>
    <p>ardens elicit, inficit:</p>
    <p>numquam quis patitur parem.</p>
    <p>O quam multa potentium</p>
    <p>nos et scandala cordibus</p>
    <p>≤line=135≥ plebs vilissima iungimus!</p>
    <p>Illos tollimus altius,</p>
    <p>hos deponimus infimos:</p>
    <p>leges iuraque condimus,</p>
    <p>post haec condita scindimus.</p>
    <p>≤line=140≥ Nobis retia tendimus,</p>
    <p>mortale auxilium damus,</p>
    <p>falsum praesidium sumus.</p>
    <p>Haec demum iugulis luunt:</p>
    <p>nos secum miseri trahunt,</p>
    <p>≤line=145≥ nos secum cadimus; cadunt.</p>
    <p>Sic semper rota volvitur,</p>
    <p>durat perpetuum nichil.</p>
    <p>En, cur Marchia nobilis</p>
    <p>haec Tarvisia sic fremit,</p>
    <p>≤line=150≥ signis undique classicis</p>
    <p>clamor bellicus obstrepit,</p>
    <p>exardet furor excitus,</p>
    <p>gentes e requie trahit,</p>
    <p>cives otia deserunt?</p>
    <p>≤line=155≥ Dirum pax peperit nefas.</p>
    <p>Bullit sanguinis impetus</p>
    <p>et certamina postulat,</p>
    <p>partes crimina detegunt,</p>
    <p>ferrum poscitur urbibus,</p>
    <p>≤line=160≥ turbat iustitiae forum.</p>
    <p>Verona venit anxius,</p>
    <p>qui iam fert nova, nuntius.</p>
  </div>
  <div type="level2" xml:id="actvs-ii">
    <head>ACTVS II</head>
    <p></p>
  </div>
  <div type="level2" xml:id="scena-i-1">
    <head>SCENA I</head>
    <p><hi rendition="simple:italic">Nuntius, Chorus</hi></p>
    <p>Nu. Excelse mundi rector, omnipotens Deus,</p>
    <p>altos abhinc tu forsitan caelos colis</p>
    <p>≤line=165≥ nostro remotos aethere, et Marti sinis</p>
    <p>soli regendas climatis nostri plagas?</p>
    <p>O dira nobilium odia, O populi furor!</p>
    <p><hi rendition="simple:bold">Finis petitus litibus vestris
    adest;</hi></p>
    <p>adest tyrannus, vestra quem rabies dedit.</p>
    <p>≤line=170≥ Nefanda vidi. Ch. Pande, quod series habet,</p>
    <p>flatu remisso; siste, dum cedat frequens</p>
    <p>anhelitus. Nu. Dicam aliquid ex gestis prius,</p>
    <p>dedere quae praesentibus causas malis.</p>
    <p>O, semper huius Marchiae clades vetus,</p>
    <p>≤line=175≥ Verona, limen hostium et bellis iter,</p>
    <p>sedes tyranni, sive sit terrae situs</p>
    <p>belli capacis sive tale hominum genus</p>
    <p>natura ab ipsa tale producat solum.</p>
    <p>Intrinseca odia civium peperit nefas</p>
    <p>≤line=180≥ in Marchia tunc, cum regimen urbis gerens</p>
    <p>Estensis Azo marchio eiectus fuit:</p>
    <p>favore falso fulta; non notus sagax</p>
    <p>Ecerinus erat, in ambitum flagrans suum.</p>
    <p>Hic coepta lis, hic Marchiae exitium fuit.</p>
    <p>≤line=185≥ Nam pulsus inde marchio iusta furens</p>
    <p>exarsit ira, cuius in partem comes</p>
    <p>Bonifacius haerens iunxit ultrices manus.</p>
    <p>Braida cruentae sustulit caedis nefas,</p>
    <p>litem diremit sanguine effuso prius</p>
    <p>≤line=190≥ campestre bellum, fusus et campis eruor.</p>
    <p>Dedere victi terga Monticuli fugae</p>
    <p>turpi recessu, scelere seducti suo,</p>
    <p>quos arce tuta sustulit Gardae lacus.</p>
    <p>Non ullus inde litibus finis fuit:</p>
    <p>≤line=195≥ fortuna varios partibus casus dedit.</p>
    <p>Exertus hinc Ecerinus, et vires agens</p>
    <p>in iurgia Salinguerra Monticulis favens,</p>
    <p>exinde comes et marchio, iuncti simul,</p>
    <p>traxere saeva ad bella populorum manus</p>
    <p>≤line=200≥ facile paratas. O, labans hominum genus,</p>
    <p>vulgus, et ad omne facinus in clades ruens,</p>
    <p>voces secutum et negligens facti fidem!</p>
    <p><hi rendition="simple:bold">Ch.* Procede: redeas unde coepisti
    prius.</hi></p>
    <p>Sermone cur nos anxios dudum tenes?</p>
    <p>≤line=205≥ Quae nova? Nu<hi rendition="simple:italic">.</hi> Nova
    audietis et finem statim.</p>
    <p>Iam iam peregi exordia et causas cito</p>
    <p>saevae tyrannidis. Ita ut ancipites vices</p>
    <p>facileque verti Marchiae vidit statum,</p>
    <p>tunc fovit odia Ecerinus, exacuens dolo</p>
    <p>≤line=210≥ partes amicas, litis et causas movet</p>
    <p>sedatque motas arbiter dirus latens.</p>
    <p>Sic sic repente, ut maior, augmentat statum,</p>
    <p>sicque eminentes clanculum calcat viros,</p>
    <p>dum restat ipse, magna qui solus potest.</p>
    <p>≤line=215≥ Quidnam revolvo? Taliter serpens fera</p>
    <p>subiit tyrannis, sicque Veronam iugo</p>
    <p>dolis et astu traxit Ecerinus suo.</p>
    <p>Quid plura? Coepti colligo formam novi.</p>
    <p>Eversa terra nobilis pretio iacet</p>
    <p>≤line=220≥ parens tyranno Padua: iam sceptrum tenet,</p>
    <p>agens superbas dirus imperii vices</p>
    <p>Ecerinus. Ah quot exitia, populis minax,</p>
    <p>promittit atrox! carceres ignes cruces</p>
    <p>tormenta mortes exilia diras fames.</p>
    <p>≤line=225≥ Sed, o maleficis digna permittens Deus</p>
    <p>supplicia, meriti nobiles primi luunt;</p>
    <p>qui vendidere, scelera iam expendunt sua.</p>
    <p><hi rendition="simple:bold">Chorus</hi></p>
    <p>Christe, qui caelis resides in altis</p>
    <p>patris a dextris solio sedentis,</p>
    <p>≤line=230≥ totus an summi illecebris Olympi</p>
    <p>gaudiis tantum frueris supernis,</p>
    <p>negligis quicquid geritur sub astris?</p>
    <p>Non tuas affert fremitus ad aures</p>
    <p>rumor humani generis per auras?</p>
    <p>≤line=235≥ Sanguis Abel ad Dominum querelas</p>
    <p>pertulit, fratrem perhibens cruentum.</p>
    <p>Foeda Gomorrae Sodomaeque labes</p>
    <p>imbre divinam satiavit iram.</p>
    <p>Cur modo non sic, moderator aequi,</p>
    <p>≤line=240≥ cernis errores hominum modernos?</p>
    <p>Praepotens nostro dominatur aevo</p>
    <p>saeva tyrannis,</p>
    <p>nulla quam mundo memoravit aetas.</p>
    <p>Bistonis cedit stabuli vetustas</p>
    <p>≤line=245≥ nota seu torvi rabies Procustis,</p>
    <p>cedit et pravi feritas Neronis.</p>
    <p>Carceres edunt tenebris opacis</p>
    <p>morte vivaci gemitus iacentum;</p>
    <p>mors famis vinctis sitis et nefandae</p>
    <p>≤line=250≥ donat extremum miseranda finem</p>
    <p>saepe petitum.</p>
    <p>Plebe cum tota populus subegit</p>
    <p>colla, devoti veluti iuvenci</p>
    <p>victimis sacras veniunt ad aras.</p>
    <p>≤line=255≥ Invenit causas dominus patrandae</p>
    <p>caedis in cives sceleratus omnes:</p>
    <p>pervigil semper timet, et timetur,</p>
    <p>Iura naturae vitiis laborant,</p>
    <p>exulat nostris pietas ab oris,</p>
    <p>≤line=260≥ regnat Herinis.</p>
    <p>Frater, ut saevo placeat tyranno,</p>
    <p>fratris incumbit iugulo cruentus:</p>
    <p>proh dolor! patrem rogitat cremandum</p>
    <p>natus, ardentes subicitque flammas.</p>
    <p>≤line=265≥ Ille tantorum scelerum superstes</p>
    <p>asperans saevas Ecerinus iras,</p>
    <p>prolis ut semen pereat futurae,</p>
    <p>censet infantum genital recidi,</p>
    <p>feminas sectis ululare mammis.</p>
    <p>≤line=270≥ Stratus in cunis chorus innocentum</p>
    <p>luget indocto mutilatus ore;</p>
    <p>lumen in caecis tenebris requirit</p>
    <p>lumine cassus.</p>
    <p>Quid Deus tantos pateris furores,</p>
    <p>≤line=275≥ quos soles et non iacularis ignes?</p>
    <p>Terra cur non sub pedibus dehiscit,</p>
    <p>hic ut infernas subeat tenebras</p>
    <p>anguis, humani generis peremptor?</p>
    <p>Te Patrem caeli populus redemptus</p>
    <p>≤line=280≥ invocat supplex, iterum relapsus.</p>
  </div>
  <div type="level2" xml:id="actvs-iii">
    <head>ACTVS III</head>
    <p></p>
  </div>
  <div type="level2" xml:id="scena-i-2">
    <head>SCENA I</head>
    <p><hi rendition="simple:italic">Ecerinus, Albricus</hi></p>
    <p>Ec. Matris relatu, vera quem prodit fides,</p>
    <p>Ditis cruenti semine egressi sumus,</p>
    <p>hoc digni patre; tale nos decuit genus.</p>
    <p>Sic fata forsan expetunt, quae non Deus</p>
    <p>≤line=285≥ prohibere curans, esse sic ultro sinit;</p>
    <p>nam quisque liber arbiter in actus suos.</p>
    <p>Delicta poscunt gentium ultrices manus:</p>
    <p>ergo, ministri scismatis mundo dati,</p>
    <p>quid plus inanes ducimus frustra moras?</p>
    <p>≤line=290≥ Capiamus urbes undique et late loca.</p>
    <p>Verona Vicentia Padua nutu meo</p>
    <p>iam subiacent: progrediar ulterius cito.</p>
    <p>Promissa Lombardia me dominum vocat:</p>
    <p>≤line=295≥ habere puto. Meos nec ibi sistam gradus.</p>
    <p>Italia michi debetur. Haud equidem satis</p>
    <p>nec illa. Ad ortus signa referantur mea,</p>
    <p>meus unde cecidit Lucifer quondam pater,</p>
    <p>ubi vindicabo forsitan caelum potens.</p>
    <p>≤line=300≥ Numquam Typheus aut Encheladus olim Jovi</p>
    <p>tantum intulere proelium aut ullus gigas.</p>
    <p>Convertam ad austrum signa, qua medius dies</p>
    <p>flagrat tepenti sidere.</p>
    <p>Al. Infernus annuat pater. Ec. Propere annuet.</p>
    <p>≤line=305≥ Et tu quid audes, frater? Al Edissero statim.</p>
    <p>Tarvisium tyrannidi paret meae:</p>
    <p>Feltro subacto, ad Julii pergam Forum</p>
    <p>subigamque totas Arcthici gentes poli.</p>
    <p>Hoc quoque parum est. Non desinam. Restat michi</p>
    <p>≤line=310≥ vicenda triplex Gallia et sero videns</p>
    <p>pars occidentis usque quo oceanus diem</p>
    <p>absorbet. Ec. O mi frater, o magno sate.</p>
    <p>Plutone, tantis ausibus vires ferat,</p>
    <p>tellure rupta spiritus nocuos pater</p>
    <p>≤line=315≥ nobis faventes commodet; functi quibus</p>
    <p>corpora trahamus et animas Orcho simul.</p>
    <p>I, dire frater, infimi proles dei,</p>
    <p>et bella mecum, pace sublata, move</p>
    <p>sub fraudis astu; finge te iratum michi:</p>
    <p>≤line=320≥ dolosa species haec ad interitum trahet</p>
    <p>hinc inde multos transfugas. Absit fides</p>
    <p>pietasque nostris actibus semper procul.</p>
  </div>
  <div type="level2" xml:id="scena-ii-1">
    <head>Scena II</head>
    <p><hi rendition="simple:italic">Ecerinus, Ziramons, Frater
    Lucas</hi></p>
    <p>Ec. Ziramons? Zi. Domine. Ec. Dic age, quid est? Propere
    indica.</p>
    <p>Iacet Monaldi corpore abscisum caput,</p>
    <p>≤line=325≥ nullo tuente? Zi. Publico squalet foro</p>
    <p>putata cervix; nullus et caesum movet.</p>
    <p>Ec. Quicquam rebelle constat? Zi. Omnino nichil.</p>
    <p>Ec. Hem vicimus! Iamque omne fas licet et nefas.</p>
    <p>Ferro tuenda civitas nostro vacat.</p>
    <p>≤line=330≥ Cum plebe pereat omne nobilium genus;</p>
    <p>non sexus aetas ordo non ullus gradus</p>
    <p>a caede nostra liber aut expers eat.</p>
    <p>Vagetur ensis undique et largus eruor</p>
    <p>abundet atra tabe perfusus foro:</p>
    <p>≤line=335≥ hinc inde patulae corpora ostentent cruces;</p>
    <p>subdantur ignes, illa qui flammis crement,</p>
    <p>stilletque sanies: fumus ad summos polos</p>
    <p>a me litatas victimas tales ferat.</p>
  </div>
  <div type="level2" xml:id="scena-iii">
    <head>Scena III</head>
    <p>Fr<hi rendition="simple:italic">.</hi> Inclite Ecerine, parce, da
    fandi locum;</p>
    <p>≤line=340≥ annue parumper, obsecro, ut tutus loquar.</p>
    <p>Ec<hi rendition="simple:italic">.</hi> Contexe.
    Fr<hi rendition="simple:italic">.</hi> Mira res. Quid est quod te
    movet,</p>
    <p>o homo? Homo es, nec est ut hoc unum neges.</p>
    <p>Mortalis ergo; nam omne, quod oritur, occidit.</p>
    <p>Servare seriem cuncta, si pensas, vides.</p>
    <p>≤line=345≥ Terra mare caelum et illa, quae substant eis,</p>
    <p>gerunt statutas legibus certis vices.</p>
    <p>Quae pallet hieme, tempore aestatis viret,</p>
    <p>certasque certis mensibus fruges alit</p>
    <p>tellus. Procellis aestuat vastis mare,</p>
    <p>≤line=350≥ turbine remisso quod patitur ultro rates.</p>
    <p>Caelum intueris orbibus motum suis;</p>
    <p>stabiles perennis sustinet cardo polos;</p>
    <p>disposita sidera peragunt cursus vagos</p>
    <p>sub lege certa. Sed quis haec praepotens movet?</p>
    <p>≤line=355≥ Excelsus horum motor omnipotens Deus:</p>
    <p>hic aequus aequa lance dispensat sua,</p>
    <p>quae fecit, opera: dictus hic ordo sacer</p>
    <p>iustitia. Iustus hanc coli voluit Deus</p>
    <p>a se creatis hominibus mortalibus.</p>
    <p>≤line=360≥ Hos esse tales edocent primo insitae</p>
    <p>natura ab ipsa Caritas Spes et Fides.</p>
    <p>Has, crede, quisque pectori innatas habet,</p>
    <p>traducat error devius quemquam licet.</p>
    <p>Converte, quaeso, igitur ad has species boni,</p>
    <p>≤line=365≥ ut Caritas pia proximo parcat tuo,</p>
    <p>speresque gratiam misericordis Dei;</p>
    <p>quae consequi omnia sancta te faciet Fides.</p>
    <p>Ec<hi rendition="simple:italic">.</hi> Videtne celsus ista quae
    facio Deus?</p>
    <p>Fr. Videt. Ec<hi rendition="simple:italic">.</hi> Retundet ipse
    cum prorsus volet?</p>
    <p>≤line=370≥ Fr<hi rendition="simple:italic">.</hi> Quidni?
    Retundet. Ec<hi rendition="simple:italic">.</hi> Ergo quid segnis
    facit?</p>
    <p>Fr<hi rendition="simple:italic">.</hi> Expectat humilis, pertinax
    cedat furor</p>
    <p>et ipse retrahas caedibus tantis manum.</p>
    <p>Ec<hi rendition="simple:italic">.</hi> Unius igitur interit
    multos salus.</p>
    <p>Quis hic Deus, cui carior multis fui?</p>
    <p>≤line=375≥ Fr. Ecerine. crede, carior Saulus fuit,</p>
    <p>peccare postquam desiit. Mitis Deus</p>
    <p>redemptor animas ipse venatur suas</p>
    <p>errore falso devias pastor bonus;</p>
    <p>errore lapsos adiuvans vitam suis</p>
    <p>≤line=380≥ ad abluenda crimina elongat pius.</p>
    <p>Ec<hi rendition="simple:italic">.</hi> Me credo mundo, scelera ut
    ulciscar, datum,</p>
    <p>illo iubente. Plurimas quondam dedit</p>
    <p>vindex iniquis gentibus clades Deus,</p>
    <p>ceteraque meritis debita exitia suis.</p>
    <p>≤line=385≥ Diluvia culices grandines ignes fames,</p>
    <p>ne mentiar, Scriptura testatur Vetus.</p>
    <p>Dedit et tyrannos urbibus, licuit quibus</p>
    <p>sine ordine, sine fine, strictis ensibus</p>
    <p>saevire largo sanguine in gentes vage.</p>
    <p>≤line=390≥ Nabuchodonosor, Aegyptius Pharao, Saul,</p>
    <p>proles Philippi gloriosa Macedonis,</p>
    <p>hi pervetustae memoriae, nostrae quoque</p>
    <p>praelata mundo Caesarum egregia domus,</p>
    <p>felicis unde memoriae exortus Nero,</p>
    <p>≤line=395≥ polluere caedibus quot hi mundum suis?</p>
    <p>Quantis cruoribus rubuit altum mare,</p>
    <p>illis iubentibus? Nec inspector Deus</p>
    <p>prohibere voluit, esse sic ultro sinens.</p>
  </div>
  <div type="level2" xml:id="scena-iv">
    <head>Scena IV</head>
    <p><hi rendition="simple:italic">Nuntius, Ecerinus, Ansedisius,
    Commilitones</hi></p>
    <p>Nu<hi rendition="simple:italic">.</hi> Audi negandum, teste nisi
    certo, novum:</p>
    <p>≤line=400≥ en, ipse vidi. Parce, dum verum loquar.</p>
    <p>Ec<hi rendition="simple:italic">.</hi> Evelle nugas, vane
    iactator, tuas.</p>
    <p>Nu<hi rendition="simple:italic">.</hi> Progressa Venetis exulum
    fervens aquis</p>
    <p>invasit agros magna Patavorum cohors</p>
    <p>Ferrariensiumque, quot plenae rates</p>
    <p>≤line=405≥ deferre poterant, totus et Venetus favor,</p>
    <p>cruce praevia Papaeque legato duce.</p>
    <p>Districtualium subito victis locis,</p>
    <p>venere ad urbem. Currit ad pontem pedes;</p>
    <p>subiectus altas incremat portas focus</p>
    <p>≤line=410≥ undante fumo. Desuper nullus stetit,</p>
    <p>omnisque cessit victa custodum manus.</p>
    <p>Capta Padua est, et exules illam tenent.</p>
    <p>Ec<hi rendition="simple:italic">.</hi> Abscede, mendax serve:
    mulctatus pede</p>
    <p>praemium relatu tolle condignum tuo.</p>
    <p>≤line=415≥ Ec<hi rendition="simple:italic">.</hi> Ast Ansedisius
    ecce venit hac. Hem, quid est?</p>
    <p>An<hi rendition="simple:italic">.</hi> Amissa Paduae civitas:
    hostes habent.</p>
    <p>Ec. Amissa vi? An. Vi amissa. Ec. Qua? An. Ferro fuga</p>
    <p>et ignibus, vinci quibus et urbes solent.</p>
    <p>Ec. At te superstite, sola quem facies notat</p>
    <p>≤line=420≥ illaesa noxium, sceleris index tui?</p>
    <p>Secede, cui non poena sufficiat necis.</p>
    <p>Commilitones, nostra quid virtus petit?</p>
    <p>Animos viriles casus infestus probat.</p>
    <p>Co. Magnanime princeps, tolle consilium tuis</p>
    <p>≤line=425≥ salubre votis. Subito Paduanos cape,</p>
    <p>Verona vinctos teneat et carcer tuus:</p>
    <p>mortes minare rigidus et Paduam celer</p>
    <p>accede; muros milites cingant tui.</p>
    <p>Invade trepidos, tolle pendentes moras;</p>
    <p>≤line=430≥ terror suorum, noster et magnus vigor</p>
    <p>sternent rebelles: victor optatum feres.</p>
    <p>Fortuna vires ausibus nostris dabit.</p>
    <p><hi rendition="simple:bold">Ch. O fallax hominum
    praemeditatio</hi></p>
    <p>eventus dubii sortis et inscia</p>
    <p>≤line=435≥ venturae! Instabiles nam variat vices</p>
    <p>motus perpetuae continuus rotae.</p>
    <p>En atrox Ecerinus citus advolat.</p>
    <p>Assuetam Paduam colla iugo dare</p>
    <p>infestam reperit, iussaque spernere</p>
    <p>≤line=440≥ vallatam aspiciens, agmine circuit;</p>
    <p>ad ripas acies fluminis admovet.</p>
    <p>Stat contra series ordine militum</p>
    <p>inspectans oculis ora tyrannica;</p>
    <p>infandas rabies ausibus exprobrat.</p>
    <p>≤line=445≥ Postquam nulla virum spes Paduae manet,</p>
    <p>retro vertit equum castraque summovet;</p>
    <p>Veronam redit iram exacuens suam.</p>
    <p>Ad caedes properat concitus impias,</p>
    <p>captivos Patavos innocuos fame</p>
    <p>≤line=450≥ caecis carceribus conficit et siti,</p>
    <p>et vitas adimit milibus undecim.</p>
    <p>Nullis plaustra vehunt agnita corpora:</p>
    <p>non natum genetrix, non mulier virum</p>
    <p>agnovere suos certave funera:</p>
    <p>≤line=455≥ communes lacrimae desuper omnibus.</p>
    <p>Desunt praedia tot busta recondere,</p>
    <p>corrumpit sanies aethera desuper.</p>
    <p>Spectator queritur iudicii parum,</p>
    <p>dum restat Patavum quod reparet genus.</p>
  </div>
  <div type="level2" xml:id="actvs-iv">
    <head>ACTVS IV</head>
    <p></p>
  </div>
  <div type="level2" xml:id="scena-i-3">
    <head>Scena I</head>
    <p>≤line=460≥ Ec<hi rendition="simple:italic">.</hi> Adversa vires
    fortibus praebet viris</p>
    <p>fortuna, viles opprimit: pugnat vigor</p>
    <p>adversus eius impetum. Restat suo</p>
    <p>vincenda Padua tempore. Abscedite retro.</p>
    <p>Lombarda signis appetit subdi meis</p>
    <p>≤line=465≥ gens tota ab infra Gallicis degens iugis.</p>
  </div>
  <div type="level2" xml:id="scena-ii-2">
    <head>Scena II</head>
    <p><hi rendition="simple:italic">Nuntius, Chorus</hi></p>
    <p>Nu<hi rendition="simple:italic">.</hi> Huc huc venite quisquis
    optatum velit</p>
    <p>finem malorum scire et e summo datam</p>
    <p>caelo quietem, thure placetis Deum;</p>
    <p>iuvenes senes viduae, colite festum diem:</p>
    <p>≤line=470≥ in vos ab alto iustus inspexit Deus.</p>
    <p>Ch<hi rendition="simple:italic">.</hi> Tanta ergo nova iam
    breviter expedias, bone.</p>
    <p>Nu<hi rendition="simple:italic">.</hi> Iam iam occupata Brixia,
    Ecerinus ferox,</p>
    <p>favore Cremonensium, rupta fide</p>
    <p>exclusit illos: Pellavicino quoque</p>
    <p>≤line=475≥ iam dudum amico mortis insidias tulit.</p>
    <p>Spe ductus alta deinde nobilium, celer</p>
    <p>movit iter et fraude Mediolanum petit.</p>
    <p>Sed spe tyrannus ipse delusus sua</p>
    <p>in se paratas hostium sensit manus;</p>
    <p>≤line=480≥ sensit Cremonae Mantuael Ferrariae</p>
    <p>unaque Bosi et Pellavicini fides</p>
    <p>in eius omnes sponte iuratas necem.</p>
    <p>Collata ad Aduae signa fixerunt vadum,</p>
    <p>a quo reverti constat Ecerinum loco.</p>
    <p>≤line=485≥ Nec segnis alia parte Martinus gradum</p>
    <p>distulit, et armis, plebe stipatus sua—</p>
    <p>a Turris alto sanguine educens genus</p>
    <p>Martinus audax—egit ancipitem retro</p>
    <p>senem tyrannum. Dumque convertens iter</p>
    <p>≤line=490≥ ad flumen Aduam signa, quae ad pontem, videt</p>
    <p>infesta, quid agat anxius dudum stetit.</p>
    <p>Ch<hi rendition="simple:italic">.</hi> Quid ille tantis viribus
    septus facit?</p>
    <p>Quis vultus aut actus? Nu<hi rendition="simple:italic">.</hi>
    Facit, ut alvo lupus</p>
    <p>pleno repulsus, dentibus frendens, canes</p>
    <p>≤line=495≥ circumlatrantes conspicit, multam ferox</p>
    <p>ex ore spumam mittit et orbes rotat.</p>
    <p>Ch<hi rendition="simple:italic">.</hi> Progredere et ultra.
    Nu<hi rendition="simple:italic">.</hi> Hinc inde seclusus,
    furens,</p>
    <p>miscere in hostes impares horret manus.</p>
    <p>Pons occupatus transitum prorsus negat;</p>
    <p>≤line=500≥ hinc inde et hostes parte conflictum parant</p>
    <p>utraque; dignis concitant illum probris.</p>
    <p>Tragula sinistrum missa traiecit pedem</p>
    <p>cunctantis, a qua parte nitatur fugae.</p>
    <p>Commilitones expetit nomen loci.</p>
    <p>≤line=505≥ ’Hic Adua fluvius hocque Caxani vadum.’</p>
    <p>’Heu Caxan Axan Baxan! Hoc letum michi</p>
    <p>fatale dixti, mater; hic finem fore.</p>
    <p>Quis fata revocet sensibus fidens suis?’</p>
    <p>Tunc concitatum calcaribus urgens equum</p>
    <p>≤line=510≥ viam per undas aperit et ripam occupat,</p>
    <p>idem inchoatum ceteris pandens iter.</p>
    <p>Tunc ordo militum impiger contra stetit;</p>
    <p>caedit ruentes, terga quoque dantes viros,</p>
    <p>illum sequentes. Capitur Ecerinus statim</p>
    <p>≤line=515≥ frustra resistens: unus allidit caput,</p>
    <p>fracto cerebro; quisquis is, dubio vacat.</p>
    <p>Abductus inde spernit oblatas dapes</p>
    <p>curas salutis atque vitales cibos</p>
    <p>acerque moritur fronte crudeli minax</p>
    <p>≤line=520≥ et patris umbras sponte Tartareas subit.</p>
    <p>Positum cadaver tumba Suncini tenet.</p>
    <p><hi rendition="simple:bold">Ch.* Vota solvamus pariter
    datori</hi></p>
    <p>digna tantorum, iuvenes, bonorum:</p>
    <p>vos senes, vos et trepidae puellae,</p>
    <p>≤line=525≥ solvite vota.</p>
    <p>Venit a summo pietas Olympo,</p>
    <p>quae malis finem posuit patratis;</p>
    <p>occidit saevi rabies tyranni</p>
    <p>paxque revixit.</p>
    <p>≤line=530≥ Pace nunc omnes pariter fruamur,</p>
    <p>omnis et tutus revocetur exui,</p>
    <p>ad lares possit proprios reverti</p>
    <p>pace potitus.</p>
    <p>Supplices renes feriant habenis,</p>
    <p>≤line=535≥ ictibus crebris domitent reatus.</p>
    <p>Annuat votis Deus, ut petitis,</p>
    <p>virgine natus.</p>
  </div>
  <div type="level2" xml:id="actvs-v">
    <head>ACTVS V</head>
    <p><hi rendition="simple:italic">Nuntius, Chorus</hi></p>
    <p>Nu<hi rendition="simple:italic">.</hi> A parte nulla tutus
    Albricus sui,</p>
    <p>iam derelictis rebus — ut fuerat parum</p>
    <p>≤line=540≥ credendus ulli, et creditus nullis fuit—</p>
    <p>Zenonis arcem profugus in tutam fugit,</p>
    <p>consorte sociaque et sobolis omnis grege.</p>
    <p>Posuere castra circiter montem secus</p>
    <p>urbs ultiones expetens dignas triplex,</p>
    <p>≤line=545≥ Tarvisium Vicentia Padua: paribus</p>
    <p>adiere votis altus Azo marchio</p>
    <p>reliquique secum Marchiae illustres viri.</p>
    <p>At spes ut illi nulla praesidii fuit</p>
    <p>serperet et intro seditio et urgens fames</p>
    <p>≤line=550≥ mortisque metus instans, capitur ultro locus.</p>
    <p>O fulmini par hostis irati furor!</p>
    <p>Irrumpit agmen tecta sublimis domus.</p>
    <p>Hic rapti ab ubere matris infantis pedes</p>
    <p>carpit, tenellum robori allidens caput:</p>
    <p>≤line=555≥ fuso cerebro sparsus inscribit eruor</p>
    <p>genetricis ora. Ecerinus occurrit novus</p>
    <p>gladium tenenti, quem puer patruum vocat</p>
    <p>triennis. Ille ’Patruus edocuit tuus</p>
    <p>tradere nepotibus simile munus suis’</p>
    <p>≤line=560≥ ait, et patentes gutturis venas secat.</p>
    <p>Utque patulo immane populis constet scelus,</p>
    <p>affigit hastae squalidum longae caput:</p>
    <p>corrugat ora repens rigor et orbes rotat,</p>
    <p>manum ferentis sanguinis replet lues:</p>
    <p>≤line=565≥ aliusque tremulum dentibus mandit iecur.</p>
    <p>Haec masculinae prolis Albrici horrida,</p>
    <p>sic dira et atrox triplicis strages fuit.</p>
    <p>Utque arce summa Albricus in populi manus</p>
    <p>venit, paranti falsa iam vulgo loqui</p>
    <p>≤line=570≥ ponitur apertae subditum frenum gulae,</p>
    <p>ducto, ut suorum vivus inspectet neces.</p>
    <p>Et ecce, thalamo rapta de summo, feris</p>
    <p>abstracta turbis, uxor Albrici venit,</p>
    <p>caelo refusis lumina intendens comis:</p>
    <p>≤line=575≥ strictus revinctas funis arcebat manus.</p>
    <p>Abinde quinque virgines tractae simul</p>
    <p>ante ora patrum crinibus fusis erant,</p>
    <p>devota proles ignibus. Circumstetit</p>
    <p>hos vulgus omnis exprobrans actus truces.</p>
    <p>≤line=580≥ Ut, ad cubile belluis pressis, stetit</p>
    <p>circum rapaces turba venatrix lupos,</p>
    <p>patrata memorans damna et adducens canes,</p>
    <p>a caede gratas sponte subducens moras.</p>
    <p><hi rendition="simple:bold">Ch.* Procede, nobis pande supplicii
    modos.</hi></p>
    <p>≤line=585≥ Nu<hi rendition="simple:italic">.</hi> Ardebat alta
    roboris magni strues.</p>
    <p>Odore piceo subditae exudant faces</p>
    <p>pinguisque stipites alit olivae liquor,</p>
    <p>atramque nubem fumus ad caelum facit;</p>
    <p>fulgur superni murmurat ad instar toni,</p>
    <p>≤line=590≥ dabantque gemitus antra, ne quisquam neget</p>
    <p>intro subesse numen inferni Jovis;</p>
    <p>erant caminis ora, quae flammas vomunt.</p>
    <p>O misera sors parentibus spectabilis!</p>
    <p>Ordo innocentum imponitur in ignem prius.</p>
    <p>≤line=595≥ Incendit urens ut puellares sinus</p>
    <p>tetigitque flavas ardor infestus comas,</p>
    <p>retro resiliunt cassa quaerentes patrum</p>
    <p>praesidia: nocuis his sed amplexus negant.</p>
    <p>Ut vana spes per ambitus illas vage</p>
    <p>≤line=600≥ egit furentes, subito violentas manus</p>
    <p>iniecit ardens lictor, et matrem trahens</p>
    <p>una patenti subdit et gnatas rogo.</p>
    <p>Ch<hi rendition="simple:italic">.</hi> Quo filiarum et coniugis
    vultu necem</p>
    <p>Albricus, etsi non loqui poterat, tulit?</p>
    <p>≤line=605≥ Nu<hi rendition="simple:italic">.</hi> Volvebat atrox,
    sicuti alludens, caput,</p>
    <p>ut parvi pendat, nutibus pandens suis.</p>
    <p>Ch<hi rendition="simple:italic">.</hi> Quis finis eius, fare,
    supremus fuit?</p>
    <p>Nu<hi rendition="simple:italic">.</hi> Tum plura stantem tela
    certatim virum</p>
    <p>petiere: pressit unus in dextrum latus</p>
    <p>≤line=610≥ gladium, sinistra parte qui fixus patet;</p>
    <p>per utrumque vulnus largus effluxit eruor:</p>
    <p>effulminat spatulas alius ensem tenus.</p>
    <p>Cervice caesa, murmurat labens caput,</p>
    <p>stetitque titubans truncus ad casum diu,</p>
    <p>≤line=615≥ donec minutim membra dispersit frequens</p>
    <p>vulgus, per avidos illa distribuens canes.</p>
    <p><hi rendition="simple:bold">Ch.* Haec perpetuo durat in
    aevo</hi></p>
    <p>regula iuris. Fidite, iusti:</p>
    <p>nec, si quando forsitan ullum</p>
    <p>≤line=620≥ quemquam nocuum sors extollat,</p>
    <p>regula fallit. Consors operum</p>
    <p>meritum sequitur quisque suorum.</p>
    <p>Stat iudicii conscius aequi</p>
    <p>iudex rigidus, iudex placidus;</p>
    <p>≤line=625≥ donat iustos, damnat iniquos.</p>
    <p>Haud hic stabilis desinit ordo:</p>
    <p>petit illecebras virtus superas,</p>
    <p>crimen tenebras expetit imas.</p>
    <p>Dum licet ergo moniti stabilem</p>
    <p>≤line=630≥ discite legem.</p>
  </div>
</div>
<div type="level1" xml:id="back">
  <head>Back</head>
  <p></p>
</div>
</body>
</text>
</TEI>
