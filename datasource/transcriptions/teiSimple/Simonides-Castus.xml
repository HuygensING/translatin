<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>CASTVS</p>
  <p>IOSEPH<note>
    <p>Abbreviaturen opgelost; oorspronkelijke interpunctie en spelling
    (u/v, i/j, &amp;) gehandhaafd. Regelnummering toegevoegd. ß &gt;
    ss</p>
  </note></p>
</div>
<div type="level1" xml:id="main">
  <head>Main</head>
  <div type="level2" xml:id="personae.">
    <head>1. Personae.</head>
    <p>Malvs Daemon.</p>
    <p>Ioseph.</p>
    <p>Famvli.</p>
    <p>Faetifer.</p>
    <p>Iempsar.</p>
    <p>Nvtrix.</p>
    <p>Nvntivs.</p>
    <p><hi rendition="simple:bold">Chorvs ex puellis Aegyptijs.</hi></p>
    <p>Semichorvs.</p>
    <p>≤page=4≥</p>
    <p>D. Stanislao Socolovio: Theologo Regio: venerabili miracvlo
    ingenii et litterarvm: venerabiliori virtute et moribus: Patri svo
    in Christo: Simon Simonides Leopoliensis lib: mer: de. dicavit.</p>
    <p>≤page=5≥</p>
    <p>MALVS DAEMON.</p>
    <p>Venio, inferûm domos, et vmbrarum specum</p>
    <p>Linquens, vbi, telluris in penetralibus,</p>
    <p>Superis seôrsum, habemus infimi dij;</p>
    <p>Vocare si par infimos, qui maximam</p>
    <p>≤line=5≥ Rerumque, honorúmque, occupamus gloriam;</p>
    <p>Saeclaque hominum vniuersa, et hîc viuentia</p>
    <p>Nostro vsu, et olim functa capimus mancupi.</p>
    <p>Esto, creatos esse nos ab altero:</p>
    <p>Esto, illo ab ipso, conditam orbis fabricam,</p>
    <p>≤line=10≥ Caeloque nos pulsos ab ipso eodem; &amp; his</p>
    <p>Datos locis, vbi horror, &amp; squallor vigent:</p>
    <p>Esto omnia haec, creator, &amp; rerum parens,</p>
    <p>Superbiat scilicet, alatque nominis</p>
    <p>Vmbram; penes nos interim, solida Imperj</p>
    <p>≤line=15≥ Maneat potestas: templa nobis, victimae</p>
    <p>Nobis, sacri nobis dies, trophaeaque,</p>
    <p>Donariaque struantur: ad pericula</p>
    <p>Nos inuocemur: nos bonarum praesides</p>
    <p>Rerum feramur: denique ipsi numina</p>
    <p>≤line=20≥ Celebremur, &amp; noscamur; ille incognitus</p>
    <p>Caelo exigat saeclum. parum interest, vbi</p>
    <p>Agas loci, at agas qualis, id verò interest.</p>
    <p>≤folio=A2≥</p>
    <p>≤page=6≥</p>
    <p>Solenne praetereà hoc genus nostrum tenet,</p>
    <p>(Diuinitatis quae fides certissima est)</p>
    <p>≤line=25≥ Honore macti, vt gaudeamus; male habiti</p>
    <p>Impune non sinamus omnimodis modis;</p>
    <p>Cuius animi, exemplum vel hodie, isthîc palâm</p>
    <p>In iuuene nequam dabimus; &amp; testabimur,</p>
    <p>Quid conciti ira, quid benigni possumus.</p>
    <p>≤line=30≥ Non sim, qui haberi volo; nisi effectum illicet</p>
    <p>Do, quod loquor. men’ quem Senatus, quem aula, quem</p>
    <p>Rex, quem populus, &amp; purpurati omnes pauent!</p>
    <p>Quen tota gens Aegyptia, aut, quem tota gens</p>
    <p>Mortalium, quaecunque, &amp; vbicunque, aspicit</p>
    <p>≤line=35≥ Solis iubar; sacrificijs, altaribus,</p>
    <p>Honoribus, mensisque certatim colunt!</p>
    <p>Men’ eimodi, inquam, numen! vnicus puer,</p>
    <p>Hebraea pessima soboles, faex seruuli,</p>
    <p>Contempserit! inultum id ei abierit peruico!</p>
    <p>≤line=40≥ Dabitur opem, ne scilicet abeat; &amp; quidem</p>
    <p>Pridem, sciens peperceram; quum commodùm</p>
    <p>Necare fratrum inter manus possem; ratus,</p>
    <p>Doctum periclo, mitiorem posteà</p>
    <p>Nobis futurum. sed video, non in loco</p>
    <p>≤line=45≥ Me miseridocria vsum; acerbiorem enim</p>
    <p>Inuenio; quanquam, quod caput odij huius est;</p>
    <p>Cum stirpe tota Hebraica, vetus hoc mihi</p>
    <p>Viget</p>
    <p>≤page=7≥</p>
    <p>Viget duellum; ex quo potiti gentium</p>
    <p>Sumus, hominumque examina, in praedam meam</p>
    <p>≤line=50≥ Cessêre; tum Regem supremum ipsum poli,</p>
    <p>Ita comminatum seriò commeminimus:</p>
    <p>Breui, breui olim tempus adfore; foeminae</p>
    <p>Cum semen, Hebraeus iuuenis, haec interim</p>
    <p>Possessa nostra regna, vi exspoliasseret;</p>
    <p>≤line=55≥ Pedibusque saeuiret super caput meum.</p>
    <p>Id ne habeat, arcta cautio est; &amp; sedulò</p>
    <p>Caui hactenus: ideoque quamcumque indolis</p>
    <p>Alicuius, aspexi propagem masculam;</p>
    <p>Insector vltro: aut ego neco, aut mulcto malè;</p>
    <p>≤line=60≥ In patribus, in auis, in atauis, gnauiter</p>
    <p>Hoc perpetratum: cùm, quasi ex industria,</p>
    <p>Exortus hic puer est; statim à puero, Deo</p>
    <p>Illi altero, addictissimus; contrà, mei</p>
    <p>Contemptor acer; non tuli impune; &amp; propè</p>
    <p>≤line=65≥ Patrata caedes, dexteris fratrum fuit:</p>
    <p>Sed miseritum est pueritiae; potiusque in hanc</p>
    <p>Oram, abdicandum seruituti censui;</p>
    <p>Si fortè, cùm loco atque fortuna, insolens</p>
    <p>Exueret ingenium: ast nihil profecimus:</p>
    <p>≤line=70≥ Ferocius agendum est; nocensque machina,</p>
    <p>Torquenda quamprimùm; neque ea minimae notae;</p>
    <p>Sed quam oppidò fortissimam perspeximus:</p>
    <p>≤folio=A3≥</p>
    <p>≤page=8≥</p>
    <p>Mulier, mulier, inquam, iuuentae maxima</p>
    <p>Siren: repertrix prima, mortis, &amp; mali,</p>
    <p>≤line=75≥ (Neque enim alio reti, aucupatum imus animas</p>
    <p>Plures; quam amore, &amp; foemina) haec, haec, inquam eat</p>
    <p>Siquidem gradus iam factus est pulcher satis.</p>
    <p>Cui iste seruit seruitutem, est Faetifer,</p>
    <p>Summo loco vir, summa apud Regem fide:</p>
    <p>≤line=80≥ Iempsar illi vxor, supra humanum modum</p>
    <p>Pulcherrima; eius ex animo ego sustuli</p>
    <p>Mariti amorem, &amp; seruili huius intuli:</p>
    <p>Quem si gerentem fecerit mori suo;</p>
    <p>Confecta res est: noster est: victoria est.</p>
    <p>≤line=85≥ Sin obsitnatus manserit animo fero;</p>
    <p>Tamen, fanicus audacis, atque strenuae</p>
    <p>Dabit mulieris: heu Iempsar, heu mea</p>
    <p>Iempsar; in quanta Charybdi, nunc tuum</p>
    <p>Pectus trucido! sed quid ad me? dum modò</p>
    <p>≤line=90≥ Vlciscar hostem: tu, vel alia, vel alia</p>
    <p>Pereas, parum moror: vnico isti, faeminas</p>
    <p>Omnes, velim impensas; potiri modò queam;</p>
    <p>Ed ipse procedit foras; ego me aufero.</p>
    <p>IOSEPH.</p>
    <p>Vosné etiam, Herum, ad hanc celebritatem</p>
    <p>≤line=95≥ Sacrorum, omnes comitaturi</p>
    <p>Tecto</p>
    <p>≤page=9≥</p>
    <p>Tecto exitis? nullus ne hîc penes</p>
    <p>Decumbentem, praesto aderit Heram?</p>
    <p>Obsequio si quid, vel facto,</p>
    <p>Opus adueniat; qualia multa</p>
    <p>≤line=100≥ Circa aegrotos, plerumque vsus</p>
    <p>Postulat; vt non satis vna manus</p>
    <p>Officio sit.</p>
    <p>FAMVLI.</p>
    <p>Vera quidem tu censes: atque Herus</p>
    <p>Digrediens, hoc itidem nobis</p>
    <p>≤line=105≥ Praeceperat; vt Dominae praesto</p>
    <p>Essemus: verùm ipsa, alio nos</p>
    <p>Praecepto, ad sacra amouet; aiens</p>
    <p>Primos medicos, praecipuosque</p>
    <p>Vitae artifieces, Diuos esse:</p>
    <p>≤line=110≥ His quandoquidem sollennia sunt</p>
    <p>Festa per vrbem;</p>
    <p>Jremus omnes supplices, atque illius</p>
    <p>Jacentis, impleremus absentem vicem:</p>
    <p>Ita spem esse, posse sanitatem consequi:</p>
    <p>≤line=115≥ Te, caeteris cum foeminis, satis sibi</p>
    <p>Dum nos redimus, vsui domi fore.</p>
    <p>Ergo imus, &amp; voto obsecundamus pio.</p>
    <p>IO: Siquidem Dij isti sunt; vel haec pietas pia est.</p>
    <p>FA:</p>
    <p>≤page=10≥</p>
    <p>FA: Tibi forsan impia, qui supra Dominos sapis.</p>
    <p>≤line=120≥ IO. Nempe, Dominos suprà sapio, dum seruio.</p>
    <p>FA. Atqui Deos, quos hi colunt, tu non colis.</p>
    <p>IO: Seruire Dominis, &amp; colere Deum; aliud est.</p>
    <p>FA: Cui seruit Herus; huic seruiendum est quoque tibi.</p>
    <p>IO: Herile corpus est, quod emit; animus Dei.</p>
    <p>≤line=125≥ FA: An non Heriles quoque Dij, quorum animus est?</p>
    <p>IO: Deos Heriles nescio; meum scio:</p>
    <p>FA: Ergò, quod aio, nempe plus sapis, quàm Heri.</p>
    <p>IO: Cum Heris ego sapientia, haud contenderim.</p>
    <p>FA: Verbo haud facis; verùm solens facto facis.</p>
    <p>≤line=130≥ IO: Bona verba quaeso: FA: Nulloque videor mala?</p>
    <p>IO: Modestius mecum agite; FA: Nil magis volo.</p>
    <p>IO: Neque memini meritus aliter animo meo.</p>
    <p>FA: Fatemur: atque integritatem candidae</p>
    <p>Mentis tuae, inque nos amorem, agnoscimus:</p>
    <p>≤line=135≥ Et quicquid, ab hominibus amicis, mutua</p>
    <p>Poscit fides; debemus affatìm tibi:</p>
    <p>Tu namque cùm primum immigrâsti in hanc domum;</p>
    <p>Fortuna quasi tecum immigrauit huc bona:</p>
    <p>Mitto omnigenam abundantiam rerum omnium:</p>
    <p>≤line=140≥ Mitto, annuam uvertatem agrorum, &amp; messibus</p>
    <p>Rupta horrea; innumeros greges mitto pecorum:</p>
    <p>Mitto, auri, &amp; aeris, paene, cornu copiae;</p>
    <p>Duntexat in rem quod facis nostram loquor.</p>
    <p>Discor-</p>
    <p>≤page=11≥</p>
    <p>Discordijs antêhac scatentem istam domum;</p>
    <p>≤line=145≥ Perpetuaque odia, inter se alentem familiam;</p>
    <p>Tu, amore certare docuisti haud iurgijs:</p>
    <p>Aurem, tu Herilem, obsessam adulatoribus,</p>
    <p>Tectis susurris liberâsti; &amp; publicum</p>
    <p>Audire veritatis insuêsti sonum;</p>
    <p>≤line=150≥ Non blandiendo, verùm agendo gnauiter.</p>
    <p>Potiri Herilem gratiam, monstrasti iter;</p>
    <p>Herumque, non tam dicta cum dulcedine,</p>
    <p>Quàm facta cum virtute, munerarier</p>
    <p>Merito tuo instituisti; vt inde, nulla iam</p>
    <p>≤line=155≥ Domus sit, vbi familia, vel frequentior</p>
    <p>Vel more cultiore, vel in Heros fide</p>
    <p>Maiore, vel quae niteat elegantius,</p>
    <p>Cernatur; vnumquemque Hero, ex aequo &amp; bono</p>
    <p>Ornante: tuque cùm inter omnes principem</p>
    <p>≤line=160≥ Facilè locum teneas; Herumque habeas propè</p>
    <p>Tuum; ita tamen mentem modestam deprimis;</p>
    <p>Quasi vltimus, nullique sis rei: neque</p>
    <p>Te vnquam malo quisquam vsus; omnes commodo:</p>
    <p>Vnde, &amp; suprà inuidiam es; &amp; omnibus viges</p>
    <p>≤line=165≥ Charissimus, iuxtà atque honoratissimus.</p>
    <p>Idcircò, &amp; illa dicta mea, nolim putes</p>
    <p>Animo maleuolo dicta; sed quoniam te amo,</p>
    <p>Eamque fortunam perennem tibi aueo;</p>
    <p>≤folio=B≥</p>
    <p>≤page=12≥</p>
    <p>Deos colendos censeo; à quibus omnia</p>
    <p>≤line=170≥ Bona dantur; &amp; seruantur à quibus bona.</p>
    <p>Tu, suasionem fortè si haud sequeris meam;</p>
    <p>Saltem, profectam animo malo, non existima.</p>
    <p>IO: Num quid boni vobis fit ex me, nescio:</p>
    <p>At si fieri aliquid, benignè agnoscitis;</p>
    <p>≤line=175≥ Id verò ego, à solo Deo meo, dari</p>
    <p>Agnosco; vosque idem velim sentire; &amp; hunc</p>
    <p>Solum colere; quanquam haec negotij haud ita</p>
    <p>Exilis est persuasio; quin non priùs</p>
    <p>Deum doceri posse duco; quàm ipsemet</p>
    <p>≤line=180≥ Se se sciendum insinuet aegro pectori.</p>
    <p>Nunc ite: &amp; illos instituto patrio,</p>
    <p>Quos Rex colit, colite; facem donec aliam</p>
    <p>Vobis, superior ipse Deus illuminet.</p>
    <p>FA: Imus; sed animum mihi tuus sermo pupugit.</p>
    <p>≤line=185≥ IO: Illi abierunt;</p>
    <p>Mihi nescio, qua frigida formidine</p>
    <p>Cor obriguit: aures sonescunt: horruit</p>
    <p>Capillus: arcta mens, velut magni mali</p>
    <p>Praesaga torpescit: quid est! aut quid me erit!</p>
    <p>≤line=190≥ O caelites, ô Rex supreme caelitûm:</p>
    <p>Terra quasi hauriri, angulisque ab omnibus</p>
    <p>Videre videor appeti: paenè redeo</p>
    <p>In vetera: talem paenè mentem illo die</p>
    <p>Habuisse</p>
    <p>≤page=13≥</p>
    <p>Habuisse repeto; à fratribus quùm venditus</p>
    <p>≤line=195≥ Ex libero homine, seruus haec in loca abij:</p>
    <p>Sol ipse, tristiùs mihi quodammodo</p>
    <p>Lucere cernitur. quid est! aut quid me erit!</p>
    <p>Noctem quoque, et somnum, quibus cum taedijs,</p>
    <p>Quibus cum acerbitatibus, &amp; immitibus</p>
    <p>≤line=200≥ Insomnijs, exegi! amari me à Deo</p>
    <p>Nimis putem, nisi pereo: quin somnium,</p>
    <p>Quale anteà nunquam, horridum, immane, asperum</p>
    <p>Vidi: appetentem circiter nouum diem;</p>
    <p>Videbar in pulcherrimam quandam alitem</p>
    <p>≤line=205≥ Mutarier, candore certantem niui;</p>
    <p>Aurasque penna permeabam splendida;</p>
    <p>Cùm derepente, in me cucullus impetum, à</p>
    <p>Tergo facit: formamque persequens meam,</p>
    <p>Eo vsque processit sequendo; donicum</p>
    <p>≤line=210≥ Sub terream quandam specum me impingeret;</p>
    <p>Pedore, vbi &amp; squallore quassabar gemens.</p>
    <p>Neque sopor, illud erat; sed vsque expergitus,</p>
    <p>Totis volutim contremiscebam artubus;</p>
    <p>Gelidusque sudor, membra peruolgauerat,</p>
    <p>≤line=215≥ Guttis renidens, atque lassitudine.</p>
    <p>Tum corripior anceps cubili; &amp; supplices</p>
    <p>Cum voce palmas caelitum extendo patri,</p>
    <p>Meliora poscens: exque ea hora perpetim</p>
    <p>≤folio=B2≥</p>
    <p>≤page=14≥</p>
    <p>Torpeo animi; &amp; praesens quasi periclum horreo.</p>
    <p>≤line=220≥ Quid est! quid erit! eia, eia anime, quid,
    proijcis</p>
    <p>Spem! quid fatiscis! comprime anxitudinem:</p>
    <p>Viuit Dominus, ille Dominus viuit; sine</p>
    <p>Cuius voluntate, pilus haud defluxerit</p>
    <p>Capiti tuo. tun’ immerenti tibi mala</p>
    <p>≤line=225≥ Dari! bonaué bene promerenti dixeris!</p>
    <p>Plusué autumes laboris impostum; solens</p>
    <p>Quàm ferre possis! do manus, do equidem manus</p>
    <p>Domine: tuum imponere; subire esto, meum:</p>
    <p>Vel occideris; in te tamen fides mea:</p>
    <p>≤line=230≥ Tu seruituti mancipasti: tu ex sinu</p>
    <p>Patris, pusillum me abstulisti; sit tibi</p>
    <p>Laus, atque honor: tantùm iuuentae sis memor</p>
    <p>Aetatis impotentis, atque improuidae:</p>
    <p>Cumque mala das; tolerantiam, &amp; constantiam</p>
    <p>≤line=235≥ Simul da: ero, aut non ero; moriar aut sospiter:</p>
    <p>Tibi moriar, tibi sospiter; sim, absim, tuus.</p>
    <p><hi rendition="simple:bold">CHORVS.</hi></p>
    <p>Strop. I.</p>
    <p>Petra celebris est hîc</p>
    <p>Quaedam, vitrea dis aqua;</p>
    <p>Fontem</p>
    <p>≤page=15≥</p>
    <p>Fontemque expositum vrnis, saxo</p>
    <p>≤line=240≥ Iaculans supremo.</p>
    <p>Apud hanc, amica quae -</p>
    <p>dam est mea; flumineis</p>
    <p>Pepla liquoribus</p>
    <p>Tinguens; superque ardua dorsa rupis</p>
    <p>≤line=245≥ In sole aprico expoliens; ea atrum</p>
    <p>Nuntium mihi insusurrauit.</p>
    <p>Antristrop. I.</p>
    <p>Sontica lempsar ictam</p>
    <p>Peste, aegra domi occulere</p>
    <p>Membra; &amp; taeniolis caput obnu-</p>
    <p>≤line=250≥ Bere flauum; eamque</p>
    <p>Diem abisse tertiam,</p>
    <p>Muneribus Cereris.</p>
    <p>Ambrosium os suum,</p>
    <p>Ex quo abstinet; cor tacito dolore</p>
    <p>≤line=255≥ Vltrò exedens; poeneque terminum Orci</p>
    <p>Saucia, ante tempus appellens.</p>
    <p>Strop. II.</p>
    <p>Anné tu Domina ex Pane!</p>
    <p>Anné es concita ex Hecate!</p>
    <p>≤folio=B3≥</p>
    <p>≤page=16≥</p>
    <p>An turba ex Coribantum!</p>
    <p>≤line=260≥ An matre montana multivaga!</p>
    <p>An te impulit feris pollens</p>
    <p>Dictinna! libi ob iners</p>
    <p>Opus, &amp; habita sacra prophane ira-</p>
    <p>Ta! insanit namque etiam per</p>
    <p>≤line=265≥ Terram illa; per pelagus-</p>
    <p>Que vrget vaga vada ventis.</p>
    <p>Antistr. II.</p>
    <p>Anné Faetiferum, quisquam</p>
    <p>Alter vir, tuum Dominum,</p>
    <p>Probro addicere tentat!</p>
    <p>≤line=270≥ Furtum illius molitus talamis!</p>
    <p>An de tuo tu inaudîsti</p>
    <p>Non dulce tale aliquid!</p>
    <p>Quod te vitae saturet mox,</p>
    <p>Vinctamque lecto animam</p>
    <p>≤line=275≥ Nodis cruciet amaris.</p>
    <p>Epod.</p>
    <p>Solet quoque aegrae, propagini</p>
    <p>Foemineae, creperum malum</p>
    <p>Puerperij, &amp; inerti-</p>
    <p>-Ae</p>
    <p>≤page=17≥</p>
    <p>Ae, excors nausea adesse; meum haec eadem</p>
    <p>≤line=280≥ Transiit aliâs vterum incillans.</p>
    <p>Obstetricem ast caeligenam,</p>
    <p>Diuam arcitententem,</p>
    <p>Artemin, adij:</p>
    <p>Praestò semper adiutrix cum</p>
    <p>≤line=285≥ Diuûm adfuit fauore.</p>
    <p>Anapesti.</p>
    <p>Verùm eccum, pro foribus nutrix,</p>
    <p>Hanc ipsam, extra talamum ductat,</p>
    <p>Horrens, atra nube supercilj:</p>
    <p>Hoc quicquid sit, discere auet mens.</p>
    <p>≤line=290≥ Heu me, quàm vae pallida Dominae</p>
    <p>Facies; quàm illum primum florem</p>
    <p>Formae penitus amisisti!</p>
    <p>NVTRIX.</p>
    <p>Miseranda hominum vita, &amp; morbi</p>
    <p>Ter miserandi:</p>
    <p>≤line=295≥ Quid iam faciam? aut quid non faciam?</p>
    <p>En tibi clara ea lux, en hic aether,</p>
    <p>En apricum, en Sol, en patulae aurae;</p>
    <p>Quorum cupiens, vnum id in ore</p>
    <p>Nuper</p>
    <p>≤page=18≥</p>
    <p>Nuper habebas; surgere, linquere,</p>
    <p>≤line=300≥ Infelix stratum; procedere,</p>
    <p>Vesci caelo; en, quàm subitò istud</p>
    <p>Fastidis! stratumque iterum appetis!</p>
    <p>Respuis omnia; nil tibi volupe est:</p>
    <p>Quod adest damnas: quod abest poscis;</p>
    <p>≤line=305≥ Mox quoque id ipsum, horres &amp; refugis:</p>
    <p>Quid iam faciam tibi! vel quid non</p>
    <p>Faciam!</p>
    <p>Aegrotem potius, quàm aegrotos</p>
    <p>Curem. simplicior enim haec labes;</p>
    <p>≤line=310≥ Doleas, si aegrotes: si aegro adsis;</p>
    <p>Et menti dolor, &amp; manibus labor;</p>
    <p>Omnis vita hominum ingratissima;</p>
    <p>Nec requies hìc vlla laborum.</p>
    <p>Certè aliam vitam, hac potiorem</p>
    <p>≤line=315≥ Tenebrae offusis nubibus arcent;</p>
    <p>Nos tamen efflictim hanc deperimus;</p>
    <p>Quae sub sole hîc obuia claret;</p>
    <p>Vitae propter inexperientiam</p>
    <p>Alterius, rerumque supra nos;</p>
    <p>≤line=320≥ Fictisque vltrò ferimus nugis.</p>
    <p>IEMPSAR.</p>
    <p>Suscipite humeris; suscipite aegram,</p>
    <p>Tollite</p>
    <p>≤page=19≥</p>
    <p>Tollite fessam; soluor neruis</p>
    <p>Omnibus; omnia lapsant membra:</p>
    <p>Fulcite caput: fulcite aegra</p>
    <p>≤line=325≥ Colla: rotatur mundus: currit</p>
    <p>Terra; cado, cado, pereo: date mî</p>
    <p>Date vestram manum;</p>
    <p>Suscipite meam, suscipite manum;</p>
    <p>Ventum facite, demitte taeniam</p>
    <p>≤line=330≥ Capiti; grauis est, grauis est, soluite</p>
    <p>Crinem: ach me, ach me.</p>
    <p>NV: Obfirma animum; neque te toto</p>
    <p>Corpore proijce filia:</p>
    <p>Qui placidum se se, &amp; generosum</p>
    <p>≤line=335≥ Morbo impertit; minus aegrotat:</p>
    <p>Ista nati lege homines sumus;</p>
    <p>Multa in vita perpeti oportet.</p>
    <p>IE: Heu quàm parui culmine tecti</p>
    <p>Rure in vacuo, viuere seruam</p>
    <p>≤line=340≥ Dulce foret: quàm fonte ex puro,</p>
    <p>Puris lymphis, sedare sitim;</p>
    <p>Somnumque vdo gramine inire.</p>
    <p>NV: Filia, filia, quid deliras!</p>
    <p>Quid te oblita es! solam te isthîc</p>
    <p>≤line=345≥ Reris! ne mihi, ne quaeso hac in</p>
    <p>Turba, exsensos sermones sere;</p>
    <p>≤folio=C≥</p>
    <p>≤page=20≥</p>
    <p>Qui te mentis captam infament.</p>
    <p>IE: Aege fusum mî, date qui filum</p>
    <p>Ducam; libet ad lumina sera</p>
    <p>≤line=350≥ Flammae hibernae, peruigilare;</p>
    <p>Non soli viuunt opulenti:</p>
    <p>Ducite nuptum me: vrite faculas:</p>
    <p>Induite oculis, crocinum flammeum;</p>
    <p>Seruo cupio, serua locari.</p>
    <p>≤line=355≥ NV: Apage obsecro, dicta indicta haec:</p>
    <p>Me miseram, num verè desipis!</p>
    <p>Nam quid tibi cum fusis Dominae!</p>
    <p>Aut quid Herae cum seruarum operis!</p>
    <p>Quid cum faculis, pridem nuptae!</p>
    <p>≤line=360≥ Me miseram, num verè desipis!</p>
    <p>Lymphae puros latices poscis!</p>
    <p>Non tibi viuo saliens pumice,</p>
    <p>Fons, per mediam murmurat aream;</p>
    <p>Quo cupida sitim stinguere possis.</p>
    <p>≤line=365≥ IE: Signum pecori, numerum frugibus</p>
    <p>Libet imponere; libet occludere</p>
    <p>Resinis dolia; condere, promere,</p>
    <p>Libet omne penu; famula ô Domine</p>
    <p>Sim tua; sim tua serua ô famule.</p>
    <p>≤line=370≥ NV: En quale iterum dixti dictum!</p>
    <p>Modò te aiebas, sera ad lumina</p>
    <p>Fusum</p>
    <p>≤page=21≥</p>
    <p>Fusum ducere; iam media inter</p>
    <p>Armenta erras, numerasque pecus;</p>
    <p>Artem haec poscunt ariolatricem:</p>
    <p>≤line=375≥ Certè aliqui te, filia, Diuûm</p>
    <p>Vexat, sanumque amputat animum.</p>
    <p>IE: Infelix ego, quid tandem egi!</p>
    <p>Quò deueni! quò rationis</p>
    <p>Itere ex recto, deuia flexi?</p>
    <p>≤line=380≥ Desipui, cecidi, icta flagello</p>
    <p>Diuûm: ach me, ach me.</p>
    <p>Obnube mihi; obnube caput, mea</p>
    <p>Mater; oculum lacryma perpluit;</p>
    <p>Facies conturbata rubore est.</p>
    <p>≤line=385≥ Ach me, ach me.</p>
    <p>Si ex vitijs resipiscas; dolor est:</p>
    <p>Si cum vitijs vesanire</p>
    <p>Porrò pergas; porrò habeas malum;</p>
    <p>Praestiterit, nil gnarum, nilque</p>
    <p>≤line=390≥ Oppetijsse scientem.</p>
    <p>NV: Obnubo; sic vtinam mors me</p>
    <p>Subitò obnubat:</p>
    <p>Nam quô vitae prolixae vsus?</p>
    <p>Nisi vt aduersis pluribus instruat;</p>
    <p>≤line=395≥ Multa tamen me docuit senium;</p>
    <p>Quorum volupe est vel meminisse:</p>
    <p>≤folio=C2≥</p>
    <p>≤page=22≥</p>
    <p>Et tu filia crede expertae:</p>
    <p>Nunquam vitium contrahere optimum</p>
    <p>Equidem duco; at vix humanum;</p>
    <p>≤line=400≥ Soli etenim Dij sunt sine noxa;</p>
    <p>Homines, labimur, &amp; consurgimus;</p>
    <p>Quanquam surgere, fit cum magno</p>
    <p>Morsu animi, magnoque pudore:</p>
    <p>Surgendum tamen est, potiùs quàm in</p>
    <p>≤line=405≥ Sorde iacendum; haec altera tabula est,</p>
    <p>Post naufragium: non resipiscere,</p>
    <p>Sed grassari, per scelera in scelus;</p>
    <p>Plusquam insanum iudico, &amp; amens:</p>
    <p>Porrò quid virtus, quid vitium</p>
    <p>≤line=410≥ Ignorantem, velle perire;</p>
    <p>Brutae est pecudis.</p>
    <p>IE: Promptius ista est verbo dicere</p>
    <p>O mater, quàm facto ostendere.</p>
    <p>Durum; quod dolet, vt non doleat.</p>
    <p>≤line=415≥ NV: Fateor; namque tuo ipsa dolore</p>
    <p>Doleo: aetatemque meam contero:</p>
    <p>Si modus vllis est seruandus</p>
    <p>In rebus; amicitias censeo</p>
    <p>Quàm mediocres misceri; neque</p>
    <p>≤line=420≥ Intimam ad animae haurire medullam.</p>
    <p>Vt quod volupe est; sit tractabile;</p>
    <p>Siue</p>
    <p>≤page=23≥</p>
    <p>Siue intendere, siue remittere</p>
    <p>Libeat, verùm hoc indignissimum;</p>
    <p>Binum, vnam animam ferre dolorem:</p>
    <p>≤line=425≥ Atque ego nunc, ad mea priuata</p>
    <p>Damna, tuo etiam afflictor damno.</p>
    <p>Quin, vitae quoque nimium studium,</p>
    <p>Officere magis, quàm proficere,</p>
    <p>Habitumque bonum corporis aiunt,</p>
    <p>≤line=430≥ Frangere potiùs, quàm stabilire.</p>
    <p>Nimium omne, minus laudo; siquidem</p>
    <p>Ne quid nimis; ut docti suadent.</p>
    <p><hi rendition="simple:bold">Ch: Mulier senex, Dominae meae,
    fidissima</hi></p>
    <p>Nutrix; video quidem palam infortunium;</p>
    <p>≤line=435≥ Verùm est in obscuro: quid hoc mali siet;</p>
    <p>Scitari igitur ex te, atque discere volumus.</p>
    <p>NV: Scitans, neque ipsa scio; fateri enim abnuit.</p>
    <p><hi rendition="simple:bold">Ch: Neque eloquitur exordium
    aegritudinis!</hi></p>
    <p>NV: Ad idem redis; silescit usque haec omnia.</p>
    <p>≤line=440≥ Ch: Quàm concidit: quàm tabuit: quàm marcuit.</p>
    <p>NV: Non potuit aliter; tres dies cibo abstinens.</p>
    <p>Ch: Morbíne vitio? an ita, sciens vt se enecet?</p>
    <p>NV: Planè enecet; deliquium ad animi vsque abstinens.</p>
    <p>Ch: Mira memoras; quid Herus! vel ea non percipit!</p>
    <p>≤line=445≥ NV: Occultat ipsa; neque sui indicium facit;</p>
    <p>Ch: Quid! intuens vultum, videre non potest!</p>
    <p>≤folio=C3≥</p>
    <p>≤page=24≥</p>
    <p>NV: Quid ni videat! ast illa simulat malum aliud.</p>
    <p>Ch: Quin tu ipsa tormentum aliquod adhibes! &amp; mali</p>
    <p>Fontem elicis! vel prece; vel instigans minis.</p>
    <p>≤line=450≥ NV: Ad cuncta descendi; nihil potui tamen;</p>
    <p>Verùm neque hanc vicem, remittam hilum ab animo,</p>
    <p>Vel tu ipsa, praesens vt fuas testis mihi;</p>
    <p>Qualem ego me Heris indulgeo malè habentibus.</p>
    <p>Age, ô caput charum, prius quae dicta sunt,</p>
    <p>≤line=455≥ Vtrinque sunto indicta; tuque laetior</p>
    <p>Frontem explica; dimitte verò obstipum iter;</p>
    <p>Atque adeò, ego ipsa sicubi fui durior,</p>
    <p>Dimitto; ad aliaque meliora dicta eo:</p>
    <p>Age, si tibi, quod dicere pudeat, dolet;</p>
    <p>≤line=460≥ Hae foeminae, callent mederi foeminis;</p>
    <p>Modò creduas illis; boni aliquid consulent.</p>
    <p>Sin’ ad viros quoque morbus est volgabilis;</p>
    <p>Eloquere, medicis vt negotium detur;</p>
    <p>Age; quid silescis? esse mutam non opust;</p>
    <p>≤line=465≥ Sed, vel redargue, male si videor loqui;</p>
    <p>Vel si bene; bonis da locum sermonibus.</p>
    <p>Dice aliquid: ostende os: speci huc; heu misera ego</p>
    <p>O foeminae, frustraneus labor meus;</p>
    <p>Ibidem à prioribus absumus; neque enim antidhac</p>
    <p>≤line=470≥ Verbis mouebatur; modò etim respuit:</p>
    <p>Hoc quoque tibi scias; vel mari aspriorem, est</p>
    <p>Te iam</p>
    <p>≤page=25≥</p>
    <p>Te iam putâro; si mori cruda obstines;</p>
    <p>Teque dominumque tuum, tuosque liberos</p>
    <p>Prodens; quibus plagosa mox aliqua imperet</p>
    <p>≤line=475≥ Nouerca; miseroque miseris tractet modis;</p>
    <p>Vel seruoli ipsi pessimè vsque insultitent;</p>
    <p>Vel iste, qui ante te potitur nunc domo</p>
    <p>Iosippus. IE: Ach me. NV: pungit hic te sciliet.</p>
    <p>IE: Perij; occidis me mater, vndique occidis;</p>
    <p>≤line=480≥ De iuuene eo, sit obsecro silentium.</p>
    <p>NV: Vide, vt sapis! Sapiens tamen, dedita opera,</p>
    <p>Seruare te tibi, tuique negligis.</p>
    <p>IE: Amo liberos; sed iactor alio turbine.</p>
    <p>NV: Verùmtamen puras manus fers crimine.</p>
    <p>≤line=485≥ IE: Manus quidem purae; ast animus aerumnas habet.</p>
    <p>NV: Num inimicus aliquis, conscit in te aliquod malum!</p>
    <p>IE: Amicus exest; non volentem, non volens.</p>
    <p>NV: Num Faetifer Dominus facinus in te facit!</p>
    <p>IE: Vtinam ne ego illum inueniar afficiens malè.</p>
    <p>≤line=490≥ NV: Quae tandem ea est acerbitas; quae vrget mori!</p>
    <p>IE: Sine me mihi nocere; tibi enim noceo nihil.</p>
    <p>NV: Non verò sino; tuum malum, meum malum.</p>
    <p>IE: Apage, abstine manum; haec quidem est iniuria.</p>
    <p>NV: Vel genua tua tenuero, neque dimisero.</p>
    <p>≤line=495≥ IE: Mala, ô misera, tibi, si resciueris, mala.</p>
    <p>NV: Quod mihi malum maius! tui quàm amissio;</p>
    <p>Occidis;</p>
    <p>≤page=26≥</p>
    <p>IE: Occidis; honori mors mihi; probro salus.</p>
    <p>NV: Cur me haec honesta postulantem non doces!</p>
    <p>IE: Siquidem ex honestis machinamur turpia.</p>
    <p>≤line=500≥ NV: Futura fortè honesta si narraueris.</p>
    <p>IE: Discede per Deos, manumque omitte mî.</p>
    <p>NV: Non fecerim; quùm tu, quod oro, non facis.</p>
    <p>IE: Jam facio; peruincis sacra hac manu tua.</p>
    <p>NV: Age, ocyus fandi capesse exordium.</p>
    <p>≤line=505≥ IE: Quid ego misera dicam! sine, ach mater, sine.</p>
    <p>NV: Iam pollicita; fidem caue fefelleris.</p>
    <p>IE: Fallere fidem praestat; quàm iniqua proloqui.</p>
    <p>NV: Non in bonis, sed in malis, consulto opust.</p>
    <p>IE: At non potis consilio agi labes mea.</p>
    <p>≤line=510≥ NV: Nil tàm mali est; quod consulens, non
    explices.</p>
    <p>IE: Rem perditam, nulla explices, vi consilj.</p>
    <p>IE: Ergò tuo tandem periculo loquar.</p>
    <p>NV: Loquere, vel in periculum vitae meae.</p>
    <p>IE: Quisquis sceleris, huius, huius altera.</p>
    <p>≤line=515≥ IE: Quid? qui insciens, occasionem dat mali?</p>
    <p>NV: Nullo tenetur crimine ignorantia.</p>
    <p>IE: Ach me, Domine, quàm paene bis te vulnero.</p>
    <p>NV: Num de merito quid sinistri suboluit!</p>
    <p>IE: Etiamné tu viros putas delinquere?</p>
    <p>Etiam</p>
    <p>≤page=27≥</p>
    <p>≤line=520≥ NV: Etiam vitia cadere puto in sanctissimos.</p>
    <p>IE: Mil miri itaque muliebre si ingenium cadat.</p>
    <p>NV: Tenerior animus, noxiae procliuior.</p>
    <p>IE: Veniam ergò, mea quoque noxa iura inuenerit.</p>
    <p>NV: Non omnibus noxis venia eadem datur.</p>
    <p>≤line=525≥ IE: Quid quaeso? quale hoc est, amare quod vocant?</p>
    <p>NV: Suauissimum, &amp; amarissimum, filia, malum.</p>
    <p>IE: Nos alteram tantùm huius vtimur vicem.</p>
    <p>NV: Eho: tibiné praeter virum cognitus amor!</p>
    <p>IE: Nollem agnitum; sed rapimur aestu ingratijs.</p>
    <p>≤line=530≥ NV: Quis is! vel unde! crimini qui te appetit!</p>
    <p>IE: Cuiatem eum tu dixeris iuuenem exterum?</p>
    <p>NV: Nostrumné Iosippum! IE: loqurntem te audio;</p>
    <p>Non ipsa narro. NV: Proch Dij Deaeque, quid</p>
    <p>Ego audio! nosterné Iosip! illené</p>
    <p>≤line=535≥ Iosippus! illud vnicum delicium Heri!</p>
    <p>Ille oculus alter! lux, fides, columen domus!</p>
    <p>Functam me oportuit prius; quàm haec audio:</p>
    <p>Vno hoc die plus viuo; quàm viuendum erat;</p>
    <p>Abite iam mihi deinceps, moribus</p>
    <p>≤line=540≥ Qoutquot subaeratis, dolosum intrinsecus</p>
    <p>Caelatis animum; corde sublesto, &amp; cato;</p>
    <p>Qui fronte venditare sanctimonias</p>
    <p>Didicistis; intus agitis aerugo mera.</p>
    <p><hi rendition="simple:bold">CH: Et me non mediocris
    impetiuit</hi></p>
    <p>≤folio=D≥</p>
    <p>≤page=28≥</p>
    <p>≤line=545≥ Admiratio; talibus repertum</p>
    <p>In malis, iuuenem hunc; praeire cunctos</p>
    <p>Qui visus mihi moribus modestis:</p>
    <p>Ignosco sedenim; acer Imperator</p>
    <p>Est amor; senibus quoque egelatis</p>
    <p>≤line=550≥ Cit incendia; nec viros remittit;</p>
    <p>Quantò perniciosior iuuentae est;</p>
    <p>Cui cor feruet, &amp; ipsa adurit aetas.</p>
    <p>Non amem; vel amem pudico amore.</p>
    <p>IE: Aegyptiae puellae, amicum mihi genus;</p>
    <p>≤line=555≥ Persaepè noctis circiter meridiem,</p>
    <p>Quùm tectus aêr astricis silentijs,</p>
    <p>Sopore corda vincit, &amp; sensus domat;</p>
    <p>Ego quietis cassa, mente peruigil,</p>
    <p>Animum meum speculatum in orbem misi; vti</p>
    <p>≤line=560≥ Me certiorem redderet; quibus modis</p>
    <p>Damnosa vita perditur mortalium:</p>
    <p>Dispexi, &amp; aduerti; nihil cuiquam mali</p>
    <p>Praeter suam sententiam, atque arbitrium</p>
    <p>Accidere; plurimis enim bene sapere</p>
    <p>≤line=565≥ Datum est; sed hac ratione erit res clarior.</p>
    <p>Quae sunt bona, omnes scimus, &amp; cognoscimus;</p>
    <p>Nec elaboramus; alij ob socordiam;</p>
    <p>Alij, voluptatem anteponentes bono.</p>
    <p>Verùm, voluptatum genera sunt pluria:</p>
    <p>Ignauia</p>
    <p>≤page=29≥</p>
    <p>≤line=570≥ Ignauia quoque non caret dulcedine;</p>
    <p>Vel ipse morbus garriendi suauis est:</p>
    <p>Pudor etiam cessationis mel fouet.</p>
    <p>Geminus quidem ille; ornamen alter, &amp; color</p>
    <p>Virtutis; alter pestis, &amp; scabies domus.</p>
    <p>≤line=575≥ Quorum omnium, summum decus, opportunitas.</p>
    <p>Haec cogitans, &amp; mente firma combibens,</p>
    <p>Nullum putâram tàm venenum vrgens fore,</p>
    <p>Quod me inficere, &amp; ex arce rationis dare</p>
    <p>Pessum potesset. dixero quoque iter meae</p>
    <p>≤line=580≥ Constantiae: vbi me sauciauit primûm amor,</p>
    <p>Considerabam protinus; quî quàm optimis</p>
    <p>Modis, sagitta liberarer ipsius.</p>
    <p>Exinde principiò tacere, habere clam,</p>
    <p>Vulnus tegere coepi: qui vsus linguae enim!</p>
    <p>≤line=585≥ Aut quae fides! quae tecta consilia foras</p>
    <p>Eliminans; aliena damna corrigit;</p>
    <p>Sibi interim non prouidens conscit malum:</p>
    <p>Tùm ferre placidè; amentiamque, modestia</p>
    <p>Peruincere statui: deinceps, vbi animus</p>
    <p>≤line=590≥ Flecti repugnat; nec furor frangi potest;</p>
    <p>Visum optimum est; mala, morte luere: cui meae</p>
    <p>Sententiae nulla esto contrauentio.</p>
    <p>Ita mihi sit; neque lateam, faciens bene;</p>
    <p>Neque faciens male, teste sub multo siem.</p>
    <p>≤folio=D2≥</p>
    <p>≤page=30≥</p>
    <p>≤line=595≥ Scio, facinus grande esse, sibi molirier</p>
    <p>Manum: scio, facinoris indignissimam</p>
    <p>Causam; mulier adhaec, patrans tantum nefas;</p>
    <p>Opprobrium, odiumque omnium video fore:</p>
    <p>Sed pessimis pereat modis; sanctum tori</p>
    <p>≤line=600≥ Consortium, quaecunque princeps institit</p>
    <p>Scelerare, &amp; ad viros fidem extulit exteros.</p>
    <p>Nobilibus ex domibus, datum est faedissimum</p>
    <p>Huius mali exemplum; inque vulgus proditum.</p>
    <p>Praestantioribus enim vbi turpia placent;</p>
    <p>≤line=605≥ Videntur illicò infimis pulcherrima.</p>
    <p>Porrò, odi &amp; illas; quae pudicae, grandibus</p>
    <p>Verbis tenus, sub corde caelant pessimas</p>
    <p>Audacias: istae, ô Domina Pontica Cyprj,</p>
    <p>Qua fronte, tandem coniugum vultus sacros</p>
    <p>≤line=610≥ Contrà obtuentur! quomodò vel complices</p>
    <p>Sceleris tenebras non pauent! atque angulos</p>
    <p>Ipsos domorum! forte ne vocem duint:</p>
    <p>Haec namque me, ô charae, neci nunc mancipant;</p>
    <p>Ne vnguam virum meum inueniar vrens notae</p>
    <p>≤line=615≥ Infamiae; neu filijs conflem nefas;</p>
    <p>Quos strenuos quandò sine scelere extuli;</p>
    <p>Iuge hoc decus habeant; diuque floreant</p>
    <p>Splendore mentis; gloriosi vel meam</p>
    <p>Vicem; nec ob matrem male in vita audiant.</p>
    <p>Licet</p>
    <p>≤page=31≥</p>
    <p>≤line=620≥ Licet quis animi maxima pollentia</p>
    <p>Sit praeditus; seruiliter illicò tamen</p>
    <p>Sapiat necesse est; si paternorum scius</p>
    <p>Sit cirminum; hoc ferunt, vel carius</p>
    <p>Vita esse, cui iusta, atque honesta mens adest:</p>
    <p>≤line=625≥ Quod si accidat quandoque vulgari improbos;</p>
    <p>Tum tempus, ac si virgo, speculi in aequore</p>
    <p>Maculas notat; vulgoque proponit palâm:</p>
    <p>Quos inter vtinam ne inueniar ipsamet ego.</p>
    <p>Hoc vltimum non vos tamen caelauerim;</p>
    <p>≤line=630≥ Omnem meam culpam esse; iuuenem hunc criminis</p>
    <p>Nihil dedisse; praeter eximia quod est</p>
    <p>Forma; meam quin sedulò cupidinem</p>
    <p>Prauam refugere; quod ne sitis nesciae.</p>
    <p>Ch: Euge pudor, euge; quàm vbique splendidus viges.</p>
    <p>≤line=635≥ Tuisque laudem comparas cultoribus.</p>
    <p>NV: Hera, mihi prima fronte calamitas tua,</p>
    <p>Pauore cor expectorârat: ast modò</p>
    <p>Quàm vana fuerim sentio; ita mortalium</p>
    <p>Secunda cogitata plus sensus habent.</p>
    <p>≤line=640≥ Nihil supra humanum modum; nihil supra</p>
    <p>Perpessa naturam es: potens in te Dea</p>
    <p>Jrruit. amas: quid tum! quid hinc miraculi!</p>
    <p>Volgarium hoc est plurimis mortalibus:</p>
    <p>Jdeóne vita deserenda! ideóne mors</p>
    <p>≤folio=D3≥</p>
    <p>≤page=32≥</p>
    <p>≤line=645≥ Obeunda! mitte lubricam mentem tuam:</p>
    <p>Nimium sapis. nimium sapere, nimium malum est.</p>
    <p>Morbis mederi clade; dum amentia est.</p>
    <p>Si iam patrasses morte condignum nefas;</p>
    <p>Tamen ideò non iure mortem exposceres:</p>
    <p>≤line=650≥ Nunc vana cogitatio duntaxat in</p>
    <p>Te ebullijt: quam si potenter viceris;</p>
    <p>Neque te ferendam affectibus permiseris;</p>
    <p>Bis tantidem iugi potieris gaudio.</p>
    <p>Iucundius periculum est euadere;</p>
    <p>≤line=655≥ Quàm nescientem omnis manere periculi;</p>
    <p>Cuius tibi optima iacta sunt fundamina.</p>
    <p>Medium medellae propè habet; aegritudinis</p>
    <p>Quisquis genus nosse potuit, quod Filia</p>
    <p>Promptum tibi est; caetera dies curauerit.</p>
    <p>≤line=660≥ Laudo, ob oculos habere te sobolem tuam:</p>
    <p>Laudo, malam esse nolle vel eorum vicem:</p>
    <p>Praeire virtutem, parentes filijs</p>
    <p>Par est. suos sui enim aemulantur commodè:</p>
    <p>Quanquàm neque eum ego filium probauerim;</p>
    <p>≤line=665≥ Qui vitia, potius aemulus fuat patrum;</p>
    <p>Quàm facta cum virtute. mortales sumus</p>
    <p>Omnes: vicissatim bonum in vita, &amp; malum est:</p>
    <p>Illud colere, quaerere, sequi; hoc, nec audiens</p>
    <p>Audire, nec videns videre, filius</p>
    <p>Debet;</p>
    <p>≤page=33≥</p>
    <p>≤line=670≥ Debet; pius quisquis, timensque Deum esse vult.</p>
    <p>Quin saepè, patrum errata, magnum filijs</p>
    <p>Dedère stimulum, ad strenuè, atque fortiter</p>
    <p>Agendum; vbi animus labis impatiens, supra</p>
    <p>Iniuram esse; &amp; ora vulgi claudere;</p>
    <p>≤line=675≥ Noxasque maiorum, suis virtutibus</p>
    <p>Obducere satagit. quod è contrario,</p>
    <p>Frequentius fit; optimis ex patribus,</p>
    <p>Vt pessimi sint filij, &amp; noxae merae;</p>
    <p>Virtute qui partam parentum gloriam,</p>
    <p>≤line=680≥ Titulo tenus duntaxat in se transferunt;</p>
    <p>Ipsi, nihil minus cluunt, quàm nobiles.</p>
    <p>Quò, neque tuis te liberis impendio</p>
    <p>Nimio esse sollicitam, neque mori velle fas.</p>
    <p>Si liberali praediti ingenio vigent;</p>
    <p>≤line=685≥ Vel vsque te cessante, perstabunt boni.</p>
    <p>Aut, cum si haec tangit nimis; quod tu obsecro,</p>
    <p>Viroque filijsque, tibique, enormius</p>
    <p>Opprobrium reliqueris! quàm si necem</p>
    <p>Tibi, ipsa consciscas! boni consilij opus</p>
    <p>≤line=690≥ Hoc scilicet putabitur! vel impotem</p>
    <p>Mentis; vel actam criminum furoribus;</p>
    <p>Vel à marito atrociter habitam, ferent.</p>
    <p>Erige animum; et minus malum, elige in malis.</p>
    <p><hi rendition="simple:bold">Ch: Praebere temet consulentibus
    benè</hi></p>
    <p>Domina</p>
    <p>≤page=34≥</p>
    <p>≤line=695≥ Domina decet; praeclara dictio tua</p>
    <p>Quidem est; sed huius oppidò salubrior,</p>
    <p>Magisque praesentanea, ad vulnus tuum</p>
    <p>Sed non ferundi tempus hîc sententiam</p>
    <p>Vtra gnarius dixit; sed instandum optimis.</p>
    <p>≤line=700≥ IE: Vtinam réapse mala pati, ita facile foret;</p>
    <p>Ac suasione dicitur; caret auribus</p>
    <p>Dolor; altiusque sauciatae vulnus est</p>
    <p>Mentis; mederi lingua quàm verbis queat.</p>
    <p>NV: Pergis muliebriter loqui Filia! neque</p>
    <p>≤line=705≥ Te respicis! qua nata sorte: qua domo:</p>
    <p>Qua opulentia: quibus parentibus; quibus</p>
    <p>Donis Deûm: quibus propinquis: quo viro:</p>
    <p>Sed mitto ea; vel humanitus tectum loquar.</p>
    <p>Tun’ posse, quenquam matre mortali satum,</p>
    <p>≤line=710≥ Reris, malorum ducere exsortes dies!</p>
    <p>Solis beatis esse Diuis contigit:</p>
    <p>Nobis hominibus, vna particula boni,</p>
    <p>Malis duobus temperata ceditur.</p>
    <p>Sapiens, quod aegrè est, sedulò domi premit;</p>
    <p>≤line=715≥ Quod commodò est, in publicum profert palàm:</p>
    <p>Haec alea, aliter cadere nequaquam potest.</p>
    <p>Fortuna quantò tua putanda facilior,</p>
    <p>Cui plura bona, collata sunt diuinitus,</p>
    <p>Quam mala; animum tantùm pares; qui vti sciat.</p>
    <p>Plerumque</p>
    <p>≤page=35≥</p>
    <p>≤line=720≥ Plerumque satias, insolentiam parit;</p>
    <p>Porrò, insolentiae exitus semper ferox;</p>
    <p>Illud vide, filia, tibi ne quoque fuat:</p>
    <p>Vt conferendis in bonis, faciles Dij</p>
    <p>Sunt; ita graues plectenda in insolentia.</p>
    <p>≤line=725≥ Obfirma, &amp; obdura: nimia lasciuia est;</p>
    <p>A quo bona habeas, nolle amla pati indidem;</p>
    <p>Diuûmque sortem corde concupiscere.</p>
    <p>Amans, amorem frange cum prudentia:</p>
    <p>Morbo icta; morbum vince cum patientia.</p>
    <p>≤line=730≥ Vel verba quqoue sunt dia; sunt magicae notae;</p>
    <p>Sunt fortia indigitationum carmina;</p>
    <p>Quibus, vel ipsam flammeam vim sopias:</p>
    <p>Serum est, quod homo vir callidi quid adstruat;</p>
    <p>Nos foeminae nisi coepimus negotium.</p>
    <p>≤line=735≥ IE: Parce obsecro laudare fortunam meam;</p>
    <p>Ex qua, nihil, praeter onus, &amp; certissimam</p>
    <p>Pestem, redundat ad me: habere plurima:</p>
    <p>Coli ab omnibus: abundare luxu, &amp; otio:</p>
    <p>Nihil manu propria, vel attingere quidem:</p>
    <p>≤line=740≥ Nil seriae curae instituere: nil dare</p>
    <p>Vllo labori; aeuum sed omne impendere</p>
    <p>Conuiuijs, ornatibus, spectaculis;</p>
    <p>(Vt morem habemus foeminae magnatium)</p>
    <p>Quae tam seuera mens sit! inter lubricas</p>
    <p>≤folio=E≥</p>
    <p>≤page=36≥</p>
    <p>≤line=745≥ Has vanitates; quae mali aliquid non trahat!</p>
    <p>Nolim ex meo ingenio aestimare caeteras;</p>
    <p>Tamen profabor: quae maritis nuptum eunt;</p>
    <p>Magis se ab illis duriter, quàm blanditer</p>
    <p>Tractari ament; damnosiores reddimur</p>
    <p>≤line=750≥ Enim licentia: &amp;, nisi animus indies,</p>
    <p>Gnauum aliquid habeat, quod volutet; non mora est,</p>
    <p>Quin tanquam in agro pinguis arui, frugibus</p>
    <p>Non consitis, herbae malignae inhorreant.</p>
    <p>Ch: Hem, nullum adhuc dictum audij ex te, perperum:</p>
    <p>≤line=755≥ Hoc liberè effarim tamen; nullam esse, tàm</p>
    <p>Orationem conditam optimis modis;</p>
    <p>Quae sola per se, quod salubre est, conferat;</p>
    <p>Sine facientis ope: ergò quòd faris, face.</p>
    <p>IE: Pulchrè mones: hoc scilicet cultissimas</p>
    <p>≤line=760≥ Euertit vrbes: hoc domus pessumdedit;</p>
    <p>Impensa dicti cura, facti incuria.</p>
    <p>NV: Tamen dolorem dicta sueta demere:</p>
    <p>Neque mihi nunc quisquam labor praesentior;</p>
    <p>Sermone seu res, seu queat facto offici;</p>
    <p>≤line=765≥ Quàm te leuare, pristinamque reddere</p>
    <p>Mentem tibi; modò ipsa temet praebeas:</p>
    <p>Siue hunc amorem ponere, quod optem magis,</p>
    <p>Siue indipisci deligas; vtrumque do:</p>
    <p>Seruare ted [tk: sed?] ego sospitem, &amp; superstitem</p>
    <p>Magni</p>
    <p>≤page=37≥</p>
    <p>≤line=770≥ Magni aestimo; neque hoc mihi inuidiosum erit.</p>
    <p>IE: Hau, quid locuta mater es! caue obsecrò</p>
    <p>Mî tale verbum dixis, ignem quod habeat.</p>
    <p>NV: Non hercle verò dico; neque factum velim:</p>
    <p>Sed potius ausim cuncta; quàm te perduim.</p>
    <p>≤line=775≥ IE: Ne quaeso mihi fac mentionem turpium.</p>
    <p>NV: Hoc turpe, honesto longè fructuosiust.</p>
    <p>Res ipsa melior, quae potis saluam dare,</p>
    <p>Quàm fama; cuius appetens, male oppetas.</p>
    <p>IE: Ne per Deos, (bene enim mones, sed turpia)</p>
    <p>≤line=780≥ Ne mihi itera haec; sat obstinatum aminum gero</p>
    <p>Aduersum amorem; ne, dum honesè, turpia</p>
    <p>Circumloqueris, eò incites, vnde fugio,</p>
    <p>NV: Siquidem ita polles mente, certumque est pati;</p>
    <p>Euince, perfer, laudo criminis fugam:</p>
    <p>≤line=785≥ Sin minus; obedi mihi; secunda erit haec salus.</p>
    <p>Sunt philtra delenifica quoque amoris mihi;</p>
    <p>Quorum modò in mentem quàm oportunè venit;</p>
    <p>Ea, cis pudoris, cis animae periculum,</p>
    <p>Morbum leuasint; tuipsa modò non obfuas.</p>
    <p>≤line=790≥ IE: Quae philtra amabo? Vngíne, uel debent bibi?</p>
    <p>NUV: Quid quaeris haec! vti velis, non discere.</p>
    <p>IE: Subtrepido, ne istud callidum nimis fuat.</p>
    <p>NV: Nimis pauens, pereas nimis; quid te abijcis!</p>
    <p>IE: Tacitum tamen sit hoc; nec in vulgus eat.</p>
    <p>≤folio=E2≥</p>
    <p>≤page=38≥</p>
    <p>≤line=795≥ NV: Mecum labor erit iste: vosque ô unicae</p>
    <p>Amicae, idem adiuuate; quandoquidem bona</p>
    <p>Fortuna quaedam, huic tempori vos hìc dedit.</p>
    <p>Amicus in periculo instar omnium est:</p>
    <p>Amoris, in periculo, periculum est:</p>
    <p>≤line=800≥ Ego interim abeo; vt quae scio factu optima,</p>
    <p>Properem domo: vos hîc mihi seruate eam,</p>
    <p>Donec redeo: solam esse non permittite;</p>
    <p>Nam solitudine nihil huic nocentiust.</p>
    <p>Stroph. I.</p>
    <p><hi rendition="simple:bold">Ch. Amor, dolose amor;
    ingerens</hi></p>
    <p>≤line=805≥ Ardorem oculis; &amp; inde, ad imum</p>
    <p>Cor, flexanimi penetrans cura;</p>
    <p>Ne mî aduenias sinister vnguam:</p>
    <p>Neu turbator adsis.</p>
    <p>Non malignior est</p>
    <p>≤line=810≥ Vis ignium: non vllius</p>
    <p>Astri, tuo prae veneno;</p>
    <p>Nocente quod manu</p>
    <p>Saeuus iaculâsti.</p>
    <p>Antistro. I.</p>
    <p>Fera inter arma, periculum</p>
    <p>Sustinere,</p>
    <p>≤page=39≥</p>
    <p>≤line=815≥ Sustinere, tutius potis sim;</p>
    <p>Quandò rapidam vngulam equorum, Mars</p>
    <p>Strigat; tunicam supernè ahenam</p>
    <p>Jndutus; rhedaque ex</p>
    <p>Aere conspicua,</p>
    <p>≤line=820≥ Huc vulnera, atque huc seminans;</p>
    <p>Quàm stare contrà sagittam</p>
    <p>Amoris; illitam</p>
    <p>Dulcedine amara.</p>
    <p>Stroph: II.</p>
    <p>Aetatem teneram</p>
    <p>≤line=825≥ Haec nefaria serpens,</p>
    <p>Meam olim momordit;</p>
    <p>Quibus malis tum</p>
    <p>Prostrata non iacui misera!</p>
    <p>Horreo hodie quoque illam</p>
    <p>≤line=830≥ Cladem: penitusque exse-</p>
    <p>Cro; animus, pudor, os, frons,</p>
    <p>Virtus, fama, honor, pietas, Deus, cor.</p>
    <p>Exulauerat à me.</p>
    <p>Antistro. II.</p>
    <p>Anni, anni indomiti,</p>
    <p>≤folio=E3≥</p>
    <p>≤page=40≥</p>
    <p>≤line=835≥ Flos iuuentae animosae;</p>
    <p>Nihilné aggredi vnquam</p>
    <p>Salubre scitis!</p>
    <p>Semperné, quod breuiter volupe est;</p>
    <p>Perpetuo in omne saeclum</p>
    <p>≤line=840≥ Mercabimini luctu!</p>
    <p>Amor, exiguam post</p>
    <p>Guttam mellis, improba apes, relicto</p>
    <p>Auolat tumido ictu.</p>
    <p>IE: Silescite obsecro, silescite: namque ijs</p>
    <p>≤line=845≥ Dictis, recrudescit cicatrix vulneris.</p>
    <p><hi rendition="simple:bold">Ch: Nos haec medendo vulneri
    putauimus.</hi></p>
    <p>IE: Frustrà putâstis; namque vulneror magis.</p>
    <p><hi rendition="simple:bold">Ch: Sanari ego, contrarijs
    contraria</hi></p>
    <p>Putaui: amorem; amoris odio, &amp; nausea.</p>
    <p>≤line=850≥ IE: Amoris ingenium, parùm perspectum habes:</p>
    <p>Amori, amoris mentio ipsa, noxia est:</p>
    <p>Bona, vel mala sit illa; tamen extemplo nocet:</p>
    <p>Salus amoris; sola fuga, &amp; obliuio.</p>
    <p>Quin, quicquid aduersi vspiam in vita accidit;</p>
    <p>≤line=855≥ Id tempore, atque obliuione existimo</p>
    <p>Solere sanari: illa demendis malis</p>
    <p>Constructa dicta; consilia, solatia,</p>
    <p>Orationes, suasiones splendidae;</p>
    <p>Nugae merae sunt; quin dolorem confricant</p>
    <p>Potius,</p>
    <p>≤page=41≥</p>
    <p>≤line=860≥ Potius, &amp; vsque exasperant, quàm leniunt.</p>
    <p>Porrò, methodum tempus hanc medendi habet:</p>
    <p>Praesentia mala, instantibus; vetera, nouis</p>
    <p>Excludit: interdum grauia, minoribus;</p>
    <p>Grauioribus, minora saepe pensitans:</p>
    <p>≤line=865≥ Magno velut mari; minorem, grandior</p>
    <p>Fluctus quatit; nec pausa tranquillo datur:</p>
    <p>Qui stare contrà, cautis in morem, quijt;</p>
    <p>Dorsoque, fluctus oblatrantes, dispulit;</p>
    <p>Hunc strenuum, hunc fortem puta. pars plurima</p>
    <p>≤line=870≥ Hominum: vbi quid praeter voluntatem accidit;</p>
    <p>Quasi pueri parui, caducum sicubi</p>
    <p>Offendimus pedem, lapidem vbi offendimus,</p>
    <p>Pugno insequimur; à quo illicò fugiendum erat:</p>
    <p>Mala namque quò magis teruntur, magis olent.</p>
    <p><hi rendition="simple:bold">≤line=875≥ Ch: Prudentiam tantam
    tuam, Domina, vtinam</hi></p>
    <p>Meis quoque vsurpare in aduersis sciam:</p>
    <p>Bene habet vetus dictum: ad bonum, vix transitum</p>
    <p>Dari, nisi ex malo; albaque colorem ex nigris</p>
    <p>Assumere; atque adeò cadere summos viros</p>
    <p>≤line=880≥ Plerumque prodest; vt facem minoribus</p>
    <p>Praeluceant surgendi: eandem quùm cadant</p>
    <p>Lapsi ruinam; vt vel tuo exemplo, mihi</p>
    <p>Promptum sit, esse cautiorem in posterum.</p>
    <p>IE: Heu, heu, in hanc fortunam ego seruata sum!</p>
    <p>Fierent</p>
    <p>≤page=42≥</p>
    <p>≤line=885≥ Fierent vt in me, exempla pessimae notae.</p>
    <p>Ch: Non pessimum hoc; gradus vnde datur ad optimum.</p>
    <p>IE: Hoc optimum, libenter à me segregem.</p>
    <p><hi rendition="simple:bold">Ch: Morbóne strata, sanitatem
    segreges!</hi></p>
    <p>IE: Ego sanitatem laudo; sed quae est perpetim.</p>
    <p>≤line=890≥ Ch: Ni perpetim in vita datur mortalibus.</p>
    <p>IE: Morbos tamen, nunquam in bonis numerauerim.</p>
    <p>Ch: Morbis carere, vel mederi, aequè bonum est.</p>
    <p>IE: Minus bonum est; origo cuius ex malo.</p>
    <p>Ch: Maioris artis est, facere bonum ex malo;</p>
    <p>≤line=895≥ Quàm nulla damna labe cassum incurrere.</p>
    <p>IE: Hac arte gratis cuilibet conceserim.</p>
    <p>Ch: Gratis, vel ingratis, ferenda sors tamen</p>
    <p>Cuique sua: quae, si bona sit, amplexanda; sin’</p>
    <p>Mala, arte corrigenda: tum, quàm maximè</p>
    <p>≤line=900≥ Id cogitandum; neminem soli sibi</p>
    <p>Natum esse; sed, vel ipsum in alios iugiter</p>
    <p>Spectare; vel spectari ab alijs mutuùm.</p>
    <p>Vitamque non nisi aemulando viuier.</p>
    <p>Ergò, magistra quandò virtute gradimur;</p>
    <p>≤line=905≥ Non minus in alios benefici, quàm in nos sumus;</p>
    <p>Exemplar ad nostrum, séípsos qui exigunt.</p>
    <p>Sin’ caespitare quandoque in vitium obtigit;</p>
    <p>Nulla mora; rapiendus illicò gradus</p>
    <p>Ex labe; formandusque rectam ad regulam;</p>
    <p>Ne caeteros</p>
    <p>≤page=43≥</p>
    <p>≤line=910≥ Ne caeteros nostram vicem labi accidat.</p>
    <p>IE: Esto; siquidem ita reris; exemplum vt alijs</p>
    <p>Dem; dabitur exemplum, palamque docebitur;</p>
    <p>Quantum malum in vita sumus, nos feminae.</p>
    <p>Ch: Bonum doce potius; malae sat dicimur.</p>
    <p>≤line=915≥ IE: Et iure sanè dicimur meritissimo.</p>
    <p>Ch: Hau, Domina, quaeso haec verba compendi face.</p>
    <p>IE: Compendi ego! quae me scio nequissimam.</p>
    <p>Ch: Honestiùs de te aestima; de alijs quoque.</p>
    <p>IE: Non habeo me laudare: quod res est loquor.</p>
    <p>≤line=920≥ Ch: Aequale vitium est, praedicare summa de</p>
    <p>Se; &amp; ad ima se dicto suo demittere.</p>
    <p>IE: Ligo, ligo mihi; feminae malae, malae.</p>
    <p>Ch: Malas quidem haud nego: sed in quibus boni</p>
    <p>Pars maior; in simplo malae; in duplo bonae.</p>
    <p>≤line=925≥ IE: Hau, parce quaeso talibus falsiloquijs:</p>
    <p>Nos ad duplum, in simplo malae! imò in centuplo</p>
    <p>Si conferantur commodis, incommoda.</p>
    <p>Nos iurgiosae, taediosae, malè habitae,</p>
    <p>Malè domitae: incicura, inexpedita gens,</p>
    <p>≤line=930≥ Molesta, suspiciosa, fallax, peruicax,</p>
    <p>Fluxae fidei, lubrici animi, oris leuis:</p>
    <p>Contentiosae, sumptuosae, prodigae:</p>
    <p>Saepè impudicae, saepè vendulae tori;</p>
    <p>Vt caetera sileam: istud vnicum bonum</p>
    <p>≤folio=F≥</p>
    <p>≤page=44≥</p>
    <p>≤line=935≥ Agnosco nostrum; liberorum quòd sumus</p>
    <p>Matres; domusque posteris producimus.</p>
    <p>Ch: Quanquàm, quod antè dixti, inesse in omnibus</p>
    <p>Non do; tamen vel insit: istud vnicum,</p>
    <p>Quod deînde nostrum agnoscis; omnes noxias</p>
    <p>≤line=940≥ Illas, lepôre proprio praeponderat;</p>
    <p>In vita enim nîl liberis iucundiùs.</p>
    <p>IE: Haec illecebra nempe fallax liberûm;</p>
    <p>Necessitatem perferendi maximi</p>
    <p>Incommodi, imposuit viris; nosque iimprobam</p>
    <p>≤line=945≥ Mercem, parandam suasit, in certum malum:</p>
    <p>Ast seminari si hominum oportuit genus;</p>
    <p>Cis feminarum vsum, fuisset id vtinam:</p>
    <p>Praestiterat, immortalium templis Deûm,</p>
    <p>Tantum, aut chalybis, aut aeris, auri aut diuitis,</p>
    <p>≤line=950≥ Inferre; quantum quisque deprimeret puer:</p>
    <p>Atque ita propagem liberûm emptam tollere,</p>
    <p>Domosque colere liberas, sine feminis;</p>
    <p>Quùm pestis huius, in domum introductio,</p>
    <p>Vel inchoatur magno opum dispendio.</p>
    <p>≤line=955≥ Quin ipse, (quod nos haud bonas liquidò arguit)</p>
    <p>Qui protulit, qui aluit pater; procul suis</p>
    <p>Ex aedibus, domum in alienam segretat;</p>
    <p>Additque dotem; ableget abs se vt modò malum:</p>
    <p>Ast qui potitus est sibi immitem feram,</p>
    <p>Laetatur</p>
    <p>≤page=45≥</p>
    <p>≤line=960≥ Laetatur vsque, quando statuae pessimae,</p>
    <p>Pulcherrimum ornatum apparat; peplaque genus</p>
    <p>Omne cóémit; lapidans peculium domus.</p>
    <p>Nec iam facultas segregandi; affinium</p>
    <p>Clarorum enim ergò, fert vel ingratum torum:</p>
    <p>≤line=965≥ Aut si propinqui futiles; vxor proba;</p>
    <p>Tum pensat infortunium bono opprimens:</p>
    <p>Carere vtroque aptissimum. aut ducenda si</p>
    <p>Erit uxor; insulsa &amp; stolida, ducenda erit:</p>
    <p>Sollertem ego odi feminam: neque approbo,</p>
    <p>≤line=970≥ Quae sapiat, vltrà muliebrem sapientiam.</p>
    <p>Vafriciem enim facilius ingenerat Venus</p>
    <p>Sapientibus: stolidis, stoliditas ipsa, pro</p>
    <p>Sapientia, &amp; custodia est; cuius rei</p>
    <p>Illustre sim exemplum ego; dari exempla siquidem</p>
    <p>≤line=975≥ Tanti interest; faxo, meo magno malo:</p>
    <p>Frugi futuram quamque vel millesimam.</p>
    <p>Ch: Pauesco, quo euadas Domina, quoué accidas:</p>
    <p>Cui displicant enim omnia; nihil is boni</p>
    <p>Incogitare potest; neque sibi, neque alijs.</p>
    <p>≤line=980≥ IE: Tu si hoc loci esses, vbi ego sum; aliter
    diceres.</p>
    <p>Ch: Illa tua dicta priora potius dicerem:</p>
    <p>Namque longè, ijs potiora, quae dixti modò.</p>
    <p>IE: Erras; seuera, &amp; sancta dicta, si putas</p>
    <p>Vitae seuerae, itidem esse pignus, &amp; notam;</p>
    <p>≤folio=F2≥</p>
    <p>≤page=46≥</p>
    <p>≤line=985≥ Plerumque castissima loquuti; viuimus</p>
    <p>Turpissima; &amp; fucum facimus hominum auribus.</p>
    <p>Ch: Non laudo fucum; sed vel improbissimis,</p>
    <p>Concedo sermonem probum; ne duplicem</p>
    <p>Ad facta, dictorum aggerent vecordiam:</p>
    <p>≤line=990≥ Tum saepè, vt aegris, sanitatis mentio,</p>
    <p>Ad sanitatem consequendam, ansam dedit;</p>
    <p>Ita dicta cum virtute, vitiosissimis,</p>
    <p>Virtutis ineundae dedère exordium.</p>
    <p>IE: Vitijs ego antistare iudico omnibus</p>
    <p>≤line=995≥ Hypocrisim, &amp; simulationem; quò mihi</p>
    <p>Sincera verba; vita si insincera sit!</p>
    <p>Potius probo; malum, vt malus viuit, malum</p>
    <p>Videri, &amp; execrari ab omnibus; ita enim</p>
    <p>Mali, malos faciunt bonos; dum ipsis palàm</p>
    <p>≤line=1000≥ Male est; quàm in occulto alere mentem subdolam.</p>
    <p>Nec mihi aliter sit: posteaquàm me Deus</p>
    <p>Quidam maleuolus, vel meum implacabile</p>
    <p>Fatum, vel obstinata vis Fortunae, eò</p>
    <p>Adegit; vt videns, sciens, ineam scelus:</p>
    <p>≤line=1005≥ Ita videar, ita differar, vulgo palàm;</p>
    <p>Qualis palàm viuo: nec est, cur obtegam, aut</p>
    <p>Fugiam malum; ex quo alijs futura cautio est.</p>
    <p><hi rendition="simple:bold">Ch. Domina, potestas non potest
    tantum mea,</hi></p>
    <p>Vt arceam, vel comprimam facinus tuum;</p>
    <p>Hoc</p>
    <p>≤page=47≥</p>
    <p>≤line=1010≥ Hoc te tamen per dexteram tuam rogo;</p>
    <p>Praesente me, ne quippiam ferocius</p>
    <p>In te audeas; vnde imputari mihi quoque</p>
    <p>Possit, tui periculi, periculum.</p>
    <p>Sed sustine tantisper; vsque tibi tua</p>
    <p>≤line=1015≥ Nutrix redeat; hanc testem habe, quicquid te
    erit.</p>
    <p>IE: Quò tandem abiuit illa? quò me deserit!</p>
    <p>Ach mater, ach, cessare nunc non expedit.</p>
    <p>Ch: Quaesitum abiuit philtra; tam oblita subitò es!</p>
    <p>IE: Nugas meras: quae philtra! decumanis ego</p>
    <p>≤line=1020≥ Hîc interim iactor, flagellor fluctibus.</p>
    <p>Ch: At iam redibit: perbreuem tolera moram.</p>
    <p>IE: Amor moram non tolerat: ach me, ach occidi.</p>
    <p>Ch: At iam redibit; audio sonitum pedum.</p>
    <p>≤line=1024≥ IE: Maiorem ego sonitum, misera, animi audio.</p>
    <p>NV: Quid est! quid hîc factum est! quid incensa Domina es!</p>
    <p>Quid hic inornatus sibi poscit status!</p>
    <p>IE: O mater, ô mea mater, vt me deseris!</p>
    <p>NV: Ego desero! quae isthîc cucurri prope volans.</p>
    <p>IE: Nihili mihi tua cursio, &amp; recursio.</p>
    <p>≤line=1030≥ NV: Philtra attuli; quibus tibi fiat bene.</p>
    <p>IE: Neque philtra, neque dicta, neque iam vllam denique</p>
    <p>Curationem curo: quod semel animo</p>
    <p>Statui, &amp; recepi; id omnibus rationibus</p>
    <p>Audere certum est: vosque maiorem in modum</p>
    <p>≤folio=F3≥</p>
    <p>≤page=48≥</p>
    <p>≤line=1035≥ Quaeso, &amp; rogo; vel adiuuae sitis mihi;</p>
    <p>Vel ne repugnetis meae sententiae;</p>
    <p>Decretum enim est, audire neminem: neque</p>
    <p>Illa mihi dicta, quae prius disseruimus,</p>
    <p>Reuocate; nam illa dicta sunt labris tenus;</p>
    <p>≤line=1040≥ Animus fuit alibi: scio me feminam,</p>
    <p>Scio Dominam esse; quod volo vobis quoque</p>
    <p>Deliberatum sit; meaque verba placidè</p>
    <p>Admittite. Ego cùm primùm in hunc iuuenem oculos</p>
    <p>Conieci, &amp; hausi amoris ignem; rem rata</p>
    <p>≤line=1045≥ Sum facilem, &amp; in manu mea sitam aggredi;</p>
    <p>Qua, vbi libitum animo foret, possem frui;</p>
    <p>Ipsumque iuuenem, sicubi id rescisceret,</p>
    <p>In parte non parua beatitudinis</p>
    <p>Ducturum; amari ab Hera, &amp; rogari: tempore</p>
    <p>≤line=1050≥ Itaque aucupato; adorta solum; detuli</p>
    <p>Cupidinis meae voluntatem; palám-</p>
    <p>Que fassa postulaui: At ille, ferreus,</p>
    <p>An fatuus incertum, an ratus fidem suam</p>
    <p>A me experiri, vel peti in periculum;</p>
    <p>≤line=1055≥ Repulit volentem: quin seuerioribus</p>
    <p>Hortatus ad modestiam est sermonibus.</p>
    <p>Qua me fuisse mente tum putabitis!</p>
    <p>Aut quid animo vultasse! Non tamen adeò</p>
    <p>Fui maligna; quin secund1o, &amp; tertiò,</p>
    <p>Scelestum</p>
    <p>≤page=49≥</p>
    <p>≤line=1060≥ Scelestum adirem; passa identidem graue</p>
    <p>Repudium: egóne me ita miserè frustrarier!</p>
    <p>Egóne me deludier gratis sinam!</p>
    <p>Meon’ periculo, ille sanctimonias</p>
    <p>Impune venundet suas! iocumque me</p>
    <p>≤line=1065≥ Sibi habeat impurissimus! quasi innocens,</p>
    <p>Quasique mulieris insciens sit; qui alicubi</p>
    <p>Diobolarias apud lupas, suam</p>
    <p>Obscoenitatem prostituit: ach me: illené</p>
    <p>Mihi hoc negârit! vbi melius, &amp; tutius</p>
    <p>≤line=1070≥ Potuit locare: seruulon’ ego improbo</p>
    <p>Preces meas obtruserim! cuius preces,</p>
    <p>Nec vir, nec hominum quispiam vnquam inaudijt.</p>
    <p>Verùm esto: petij, sed Domina; sed petij Hera;</p>
    <p>Neque potui forsan adeò demittere</p>
    <p>≤line=1075≥ Animum; atque seruilis animus deposceret.</p>
    <p>Rarum est; amore à femina virum appeti;</p>
    <p>Neque prostitutas inter, hoc inueneris;</p>
    <p>Quantò profectum à Domina, inertem in seruolum</p>
    <p>Insuetum, inauditumque habebitur magis!</p>
    <p>≤line=1080≥ Voluisset ille forsan, &amp; concederet:</p>
    <p>Sed fortè ego imperiosè id ambiui; &amp; animum</p>
    <p>Rerum incapacem maximarum absterrui:</p>
    <p>Submissio, atque blanditia, coagulum est</p>
    <p>Amoris; aequalesque gaudent aptiùs.</p>
    <p>Itaque</p>
    <p>≤page=50≥</p>
    <p>≤line=1085≥ Itaque, priusquàm quicquam acerbius in eum</p>
    <p>Consulo; aliam viam mouere, omneque genus</p>
    <p>Demissionis, &amp; precum, statui ingredi:</p>
    <p>Atque huius ergò, occasionem publicae</p>
    <p>Solonnitatis aucupaui; sola cum</p>
    <p>≤line=1090≥ Solo, vt domi relicta, commodiùs meum</p>
    <p>Propositum inirem: eaque causa, falsam eam</p>
    <p>Finxi aegritudinem; nisi, quod amor omnium</p>
    <p>Morborum, &amp; aegritudinum longè instar est:</p>
    <p>Totamque familiam, abdicaui ex aedibus;</p>
    <p>≤line=1095≥ Vt &amp; ille tutiùs mihi fidere; &amp; ego</p>
    <p>Animo meo, tranquilliùs possem obsequi.</p>
    <p>Nunc in tua opera praecipua spes: nun tuam</p>
    <p>Fidem patere: nunc beneuolentis animi</p>
    <p>Specimen dari: nunc studia, nunc officia, nunc</p>
    <p>≤line=1100≥ Consilia vetera promi oportet. si mea</p>
    <p>Non temerè dicta mater olim es; si tuo</p>
    <p>Nutrita lacte, si tuis à paruola</p>
    <p>Verè manibus educta, in hanc creui indolem;</p>
    <p>Si denique esse, &amp; viuere, &amp; saluam domum hanc</p>
    <p>≤line=1105≥ Incolere me vis; neque súásionibus</p>
    <p>Iam vllis mihi obstrepe; neque ab incaepto auoca:</p>
    <p>Fixum, receptum, constitum est; iam nihil</p>
    <p>Admittere aduersarium placito meo.</p>
    <p>Quid ista per genua tua: per dexteram:</p>
    <p>Per</p>
    <p>≤page=51≥</p>
    <p>≤line=1110≥ Per hos mihi charissimos canos tuos:</p>
    <p>Per, quicquid ex me dulce fuit vnquam tibi;</p>
    <p>Oro, obsecro, obtestor; iuua quantum potes.</p>
    <p>Miseresce denique. NV: Quo is! quo abis! quo te abripis</p>
    <p>Domina! heu senectam, heu pessimam aetatem meam:</p>
    <p>≤line=1115≥ In hocné ego seruata vixi oppobrium!</p>
    <p>Quid faciam amicae! audebit illa perperum</p>
    <p>Aliquid, nisi obsisto; nec obsistere satis</p>
    <p>Queo. In iuuenta qui malum putant mori;</p>
    <p>Malè computant: quò plura viuas saecla enim;</p>
    <p>≤line=1120≥ Plura videas, plura facias, mala. optimum</p>
    <p>Aut non oriri; aut illicò exortum mori.</p>
    <p>Strop. I</p>
    <p><hi rendition="simple:bold">Ch. Superûm quis nunc
    potens!</hi></p>
    <p>Humanam eripiat mihi</p>
    <p>Formam; generique auium,</p>
    <p>≤line=1125≥ Compositis ad brachia pennis</p>
    <p>Adscribat; vt vel columba,</p>
    <p>Vel hirundo querula sim.</p>
    <p>Illicet, pernicibus excita alis,</p>
    <p>Hominum fugiam coetum;</p>
    <p>≤line=1130≥ Secessusque remotos</p>
    <p>Siluarum; incola praepes,</p>
    <p>Cum lupis, aut cum leaenis</p>
    <p>≤folio=G≥</p>
    <p>≤page=52≥</p>
    <p>Concelebrem. Quid enim</p>
    <p>Antist. I.</p>
    <p>Hominum consortio,</p>
    <p>≤line=1135≥ Structum est pernitiosius!</p>
    <p>Natus licet indole sis</p>
    <p>Magnanima; sanctique tenace</p>
    <p>Coepti; necvsquam caducum</p>
    <p>Animum spontè violes;</p>
    <p>≤line=1140≥ Plurima inuito tamen, hinc &amp; inde</p>
    <p>Scelerum genera illudunt;</p>
    <p>Turba emissa forensi.</p>
    <p>Quin, speres minus vnde;</p>
    <p>Assilit damnum inde; &amp; ignis,</p>
    <p>≤line=1145≥ Suppositus cineri</p>
    <p>Epo. I.</p>
    <p>Fraudulento, improuidos suc-</p>
    <p>Cendit: hoc, supina corda,</p>
    <p>Non doceas facilè,</p>
    <p>Qui posse viui non putant;</p>
    <p>≤line=1150≥ Nisi ad superbi, purpureum latus</p>
    <p>Herois; aulae in misero strepitu;</p>
    <p>Mensae mancipia, &amp; cibi:</p>
    <p>Quos</p>
    <p>≤page=53≥</p>
    <p>Quos inter, vt paludum</p>
    <p>Circa fluenta putrida,</p>
    <p>≤line=1155≥ Acre genus vesparum; examina</p>
    <p>Strop. II.</p>
    <p>Scelerum, nimbos rotant;</p>
    <p>Morsusque obuia corpora</p>
    <p>Quaequ, inuolitant strepero.</p>
    <p>Nam Iuuenem fata hunc voluissent</p>
    <p>≤line=1160≥ Seôrsim, casa in paupere, igno-</p>
    <p>Bile saeclum trahere; vis</p>
    <p>Tanta noxae, nunquam in eum ingruisset.</p>
    <p>Vtinam effugiat magnam</p>
    <p>Labem: possibile at non</p>
    <p>≤line=1165≥ Est; pestis, Domini, quùm</p>
    <p>Dant fenestram; quin per illam</p>
    <p>Transiliant famuli.</p>
    <p>Antristro. II.</p>
    <p>Potuit qui absistere</p>
    <p>Lapsu; non hominem hunc ego</p>
    <p>≤line=1170≥ Dicam; sed superûm ex genere:</p>
    <p>Legibus his, nam conciliata</p>
    <p>Quùm vita sit; degere alter,</p>
    <p>Opera absque alterius, vt</p>
    <p>≤folio=G2≥</p>
    <p>≤page=54≥</p>
    <p>Non queat: sed, pars Domini, atque dites</p>
    <p>≤line=1175≥ Geniti; tenui censu</p>
    <p>Serui, pars habeamur:</p>
    <p>Plebs à dite fouetur;</p>
    <p>Diues à vulgo tuetur;</p>
    <p>Fitque ita subsidij.</p>
    <p>Epo. II.</p>
    <p>≤line=1180≥ Mutuum vinclum; gregatìm</p>
    <p>Viuere omnibus coactis.</p>
    <p>Magnum operae precium</p>
    <p>Peruincit is; qui Syrtibus</p>
    <p>In hisce, fido remige consilj</p>
    <p>≤line=1185≥ Tranare, tristes scelerum scopulos,</p>
    <p>Pertendit; liquidumque iter</p>
    <p>Virtus, integra instat</p>
    <p>Rate: enatandum cautè enim est;</p>
    <p>Saxa, vbi lymphae caelant, per fida.</p>
    <p>≤line=1190≥ NV: Mensas Deorum, quae feruntur splendidae,</p>
    <p>Non mutem ego hodie; prae hoc, quod aspexi modò:</p>
    <p>O omnium, vnquam quae quidem oculis viderim,</p>
    <p>Spectaculum, sanctissimum, &amp; grauissimum.</p>
    <p>Non me senectae, aetatis, vt vt est improbae,</p>
    <p>≤line=1195≥ Ac permolestae poenitet: neque tandiu</p>
    <p>Traxisse vitam taedet; vnum ob hunc diem:</p>
    <p>Vel</p>
    <p>≤page=55≥</p>
    <p>Vel moriar; haud moerens domos visam inferûm.</p>
    <p>Tantum, tam inauditum pudorem, tam ratam</p>
    <p>Mentem, tam ineuictam fidem, vidisse me!</p>
    <p>≤line=1200≥ Virtus, honorum ô domina virtus omnium;</p>
    <p>Quanta est potestas, quanta maiestas tua!</p>
    <p>Tu cui ades; per ignium, per ensium</p>
    <p>Aciem obuiam, securus iter inuenerit.</p>
    <p>Ch: Obsecro, quid factum est! animi enim pendeo:</p>
    <p>≤line=1205≥ NV: Facinus, puellae Aegyptiae, facinus supra</p>
    <p>Hominum fidem vidi, supraque memoriam.</p>
    <p>Ch: Num perijt ille Iuuenis! aut Dominae malè est!</p>
    <p>NV: Salua Domina est, &amp; Iuuenis ipsus saluus est.</p>
    <p>Ch: Respirò; utrique enim nimis timui malè.</p>
    <p>≤line=1210≥ NV: Tantamné virtutem cadere mortalium</p>
    <p>In quempiam! iuuenta, peruicax mea</p>
    <p>Iuuenta; quàm te pessimam transegi ego.</p>
    <p>Ch: Obsecro fare; quicquid hoc factum intus est.</p>
    <p>NV: Fabor; sed impudentiamné in Hera, magis</p>
    <p>≤line=1215≥ Demirer! anné in Iuuene sanctimoniam!</p>
    <p>Stupesco tota: nec scio, vnde exordium</p>
    <p>Sermonis insequar. Nam vbi primùm attigit</p>
    <p>Thalamum, vbi sese collocauit in toro;</p>
    <p>Verbis venustis, blanditer me primitùs</p>
    <p>≤line=1220≥ Appellat; atque postulat; parcerem animo</p>
    <p>Aegro illius; lacrymaeque fundit quàm ampliter;</p>
    <p>≤folio=G3≥</p>
    <p>≤page=56≥</p>
    <p>Peccare se inuitam; neque satis scire, quid</p>
    <p>Se fiat: hocque velle maximè; vt malo</p>
    <p>Absistat; idque seriò gaudere; quòd</p>
    <p>≤line=1225≥ Tam pertincem ingressa amoris ludum: ita</p>
    <p>Ludi magistrum nacta planè ferreum;</p>
    <p>Obnoxiiamque illi esse; verùm linguere</p>
    <p>Subitò furorem non valere; omnemque spem</p>
    <p>Salutis, eius ponere in prudentia:</p>
    <p>≤line=1230≥ Persuadet insuper, intrò vt ipsum accerserem.</p>
    <p>Quem ego pauorem, quem pudorem, dum voco,</p>
    <p>Illius obseruaui in ore! quàm ad meam</p>
    <p>Vocem profatam palluit, perque horruit!</p>
    <p>Venit tamen, subnubilo qualis die</p>
    <p>≤line=1235≥ Nimbo impeditus, purpurascens Lucifer.</p>
    <p>Vt adstitit, vt accersionis mititer</p>
    <p>Perquaesiit causam; illa, qualis prima nix,</p>
    <p>Vibrante solis igne tacta, languida</p>
    <p>Illius aspectu liquuit, inque gemuit;</p>
    <p>≤line=1240≥ Penitis grauem vrgens spiritum ex praecordijs:</p>
    <p>Effata tandem. Ago, habeoque tibi gratiam</p>
    <p>Josippe; languenti mihi quòd adsies:</p>
    <p>Vtinam referre essem potens, tuque sineres:</p>
    <p>≤line=1245≥ Obsequium amicos experitur: sed quóád</p>
    <p>Vita mihi; cogita tibi me obnoxiam:</p>
    <p>Nunc, quid te opus facto velim, sic accipe:</p>
    <p>Verùm</p>
    <p>≤page=57≥</p>
    <p>Verùm huc adesdum propius, vt in aurem loquar.</p>
    <p>Hîc ille, ceu petita ad aram victima,</p>
    <p>≤line=1250≥ Cunctatus, immoratus; accessit tamen.</p>
    <p>Ast illa, velut accipiter, ales lethifer,</p>
    <p>Alto columbam consequutus aethere,</p>
    <p>Dextra prehendit; sicque dicto efferuuit:</p>
    <p>Iam te teneo, proterue, iam te hostem meum,</p>
    <p>≤line=1255≥ Potita capio; vel ambio potius capi;</p>
    <p>Velis modò ipse: quid tibi, me supplicem</p>
    <p>Toties refugis! aegram quid vsque animam enecas!</p>
    <p>Crudelis: vlla si tibi obseruantiae</p>
    <p>Mihi debitae, scintilla foret: ipsissima</p>
    <p>≤line=1260≥ Superbia totus nisi intumesceres;</p>
    <p>Primis precibus, olim haud repugnasses meis:</p>
    <p>Idque vel Herili dignitati cederes;</p>
    <p>Vel amoris efflictae dares vehementiae:</p>
    <p>≤line=1265≥ Qua vrgente; Heram me oblita, ad haec vilissima</p>
    <p>Abiecta verba, deuoluta sum tibi.</p>
    <p>Ergo sapi: illatamque contumeliam,</p>
    <p>Praesente studio redime: siue enim mihi</p>
    <p>≤line=1270≥ Diffisus; aut iterum rogari impensiùs</p>
    <p>Volens, cupitum distulisti tandiu;</p>
    <p>Iam facio id ipsum, quàm anteà accuratiùs:</p>
    <p>Constansque, eodem sto voluntatis gradu;</p>
    <p>Vt nulla subsit suspicio animi mei;</p>
    <p>Eamque</p>
    <p>≤page=58≥</p>
    <p>≤line=1275≥ Eamque nuperam aegritudinem, tibi</p>
    <p>Finxi, tibi decubui: vt vt meritus, tua</p>
    <p>Vtere, vel vti sine: neque dubita sciens:</p>
    <p>Malisque amicam, &amp; beneuolam lucrarier:</p>
    <p>Quàm odijs perennibus, nis illicò caues,</p>
    <p>≤line=1280≥ Sequacem, &amp; ultricem: neque enim eam animi
    mei,</p>
    <p>Oblationem, impunè committam fore.</p>
    <p>Vel ipse vir, Dominus meus, cui peruice</p>
    <p>Tu, empticius es, faxo, meam hanc iniuriam,</p>
    <p>Tuo capite vindicet; Heramque me tibi</p>
    <p>≤line=1285≥ Ostendat: hoc dicto, interim effusissimè</p>
    <p>Collacrumauit: &amp; quesi toro adflectier</p>
    <p>Iuuenem sategit. At ille, ceu saeuo mari</p>
    <p>Saxum, sonoris oblatratum fluctibus,</p>
    <p>Rigidus reflexit; vultu, &amp; habitu, masculam</p>
    <p>≤line=1290≥ Quandam, vndecunque praeditus minaciam;</p>
    <p>Oculumque pernicem, modò ad me, modò ad eam,</p>
    <p>Identidem circumtulit: tum pauce, pro</p>
    <p>Re fatus; officij, fideique monuit;</p>
    <p>Magnamque legem, iusque iurandum tori,</p>
    <p>≤line=1295≥ Testatus, hortatusque sane sanctiter,</p>
    <p>Petijt; pudorem, integritatemque legeret</p>
    <p>Praeferre, momentaneae libidini;</p>
    <p>Huic namque praestò adesse poenitentiam;</p>
    <p>Dolore quae factum quidem percelleret;</p>
    <p>Infecta</p>
    <p>≤page=59≥</p>
    <p>≤line=1300≥ Infecta verò facta nunquam redderet:</p>
    <p>Adesse quoque pauorem, &amp; aeternum metum,</p>
    <p>Qui, dedecus suum, latere, maximi</p>
    <p>Putet; idque sollicitudine perennis aucupet.</p>
    <p>Ast coniugalis dona consuetudinis,</p>
    <p>≤line=1305≥ Gaudere secum voluptate, &amp; merae;</p>
    <p>Fiduciamque conscientiae, tam apud</p>
    <p>Deum, quàm apud homines habere: se satis</p>
    <p>Meminisse, mancipium esse; Heri peculio</p>
    <p>Emptum; itaque malle, iure herlili subditum</p>
    <p>≤line=1310≥ Haberi ab ipsa; quàm facinoris vllius</p>
    <p>Socium: paratum potiùs extrema omnia</p>
    <p>Subire; quàm se scelere tanto adstringere:</p>
    <p>Desineret optare, quod apisci sit nefas:</p>
    <p>Autorque potiùs esset, ad sobrium aliquid</p>
    <p>≤line=1315≥ Seruo imperandum; hanc foeditatem, vel nece</p>
    <p>Et morte, semper se redempturum. Haec, &amp; his</p>
    <p>Similia proloquutus, arcebat manum.</p>
    <p>At illa, ceu furens lea, in leuem hinnulum,</p>
    <p>Elata saltu, dentibusque exercita,</p>
    <p>≤line=1320≥ Vesaniebat; sanguineam aciem rotans;</p>
    <p>Totisque ceruicem insiluit amplexibus;</p>
    <p>Meus, velis nolis, meus es, vsque infremens:</p>
    <p>Vimque afferebat planè inornatissimè.</p>
    <p>At ille, ceu serpentium feralibus</p>
    <p>≤folio=H≥</p>
    <p>≤page=60≥</p>
    <p>≤line=1325≥ Spiris ligatus; impetu omni, euoluier</p>
    <p>Ardebat; acriter, simulque miseriter</p>
    <p>Luctatus; &amp; collum eripere nodo appetens:</p>
    <p>Beneficio donec fluentis pallij</p>
    <p>Elapsus; ipse eliminauit se ex fore;</p>
    <p>≤line=1330≥ Vestem, tenentis liquit in complexibus:</p>
    <p>Ego sublsequuta; ad vos cucurri huc illicò:</p>
    <p>Sed timeo malè, ne in se ferum aliquid audeat.</p>
    <p>Ch: Mane, mane; eccum prodeuntem ipsam intuor:</p>
    <p>Quàm torua, quàm seuera, quàm facie ferox</p>
    <p>≤line=1335≥ Incedit! orba cue sobole Tigris furens:</p>
    <p>Gestatque prae se pallium extentum manu.</p>
    <p>IE: Iè, ie; quis vnquam, tot malis, miserum meum</p>
    <p>Nomen, putâsset concinum colludere!</p>
    <p>Iè, ie: ter &amp; quater, libet nunc proloqui;</p>
    <p>≤line=1340≥ Nam tantus obstat me malorum exercitus.</p>
    <p>Quae matre nata, auctoritate apud virum</p>
    <p>Summa, potentia in familiam maxima;</p>
    <p>Atque ipsa nupta non minorem in habentiam;</p>
    <p>Virumque nacta, principem ex primoribus;</p>
    <p>≤line=1345≥ Heu, spreta, despicata, seruo pessimo,</p>
    <p>Ludibirum, iocusque, in hun viuo modum:</p>
    <p>Vanissimam, an nequissimam me dixero,</p>
    <p>Haereo animi; quae supplicare vltroneè,</p>
    <p>Quae subijcere se se scelestissimo homini</p>
    <p>Sustinui,</p>
    <p>≤page=61≥</p>
    <p>≤line=1350≥ Sustinui, &amp; obtuli; quod oblatum, omnibus</p>
    <p>Miraculo sit; quodque nemo non velit,</p>
    <p>Quàm nunc triumphat! quam cachinat! quam crepat!</p>
    <p>Faber malorum, columen impudentiae,</p>
    <p>Corruptor, explorator, exesor meus;</p>
    <p>≤line=1355≥ Maleficus ingratissimus! nam quid aliud</p>
    <p>Hoc esse dicam! quàm merum maleficium,</p>
    <p>Operamque Daemonum; quibus iam venijt</p>
    <p>Totus superstitiosus, &amp; Daemonicus,</p>
    <p>Cultor aliorum absconditorum numinum.</p>
    <p>≤line=1360≥ Neque facies, neque species enim illius</p>
    <p>Tanti est; meo Domino anteferri vt digna sit;</p>
    <p>Neque indoles constructa amori: quidquid est,</p>
    <p>Veneficum ludibrium est; quo me excitam,</p>
    <p>Ideo impetiuit; vt vel illusam palàm</p>
    <p>≤line=1365≥ Vulgo propinaret; suamque perfidam</p>
    <p>Dedecore quaesitam meo, constantiam</p>
    <p>Iactaret; aut Orci cóàctam ad incitas,</p>
    <p>Vita, domoque exueret; ipse, quòd facit,</p>
    <p>Regnaret, &amp; rebus potiretur meis.</p>
    <p>≤line=1370≥ Non sic abibit, non. quid ergo! an par pari</p>
    <p>Referam! arteque hanc artem exeam, atque vindicem!</p>
    <p>Veneficosque adeam; vt quibus me nunc modis</p>
    <p>Ille furiatam habet; habeatur inuicem</p>
    <p>A me: ardeátque inuisus, &amp; spretus mihi!</p>
    <p>≤folio=H2≥</p>
    <p>≤page=62≥</p>
    <p>≤line=1375≥ Sed facerem honorem illi, mihi fastidium;</p>
    <p>Amari enim, vel amare, eandem eunt viam.</p>
    <p>Non sic abibit, non: capite iniquo ipsius,</p>
    <p>Profitebor illi, me esse Heram; vitae, &amp; necis</p>
    <p>Iuxtà potentem, amico, amicam, hostem, hosti: ita</p>
    <p>≤line=1380≥ Eat; aude anime, facinus viri non plebej</p>
    <p>Vxore dignum: vestis, heu sacerrumi,</p>
    <p>Atque omnium mihi virûm inuisissumi</p>
    <p>Vestis, hominis: ten’ ego tenere! ten’ sinu</p>
    <p>Meo fouere! ten’ manu contingere</p>
    <p>≤line=1385≥ Sustineo! verùm sustinebo, donicum</p>
    <p>Vlciscar: ach me; ach me; ardeo iracundia:</p>
    <p>Incipe anime; &amp; memento me esse feminam.</p>
    <p>NV: Nec adiuuandi, nec refraenandi tui</p>
    <p>Vllum inuenio modum, Domina: tantis malis</p>
    <p>≤line=1390≥ Vexaris; vt stupere vix satis siet.</p>
    <p>IE: Comperce dictis obsecro mater mea;</p>
    <p>Ne me pariter in te esse cogas impiam:</p>
    <p>Nempe tibi plus cordi est sacrilegus ille; quàm</p>
    <p>Vel fama, vel salus, vel afflictio mea:</p>
    <p>≤line=1395≥ Vt poenè condictum esse vobis suspicer.</p>
    <p>NV: Hau filia, hoc meruêre tot studia mea!</p>
    <p>Quae huc vsque sensti liquidò, ab ipsa infantia.</p>
    <p>IE: Multa beneficia; vnum maleficium opprimit:</p>
    <p>Ne ergò mihi ansam ingratitudinis duis.</p>
    <p>NV: Non</p>
    <p>≤page=63≥</p>
    <p>≤line=1400≥ NV: Non do: neque prius quicquam habeo rebus
    tuis:</p>
    <p>Quantumque potero, sedulò iuuauero.</p>
    <p>Hoc te tamen obedire postula mihi;</p>
    <p>Cedamus intrò; feminas non est decens</p>
    <p>Foris manere; tum cauendum; ne inscias</p>
    <p>≤line=1405≥ Offendat adueniens Herus; meque increpet.</p>
    <p>IE: Adueniat vtinam: offendat vtinam: nil magis</p>
    <p>Aueo; quàm in hoc misero, me vt aspiciat statu.</p>
    <p>Ch: Non feceris Domina; sed ausculta tuis</p>
    <p>Potiùs amicis; qui tibi censent bene.</p>
    <p>≤line=1410≥ Age, potiùs propera ingredi talami forem;</p>
    <p>Nam vox, quasi aduentantum in aurem mî aduolat.</p>
    <p>IE: Nihil agitis puellae; amâstis forsitan</p>
    <p>Nunquam, meumque malum parum perpenditis.</p>
    <p>Ch: Obsecro, Domina, obsecro; Herus iam ad limen est.</p>
    <p>≤line=1415≥ IE: Ach me, ach, inertem: ô lacrymae, ô fletus,
    meûm</p>
    <p>Olim inquilini sempiterni luminum:</p>
    <p>O anime, iam satis malis exercite:</p>
    <p>Nunc cernitur certamen: arma nunc sonant:</p>
    <p>Accingere, insta, strenuum ostende hostibus:</p>
    <p>≤line=1420≥ Heu perditam, afflictam, omnium miserrimam</p>
    <p>Me feminarum, quotquot in terris agunt.</p>
    <p>Ach me, ach me.</p>
    <p>≤folio=H3≥</p>
    <p>≤page=64≥</p>
    <p>FAETIFER</p>
    <p>Quid est! quid hîc turbae est! quid acrimoniae!</p>
    <p>≤line=1424≥ Quid ante limen statio! quid turbatio!</p>
    <p>Vxor, satin’ saluae: Ie: &amp;o Domine. Fae: Quid habes! quid
    est!</p>
    <p>IE: O Domine. Fae: fare quicquid est! Ie: Perij, óccidi.</p>
    <p>Fae: Num causa morbi inualuit insolita adeò!</p>
    <p>IE: Solitum nihil perpetimur: insueta omnia.</p>
    <p>Fae: Meliora Dij: Ie: Pereo, Domine, pereo, nisi</p>
    <p>≤line=1430≥ Iuuas: Fae: Iuuem libens; modum doceas modò.</p>
    <p>IE: Nunc, quid me ames; nunc, coniugem si me tuam</p>
    <p>Verè putas, da publicum indicium hostibus</p>
    <p>Meis. Fae: Quid est! quis te appetijt iniuria!</p>
    <p>IE: Per dexteram, Domine, tuam; per mutuùm</p>
    <p>≤line=1435≥ Sumptam, &amp; datam fidem; per omnia foedera</p>
    <p>Consortij nostri. Fae: Quid est! fare ocyus.</p>
    <p>IE: Vlciscere inimicos: tua sum, vt vt sum: meus</p>
    <p>Pudor, tuus pudor. Fae: Quis impudicam habet!</p>
    <p>IE: Non habitio haec tibi; mera at violatio.</p>
    <p>≤line=1440≥ Fae: Violatio! quid ais! quid! hem violatio!</p>
    <p>IE: Voluit adulter; sed fides mea noluit.</p>
    <p>Fae: Quis is! quis ausus! clariùs fare, loquere.</p>
    <p>IE: Quem neque beneuolentia tua; neque fides mea;</p>
    <p>Neque fas, nefas, quicquam mouent; qui pessimus</p>
    <p>≤line=1445≥ Viget omnium; nescitur interim ab omnibus.</p>
    <p>Fae: Vxor Deos obstestor, ede quisquis est.</p>
    <p>Quem</p>
    <p>≤page=65≥</p>
    <p>IE: Quem tu nisi omnibus modis vlcisceris;</p>
    <p>Hucusque tecum mansio fiet mea.</p>
    <p>Fae: Frendeo animi; comperce quaeso ambagibus.</p>
    <p>≤line=1450≥ IE: Bonitatis, indulgentiaeque tuae, cape</p>
    <p>Fructum: hic tibi sit praetulisse caeteris</p>
    <p>Vnum; hoc tuum seruis amorem ostendere:</p>
    <p>Quod ego pudoris clade tandem sentiam.</p>
    <p>Fae: Non minus id interest mea, quàm vnquam tua:</p>
    <p>≤line=1455≥ Effare per Deos; feros nunquam tu ita</p>
    <p>Futura es accusando, quàm vlciscendo ego.</p>
    <p>IE: Haec vestis expediat; quam adulter territus</p>
    <p>Clamore nostro, liquit elabens fuga.</p>
    <p>Fae: O Dij, Deaeque; quod facinus ego video!</p>
    <p>≤line=1460≥ Haec vestis est quidem Josephi; quem vnicum</p>
    <p>Ego, fide, &amp; virtute, praestare omnibus</p>
    <p>Existimaui: vix adhuc inducere</p>
    <p>Animum queo; vt credam. obsecro, coniux mea,</p>
    <p>Iocon’ loqueris, an serio! Ie: Nunc tu tuum</p>
    <p>≤line=1465≥ Morem, scio, tenebis; vt cuiuis fidem</p>
    <p>Potius adhibeas, quàm mihi: heu me pessimam:</p>
    <p>Heu me scelestam; quae ausa non sum; quae tibi</p>
    <p>Tantum fidelis esse satago; te interim</p>
    <p>Meum pudorem postputante, &amp; obuium</p>
    <p>≤line=1470≥ Sinente, cuiuis seruolo abiectissimo.</p>
    <p>Fae: Quid itaque me vis facere! num vmbras insequi!</p>
    <p>Aiens,</p>
    <p>≤page=66≥</p>
    <p>Aiens, nec aiens: indicans, nec indicans:</p>
    <p>Eloquere quisquis est; enim prae isto tuo</p>
    <p>Pudore; tantum abest, Iosephum vt postputem;</p>
    <p>≤line=1475≥ Vt ipse quoque Rex me habeat hostem; tale si</p>
    <p>Quicquam ausit in te: ergo expedi, quò euasit? aut</p>
    <p>Quò erupit? aut vbi sit? Ie: Quid ego misera id sciam!</p>
    <p>Felicitatis parte quae habeam in maxima;</p>
    <p>Quòd fugerit; quòd territus me liquerit;</p>
    <p>≤line=1480≥ Quem neque valetudo, neque aegritudo, nec</p>
    <p>Languor meus permouit. Fae: Ita omnes mei;</p>
    <p>Ite illicet, per quicquid vrbis, quicquid est</p>
    <p>Regionis, exquirite; penetrate, omnibus</p>
    <p>Triuijs, quadriuijs, circulate; vbi vbi ille sit,</p>
    <p>≤line=1485≥ Arripite sublimem pedibus; adducite;</p>
    <p>Quandoquidem ita ipso facinore meritus suo est.</p>
    <p>O misera fortuna; ô misera magnatium</p>
    <p>Felicitas: quis te expetendam censeat!</p>
    <p>Quísue inuidendam! nisi fatuus, &amp; insciens;</p>
    <p>≤line=1490≥ Colore quae externo, beatitudinem</p>
    <p>Mentiris; intus sorde putrescis mera:</p>
    <p>Haec namque pectora, quae videntur splendidum</p>
    <p>Quiddam nitere; auro, atque purpura super</p>
    <p>Intecta; fortè si reclusa quispiam</p>
    <p>≤line=1495≥ Aperiat, aut oculis penetret Lynceis;</p>
    <p>Cruciatuum, laniatuum, tumultuum</p>
    <p>Inueniat</p>
    <p>≤page=67≥</p>
    <p>Inueniat officinam; &amp; incudem affatim</p>
    <p>Plagis dolatam: quippe pluribus domi</p>
    <p>Vt imperemus; seruiendum vltrò est foris;</p>
    <p>≤line=1500≥ Dominique maiores ferendi ingratijs.</p>
    <p>Porrò, ipsa ea imperatio, non fit sine</p>
    <p>Summo labore, molestiaque siue enim</p>
    <p>Humanitate utâre, &amp; indulgentia;</p>
    <p>Licentiae viam instruas: siue potius</p>
    <p>≤line=1505≥ Seueritate; odio, atque contumaciae.</p>
    <p>Omninò hominibus praeesse difficillimum est.</p>
    <p>Neque pecudum vlla gens, ita intractabilis</p>
    <p>Habetur; atque homo. quae enim vnquam armenta, vel</p>
    <p>Boum, vel aliarum id genus gregum, suis</p>
    <p>≤line=1510≥ Pastoribus, inimica visa, auditaué</p>
    <p>Sunt! vt vel insidias inîsse; vel necem</p>
    <p>Patrâsse; vel nouâsse dirum quippiam</p>
    <p>Sategerint! imò, &amp; quò eas direxerit</p>
    <p>Opilio, eunt: &amp; quae vireta pascere</p>
    <p>≤line=1515≥ Ostenderit, pascuntur; &amp; quibus locis</p>
    <p>Arcuerit, absistunt; fruique commodis,</p>
    <p>Et vsibus suis, placidè, &amp; ultrò sinunt.</p>
    <p>Quorum omnium, contrariam sententiam,</p>
    <p>In homine videas; vt vel hic Iuuenis meus,</p>
    <p>≤line=1520≥ Quem ego mihi charissimum delegeram;</p>
    <p>Quem rebus omnibus meis praefeceram;</p>
    <p>≤folio=I≥</p>
    <p>≤page=68≥</p>
    <p>Quem apprimè amauerant; quibus modis, meam</p>
    <p>Fidem fefellit! haereo maximè animi,</p>
    <p>Summo ex amore, summum ad odium, quî queam</p>
    <p>≤line=1525≥ Descendere; audendum est tamen. communio</p>
    <p>In rebus alijs esse, in vxore haud potest.</p>
    <p>Ios: Adsum Domine. Fae: vbi fuit! vbi latuit! vbi tam</p>
    <p>Subitò repertus est! Fam: In area aedium.</p>
    <p>Fae: O perfide; aut, quibus imprecationibus</p>
    <p>≤line=1530≥ Tandem vtar in te; quem neque fides vlla; nec</p>
    <p>Indulta plus nimiò beneuolentia mea;</p>
    <p>Nec ius, nec vllum fas; nec emptitia infima</p>
    <p>Conditio memorem habuit; scelere, quantum pote est,</p>
    <p>Sacerrumo, quin vulnerares me, &amp; meam:</p>
    <p>≤line=1535≥ Heu me; quòd irasci tibi sat nescio.</p>
    <p>Quid mutus es! quid conticescis! quin mihi</p>
    <p>Sceleste respondes! Io: Quid ego respondeam!</p>
    <p>Fae: Respondeas etiam, ô Iosephe, ô omnium</p>
    <p>Quondam mihi charissime; at nunc omnium</p>
    <p>≤line=1540≥ Foedissime, inuisissimeque; quid pallium!</p>
    <p>Quid vestis haec! cuia est! Io: mea Domine. Fae: video</p>
    <p>Tuam esse: &amp; ardeo dolore: nec scio</p>
    <p>Quid te insequar: sed quid moror! vos illicet</p>
    <p>Abripite eum hinc, vultu ex meo; atque in carcerem</p>
    <p>≤line=1545≥ Quantum pote est teterrimum, compingite;</p>
    <p>Donec, quid illo fit, statuo per otium.</p>
    <p>O Iupiter;</p>
    <p>≤page=69≥</p>
    <p>O Iupiter; animantium omnium notas</p>
    <p>Certas habemus; quibus inertes possumus</p>
    <p>Dinoscere a gnauis; probum hominem, ab improbo,</p>
    <p>≤line=1550≥ Nullus character, nulla discernit nota.</p>
    <p>Verùm, ô Iempsar mea, nimis diu áérem</p>
    <p>Crudum hunc bibisti; isthìc foris te ventilans;</p>
    <p>Cedamus intrò: omitte verò animum asperum:</p>
    <p>Exporge mentem: faxo, contumeliae</p>
    <p>≤line=1555≥ Tantae tuae, digna vltione gaudeas:</p>
    <p>Memento te aegram; sanitas minimo solet</p>
    <p>Neglecta perdi; vix parari maximo.</p>
    <p>IE: Concedo: sed dilationes haec, mihi</p>
    <p>Parùm probantur; nam de adultero, solens</p>
    <p>≤line=1560≥ Transactio est; vt capite patratum luat.</p>
    <p>Nimis metuo volgarium dictum vetus:</p>
    <p>Differtur; aufertur: Sed experiar tuam</p>
    <p>Meo in pudore vindicando instantiam.</p>
    <p>Strophica.</p>
    <p><hi rendition="simple:bold">Ch. Quùm mente me ab terris
    fero;</hi></p>
    <p>≤line=1565≥ Et templa caeli, lumine contuor;</p>
    <p>Vicibúsque cuncta fixis</p>
    <p>Ire, &amp; redeire cerno:</p>
    <p>Noctem, cedere luci;</p>
    <p>Lucem, nocte recondi;</p>
    <p>≤folio=I2≥</p>
    <p>≤page=70≥</p>
    <p>≤line=1570≥ Caniciem, ninguidae</p>
    <p>Hiemis, vere resolui;</p>
    <p>Et sertis florentibus</p>
    <p>Redimiri; frugibus</p>
    <p>Mactam aestatem, deînde venire;</p>
    <p>≤line=1575≥ Tandem autumnum, pomis, vuis-</p>
    <p>Qué datis, hiemem reuocare;</p>
    <p>Eumque iugem circulum,</p>
    <p>Meare, &amp; remeare;</p>
    <p>Curam Deos habere rerum,</p>
    <p>≤line=1580≥ Atque esse prouidentiam</p>
    <p>Agnosco; plena tranquillae spei.</p>
    <p>Antistrophica.</p>
    <p>Mox de;inde, vbi humanas vices,</p>
    <p>Ludumque fortunae ancipitem, &amp; gradu</p>
    <p>Dubio, reuusa fata</p>
    <p>≤line=1585≥ Specto; palamque cerno;</p>
    <p>Jmpunè ire nocentes;</p>
    <p>Virtutem male plecti;</p>
    <p>Omnigenis pessimos</p>
    <p>Opibus, praesidijsque</p>
    <p>≤line=1590≥ Pollere; insultareque</p>
    <p>Melioribus; neque</p>
    <p>Defensorem vllum, esse bonorum;</p>
    <p>Magnum</p>
    <p>≤page=71≥</p>
    <p>Magnum torporem mens sentit</p>
    <p>Mea; sub dubium propè, fixam</p>
    <p>≤line=1595≥ Diuûm vocans potentiam:</p>
    <p>Sed absit; potius nos</p>
    <p>Stultos puto, Deos quàm iniquos:</p>
    <p>Occulta multa sunt Dei</p>
    <p>Decreta; nulla non iustissima.</p>
    <p>Iambi.</p>
    <p>≤line=1600≥ Verùm, ô pullae, non sine scelere, nos quoque</p>
    <p>Sumus; innocentem, nil merentem, innoxium,</p>
    <p>Palàm impudenti percitum calumnia;</p>
    <p>Nostro, quòd adiuuare testimonio,</p>
    <p>Neglexerimus. idem est enim, perdere aliquem;</p>
    <p>≤line=1605≥ Et sinere perdi; nec vetare, dum queas</p>
    <p>SEMICHORVS.</p>
    <p>Siquidem queas: sine verò nequeas; quid aliud</p>
    <p>Agas! paratum quàm tibi infortunium</p>
    <p>Sponte aduoces; vana est enim ops, sine viribus.</p>
    <p>SE: Quid! veritati, nónne abundè virium est;</p>
    <p>≤line=1610≥ Aduersus impotentiam mendacij!</p>
    <p>SE: Si veritatem, plebs homo deffendat; &amp;</p>
    <p>Deffendat Optimas homo mendacium;</p>
    <p>≤folio=I3≥</p>
    <p>≤page=72≥</p>
    <p>Mendacio referre primas, est facul:</p>
    <p>Siquidem interest multùm; ore quo, quid prodeat.</p>
    <p>≤line=1615≥ SE: Actum illicet de veritate sit; ista si</p>
    <p>Ratio habeat: nam pluribus, mendacium est</p>
    <p>Cordi, idque Summis; veritas paucis placet.</p>
    <p>SE: Ita viuitur: quin saepe aliquis, infantia</p>
    <p>Linguae impeditus; iusta quàmuis dixerit;</p>
    <p>≤line=1620≥ Superatus iniusti viri eloquentia;</p>
    <p>Causa cadit; iusque minus obtinet suum.</p>
    <p>SE: Ego innocentiam, eloquentiam rata;</p>
    <p>Tu potius eloquentiam, innocentem habes.</p>
    <p>SE: Vtinam, innocentia nihil potentius</p>
    <p>≤line=1625≥ Foret: vtinam nil veritate, inter homines</p>
    <p>Antiquius haberetur. ast contrarium</p>
    <p>Sentimus; vbique fraude, falsitateque</p>
    <p>Potiente rerum: maximum, &amp; pulcherrimum</p>
    <p>Quidem facinus, is institutat; interritus</p>
    <p>≤line=1630≥ Qui veritatem, &amp; innocentiam asserat,</p>
    <p>Vel vsque vitae ad vltimum periculum:</p>
    <p>Verùm, qui id agat; idem valens, pollensque sit:</p>
    <p>Ne temerè conando; neque ille, cui cupit</p>
    <p>Prodesse, quicquam prosit; &amp; frustrà suam</p>
    <p>≤line=1635≥ Impediat operam; vel malum accersat etiam.</p>
    <p>Namque hanc vicem, me, teque feminam vltimae</p>
    <p>Sortis, potentem contrà Herum aliquid ingredi;</p>
    <p>Quî</p>
    <p>≤page=73≥</p>
    <p>Quî quaeso, possibile sit, vt peruincere</p>
    <p>Quiremus! adde, apud maritum, coniugem in</p>
    <p>≤line=1640≥ Crimen vocare; vbi ad mala, amor incredulus;</p>
    <p>Ad bona, etiam sibi ipse sponte mentiens;</p>
    <p>Quî maximo esse posset absque periculo!</p>
    <p>Tum verò, Iuuenem ipsum nihil poscentem opis</p>
    <p>Nostrae; neque aduocantem in auxilium; neque</p>
    <p>≤line=1645≥ Verbum profantem; sed mero silentio</p>
    <p>Quasi crimini consentientem, &amp; se reum</p>
    <p>Dantem; quid aliud cogitasse existimem!</p>
    <p>Quàm, rem sibi esse, seruo apud Herum, contra Heram!</p>
    <p>Vbi, vna falsa lacryma eius apud virum,</p>
    <p>≤line=1650≥ Plus centuplo inueniat fidei; quàm sua</p>
    <p>Sexcenta iuramenta: quin spero, ipsam Heram,</p>
    <p>Quanquàm impiata scelere nunc vaesaniat;</p>
    <p>Carnifice mox vrente conscientia;</p>
    <p>Patientiam, innocentiamque eius, modis</p>
    <p>≤line=1655≥ Melioribus habituram; &amp; vltrò pristinae</p>
    <p>Tranquillitati reddituram: non leue</p>
    <p>Momentum enim est patîentiae; quàm, vel Deo</p>
    <p>Ipsi, ferunt gratissimam esse: multaque</p>
    <p>Illum, in bonos passim viros damna iacere;</p>
    <p>≤line=1660≥ Vt, quid ferendo polleant; spectet sciens:</p>
    <p>Dêinde spectatos coronat: quod de eo</p>
    <p>Quoque Iuuene, mihi quàm facilè persuadeo:</p>
    <p>Omninò</p>
    <p>≤page=74≥</p>
    <p>Omninò enim curae Deo innocentiam</p>
    <p>Esse scio: credoque ideo eum extam splendida,</p>
    <p>≤line=1665≥ Fortuna; ad hunc tetrum reiectum carcerem:</p>
    <p>Vt inde maior, atque conspicatior,</p>
    <p>Illustriùs promatur, ad maius decus.</p>
    <p>SE: St. mitius fare; ellum enime famuli betunt;</p>
    <p>Qui hunc, quem dolemus miserunt in carcerem.</p>
    <p>≤line=1670≥ SE: Non sustinebo, quin rogem; qua denique</p>
    <p>Mente fuerit; quidué elocutus carcerem</p>
    <p>Introíérit. probrorum enim virûm, mala</p>
    <p>Fortuna; habet, quod discere ex ea velis.</p>
    <p>Heus ô amici, iamné carceri est datus</p>
    <p>≤line=1675≥ Iosephus? in quo tale compertum est scelus.</p>
    <p>NVNTIVS.</p>
    <p>Factum mulier, haud sine dolore maximo</p>
    <p>Nostro: neque enim ego illum nocentem dixerim;</p>
    <p>Qui ita placidè, &amp; animo sereno ad poenam eat.</p>
    <p>Ch: Obsecro, quem se gessit? aut quid fatus est?</p>
    <p>≤line=1680≥ Siquidem innocentem eum, ipsa quoque liquidò
    scio.</p>
    <p>Nun: Magnum est referre mulier; ast fabor tamen:</p>
    <p>Quum primum, ita vt nosti, imprata accepimus</p>
    <p>Incarcerandi eius; stupor poene illicò</p>
    <p>Me ambiguus occupârat; insolentiam</p>
    <p>≤line=1685≥ Facit exputans, repentè tanta ex gratia,</p>
    <p>Ingratiam</p>
    <p>≤page=75≥</p>
    <p>Ingratiam ad tantam reiectum ingratijs.</p>
    <p>Itaque, neque manus inijcere, neque acerbiùs</p>
    <p>Ductare, pristinae meae obseruantiae</p>
    <p>In eum memor, potui; ipse sponte quin sua</p>
    <p>≤line=1690≥ Ibat, silens silentibus nobis quoque;</p>
    <p>Neque verbum ab illo poscere ausus quispiam;</p>
    <p>Ad carceris donec forem peruentum; ibi</p>
    <p>Ego, condolere me eius infortunio</p>
    <p>Praefatus; inuitumque, genus hoc munij</p>
    <p>≤line=1695≥ Obire; verùm Heri imperata, haud exequi</p>
    <p>Haud posse; prensaui, malo ne verteret.</p>
    <p>At ille, perquàm amanter, ad risum quas</p>
    <p>Attemperato ore, insit; vt se sub manu,</p>
    <p>Arbitrioque Heri esse, neque quicquam mali, ab</p>
    <p>≤line=1700≥ Illo, grauatim ferre; ita imperia illius</p>
    <p>Nos exequentes; tantum abest, vt vertere</p>
    <p>Vitio; vt probare etiam obsecundantes Hero:</p>
    <p>Seruorum enim esse; iussa Herilia exequi:</p>
    <p>Se istam suam aerumnam Deo committere;</p>
    <p>≤line=1705≥ Qui semper innocentiae assertor fuit;</p>
    <p>Tempusque veritatis haud vanum indicem</p>
    <p>Sperare; quin malle alterius, innoxium</p>
    <p>Scelere perire; quàm nocentes perdere:</p>
    <p>Ne pereat, in se haud esse; verùm in se esse, ne</p>
    <p>≤line=1710≥ Nocens pereat. haec, atque plura talia</p>
    <p>≤folio=K≥</p>
    <p>≤page=76≥</p>
    <p>Locutus; vltrò carceri sese intulit:</p>
    <p>Nobis genas prope lacrymae perlabier</p>
    <p>Coepere: neque iam ille quoque sine lacrymis:</p>
    <p>Tum in genua sese humi dat; &amp; sursum manus</p>
    <p>≤line=1715≥ Oculosque tendens; tacitus ad Deum suum</p>
    <p>Orabat: orantem, noua quadam vndique</p>
    <p>Luce radiari vidimus; &amp; vmbram horridam</p>
    <p>Carceris; oborto lumine aboleri: pauor,</p>
    <p>Terrorque nos strauit; caputque ego meum</p>
    <p>≤line=1720≥ Ausim pacisci; innoxium, insontemque eunt,</p>
    <p>In vincla coniectum; &amp; ideo moereo animi,</p>
    <p>Haecque ocyus, Hero nuntiaturus beto.</p>
    <p>Cho: Obsecro. cuncta fare; nec quicquam occule.</p>
    <p>Septenarius I.</p>
    <p>Calumnia, ô calumnia;</p>
    <p>≤line=1725≥ Criminatrix innocentiae,</p>
    <p>Inimica veritatis;</p>
    <p>Linguae prodiga iniquae;</p>
    <p>Auratis laquearibus</p>
    <p>Plerumque ventilans facem;</p>
    <p>≤line=1730≥ Stultorumque asininis,</p>
    <p>Septen.</p>
    <p>≤page=77≥</p>
    <p>Septen. II.</p>
    <p>Herorum abutens auribus;</p>
    <p>Imperitia, atque suspici-</p>
    <p>O; quibus cient inertes</p>
    <p>Tecta voce susurros;</p>
    <p>≤line=1735≥ Fomentum implacidum tui:</p>
    <p>Nec impij, periuria</p>
    <p>Testes, perfida desunt.</p>
    <p>Septen. III.</p>
    <p>Verùm premit comes quoque</p>
    <p>Pone, vindex poenitentia;</p>
    <p>≤line=1740≥ Liquidaeque veritatis,</p>
    <p>Tempus, serior index:</p>
    <p>Nec turba aspera, poenae,</p>
    <p>Cessant; sequaces criminum</p>
    <p>Terga vrgente flagello.</p>
    <p>Septen. IV.</p>
    <p>≤line=1745≥ Quantis malis, Heros meos</p>
    <p>Implicâsti, &amp; innocentem eum</p>
    <p>Iuuenem! timore frangor,</p>
    <p>Ne fors exitium illi</p>
    <p>≤folio=K2≥</p>
    <p>≤page=78≥</p>
    <p>Supremum, acceleres prius;</p>
    <p>≤line=1750≥ Innoxium quàm se omnibus</p>
    <p>Ostendat: mori amem ipsa</p>
    <p>Septen. V.</p>
    <p>Vicem illius; nec deseram</p>
    <p>Vltimum si iam periculum</p>
    <p>Veniet; palamque testis</p>
    <p>≤line=1755≥ Prorumpam os in Herile.</p>
    <p>Cum iusto melius mori est</p>
    <p>Miserrimè; quàm viuere</p>
    <p>Cum iniusto volupe aeuum.</p>
  </div>
</div>
<div type="level1" xml:id="back">
  <head>Back</head>
  <p>Iesu Christo laus &amp; gratia.</p>
  <p>≤page=79≥</p>
  <p>CRACOVIAE</p>
  <p>In Officina Lazari:</p>
  <p>Anno D.</p>
  <p>M.D.LXXXVII.</p>
</div>
</body>
</text>
</TEI>
