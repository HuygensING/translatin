<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>[Aijr] GENEROSISSIMO ILLVSTRISSIMOQVE VIRO DOMINO, D. HENRICO DE
  SCHOMBERG, COMITI DE NANTEVIL, DE DVRESTAL, &amp;c. EQVITI TORQVATO,
  Franciae Polemarcho.</p>
  <p>ADIT ad te tuus olim Adrianus (vir Illustrissime) alio sanè habitu,
  quàm quo regiâ in scenâ tuis auspiciis spectatus est. Placuit eo die
  tum ornatu suo, tum nominis tui gratiâ. Nunc depositâ personâ,
  derelictus ab oculorum lenoci[Aijv]niis, ab aurium blandimentis,
  nudus, infirmus, vt à parente prodiit, cui se tantum debet, è toto
  choragio solum indutus cothurnum ne appareat exilitas, te iterum sibi,
  conatibúsque suis fauentem demißè &amp; suppliciter efflagitat. Non
  venit vt aulicus ad purpuratum, vt primus in officio ad Polemarchum,
  vt Galerio gratiosus ad charissimum Ludouico. Meminit enim se gratiâ
  excidisse apud Caesarem, cum impietatem exuit: te vero sola virtute
  Regi conciliatum. Erat illi fauor comparandus furore, &amp; innocentum
  supplicuis felicitas aulica fundabatur. Tu nisi castè atque integrè
  Remp. administrares, nisi fortiter &amp; generosè impietatem
  insectareris, rebellionem frangeres, haeresim edomares, esset tibi aut
  à vitâ, aut ab aulâ sub Pio, Iustóque Principe exulandum. Hoc est quod
  suis temporibus in orbe Romano, quò miracula [Aiijr] omnia
  confluxerant, defuisse conqueritur: quod in te videre vehementer
  exoptat, hominem in castris strenuum in Senatu sapientem, in Aerario
  incorruptum, in Templis religiosum &amp; ob haec in Aulâ senescentem.
  Commemorabitur illi fortasse ab aliquo è tuis Reacensis victoria, quâ
  prius ipsam rerum naturam superasti, quàm hostem aspectu tuo
  effugares. Et vtinam aspicere posset stupendam maritimi aggeris molem,
  quam contra potentiae Anglicanae impressiones nuper ad Rupellam
  tutabaris: certè permittes osculari vulnus illud aduersum, quo non, vt
  olim Annibal, aceto, sed tuo ipso sanguine Alpes Regi fortissimo
  aperuisti. Exclamabit tùm enimuero si liceat, ô tempora, quibus in
  obsequio fides est, in pretio sanctitas! ô mores, quos sola cum
  optimis similitudo consociat! Vbi eram quando pietas ferro flammáque
  delebatur? Apud Francos perduellio &amp; impietas vnam causam faciunt,
  &amp; simul à Rege optimo, eiúsque legatis proteruntur. Hanc seculi
  felicitatem vt diutius suspiciat, in tuum conclaue rogat admitti,
  &amp; Sanctus apud pium habitare: non eo loco quo boni versus apud
  doctos, sed quo Poësis ipsa semper apud sapientes. Neque enim suo
  nomine quicquam postulare audet, licet iuris nonnihil possit
  obtendere: cum recordetur te sibi tantùm non die à teipso praestitutam
  ereptum, vt dissipatis calumniae nebulis, aulae, gratiaeque regiae
  postliminiò reddereris. Auctorem quoque suum, quamuis in illo secessu
  beneuolentiâ &amp; humanitate complexus sis, non vnum tibi charum esse
  cupit sed Ordinem in quo militat vniuersum. De quo tu Ordine pro
  singulari tua in bonos omnes charitate bene mereri non desinis, seu
  sententiâ in Regis concilio dicendâ, seu famâ atque existimatione
  [Aiijv] apud homines conciliandâ. Atque is profectò praeter caetera
  recens affectûs illius tui monumentum Rupellae recognoscit, in eâ domo
  quam regio munere sibi concessam, operâ primùm tua auctoritatéque
  possidere incoepit: vt scirent homines quàm id ardenter optaueris,
  quam amanter promoueris, cuius executio non alteri commissa sit. Sed
  quoniam tua voce toties ornata, tot beneficuis tibi deuincta Societas
  ad gloriam tuam nihil potest addere, licet poëtae non sit ea nomina
  explicare; tamen legatus hîc noster Adrianus omnium preces referet
  &amp; vota, vt te temporum nostrorum heroëm poëtae omnes laudandum
  ambiant, tragici penitus ignorent.</p>
  <p>Tui obseruantissimus,</p>
  <p>LVD. CELLOTIVS,</p>
  <p>è Societ. IESV.</p>
  <p>≤page=i≥ SVMMA PRIVILEGII.</p>
  <p>LVDOVICI XIII. Galliae &amp; Nauarrae Regis auctoritaritate
  sancitum est, &amp; patentibus eius litteris cautum, ne quis in Regno
  ipsius, aliisve locis eius ditioni subiectis, intra sex proximos
  annos, à die impressionis primae inchoandos, ac numerandos, excudat,
  vendat, excudendum, vendendúmque quouis modo &amp; ratione curet,
  Librum qui inscribitur, Ludouici Cellotij Parisiensis, è Societatis
  IESV, Opera Poetica, praeter SEBASTIANVM CRAMOIY Bibliopolam iuratum,
  ac ciuem Parisiensem, aut illos, quibus ipsemet concesserit.
  Prohibitum insuper eâdem auctoritate Regiâ omnibus eius subditis,
  eumdem Librum extra Regni sui limites imprimendum curare, vel
  quempiam, vbicumque fuerit, ad id agendum impellere, ac instigare,
  sine consensu dicti SEBRASTIANI CRAMOISY, sub poenâ confiscationis
  librorum, alliisve poenis originali diplomate contrà delinquentes
  expressis. Datum apud Fontem Blaudi, 9. Septembris 1629.</p>
  <p>Signatum, De mandato Regis,</p>
  <p>SENAVIT.</p>
  <p>Facultas R. P. Prouincialis Societ. IESV.</p>
  <p>IOANNES FILLAEVS Prouincialis Societatis IESV in Prouincia
  Franciae, potestate ad id mihi facta ab admodum R.P.N. Praeposito
  Generali Mutio Vitellesco, facultatem concedo, vt P. Ludouici Cellotij
  Societatis nostrae Sacerdotis Orationes, &amp; Opera Poetica,
  eruditorum ex eadem Societate nostra virorum iudicio probata, typis
  excudantur. Datum Flexiae 3. Iulij, Anno 1619.</p>
  <p>IOANNES FILLAEVS.</p>
  <p>≤page=ii≥ INDEX.</p>
  <p>Tragoedia. S. Adrianus Martyr. pag. 1.</p>
  <p>Tragoedia. Sapor admonitus. 108.</p>
  <p>Tragoedia. Chosroës. 238</p>
  <p>Tragico-comoedia. Reuiuiscentes. 319.</p>
  <p>Mauritiados Andegauensis Lib. III. 437.</p>
  <p>OPVSCVLA POETICA varij generis.</p>
  <p>Ad Christum nascentem Propempticum Hendecasyllabicum. 552</p>
  <p>De Sanctißimo lesu Nomine. Oleum effusum nomen tuum. 580</p>
  <p>Terrae Prosopopoeia ereptum sibi Deiparae Virginis corpus
  conquerentis. 583.</p>
  <p>Mariae aßumptae Carmen Epinicium. 588.</p>
  <p>[-] Pietatis Triumphus de Octaui Caesaris crudelitate. 604.</p>
  <p>Mahumetis II. Turcarum Imperatoris Nuptiae Tragicae. 615.</p>
  <p>Auis Paradisiaca. siue Apus. 628.</p>
  <p>Prosopopeia Caesaris. 631.</p>
  <p>Itinerarium B. Virginis purificandae ad Templum Hierosolymitanum.
  634.</p>
  <p>D. Martini Liberalitas in Mendicum. 637.</p>
  <p>Epinicium. 639.</p>
  <p>≤page=iii≥ TRAGOEDIA S. ADRIANVS MARTYR.</p>
  <p>ARGVMENTVM.</p>
  <p>ACTVS I.</p>
  <p>GALERIVS Maximianus Armentarius Christianos omni saeuitiâ &amp;
  diritate persequebatur: praecipuóque ad eam barbariem administro
  vtebatur Adriano, iuuene aulicorum nobilissimo aequè ac gratiosissimo.
  Sed hic Martyrum quos torquebat constantiâ, &amp; crebris de futurâ
  bonorum &amp; malorum vitâ sermonibus incitatus, ad eos se adiunxit
  noménque suum per Exceptores defetri iussit inter Christianos. Sic
  igitur animo comparatus theatrum aperit, &amp; reuocatis in memoriam
  laboribus, cruciatibúsque, qui hoc propositum necessariò secuturi sunt
  generosam indolem eâ commemoratione exstimulat, penitúsque aduersùs
  omnes a[-]cerbitates corroborat. Itaque iam seipso doctior, Metellum
  Flaminem nescio, quae de aruspicinâ superstitiosè garrientem sapienter
  confutat. Flauium Tribunum motus in aulâ eam ob rem excitatos
  referentem, &amp; amicè vt animum reflectat adhortantem, fortiter
  contemnit. Inter haec prodit Galerius ipse, &amp; Adrianum casu obuium
  conuiciis, exprobrationibus, minis salutat: interritum videlicet,
  &amp; causam dicere paratum. Sed eâ indictâ detruditur in carcerem mox
  crudeliter interficiendus, nisi Consul irae Caesaris, &amp; Adriani
  poenitentiae tempus graui oratione impetraret.</p>
  <p>ACTVS II.</p>
  <p>HOc accepto nuncio Natalia vxor Adriani, flos matronarum. virtutis.
  gemma, medulla constantiae, pietatis Christianae cultrix, sed adhuc
  abditè, dum currit ad carcerem animosiùs quàm cautiùs: ipsa se
  reprimit, &amp; re dubiâ feruorem sustinet; verita ne ea forte fabula
  ab coniuge, ad explorandum ipsius animum, conficta sit. Omnibus tamen
  expensis porrò ire statuit, vel cum illo, vel per illum moritura.
  Verùm Tribuni relatu rem certiùs cognoscit, eiusdémque operâ educto è
  carcere Adriano fruitur. Hic autem consiliorum vxoris ignarus grauiter
  suum ipse propositum ei declarat, causámque docet mutatae religionis:
  si se amat, exemplum sequatur: si renuit, res [-] sibi suas habeat.
  Tùm enimuerò totam se Adriano aperit Natalia, &amp; exosculatis magnâ
  pietate mariti vinculis, aeternum sanctioris connubii foedus cum eo
  renouat. Ille autem voluntatem tegere, sibíque in tam attroci
  certamine adesse rogat. Haec agentibus Consul, &amp; Praefectus
  Praetorio veteres Adriani amici, importunè interueniunt, &amp;
  collaudatâ Nataliâ quam à suis stare partibus existimabant, totos se
  ad labefactandum Adriani animum applicant. Sed ille tùm Dei numine,
  tum Anthimi iam veterani Martyris praesidio, omnes eorum impetus
  refutat, iratosque, &amp; ad Caesaris Tribunal citantes, dimittit.</p>
  <p>ACTVS III.</p>
  <p>PROMISERAT Nataliae Adrianus curaturum se vt ea moneretur si quandô
  in Martyrii arenam descenderet. Dum ergò ad Caesarem perducitur,
  facile à Flauio impetrat vt ex itinere ad supremum coniugis osculum
  diuertat, solus, &amp; liber. Sed in eius conspectum vix se dedit, cùm
  illa defecisse à Christo delicatum iuuenem rata, quibus eum conuitiis,
  quibus contumeliis è domûs fenestrâ non excipit? Verùm rem totam
  denique edocta quò seriùs à metu respirat, eò feruentiùs Martyrii
  candidatum complectitur, &amp; nuptiali veste splendentem ad curiam
  prosequitur. Quo viso Caesar ornatum illum, animi mutationem
  in[-]terpretatus, multis blanditiis honoribúsque sibi conciliat: inque
  eius gratiam, longam ab Anthimo sene pro Christianis Apologiam
  patienter audit. Cui dum respondere conatur Metellus, inter vtrunque
  controuersia de religione agitatur. Sed isto iam deficiente,
  disceptationem terminat Galerius latâ in Martyrem vtrunque sententiâ
  vt fustibus, lignísque acriter verberentur. Cui Consul addit, vt
  nemini aditus in carcerem pateat: quò destituti solatio vincti se
  Deósque respicere cogantur.</p>
  <p>ACTVS IV.</p>
  <p>CVM nihilominus omni ope Adrianum caeterósque Martyres subleuasset
  Natalia, edixerat Tyrannus vt matronis omnibus carcere interdiceretur.
  Valuit ea res ad deterrendas foeminas. Natalia autem resectis
  capillis, mutata veste, togata procedit in scenam. Hoc schemate cui
  fucum non faciat? Primus occurrit Flauius, qui &amp; legem, &amp;
  legis causam, &amp; egregia Nataliae in carcere facinora, Nataliae
  narrat admirans. Illa verò cata mulier, indignissimè ferri edictum à
  Nataliâ simulat, totámque culpam in Tribunum ipsum ab eâ deriuari. Hic
  qui iam semimortuo Adriano Nataliam deperibat, in illius gratiam, eum,
  quisquis est, in carcerem ad Adrianum introducit. Deinde suam secum
  sortem lamentatur, qui certam, vt putabat, spem potiun[-]di illius
  coniugii perdiderit. Sed ecce aliud misero malum. Galerius admonitus
  contra edicta sua aliquos vinctis adesse, actus in furias, Tribunum,
  &amp; oblatam sibi pro viro Nataliam, tantùm non ad mortem rapi iubet.
  Haec autem Nataliae causam tam prudenter agit, vt non tantùm facti
  veniam, sed etiam regrediendi in carcerem, &amp; extremum Adriani
  spiritum legendi potestatem impetret. Nam illo iracundiae abreptus
  aestu Galerius, Anthimum capite plecti, caeteros fractis cruribus
  inter tormenta vitam reddere imperauerat.</p>
  <p>ACTVS V.</p>
  <p>PRODVCTVM Adrianum Consul omnibus inimicis molestior amicus, monet
  vel serò sibi consulere. Sed palmam in manibus infringere penè victori
  non potest. Caedem ergo iubet ab eo incipere, hoc ipsum eo enixè
  rogante Nataliâ, Quę eo digresso quàm solicitè, quàm piè, quàm
  ardenter maritum hortatur ad horam excipiendam, votis omnibus
  expetitam! Adsunt tandem lictores incude &amp; ferreo vecte
  terribiles. Tum maior exemplis omnibus virago, crura fasciis expedire,
  imponere incudi, porrigere frangenda tortoribus. Supererat tenuis
  vitae halitus: Hunc etiam abscisione dextrae manus exprimere
  persuadet. Iussis igitur ad aliorum supplicia progredi lictoribus,
  sola discedentem Martyris animam dulcibus lacrymis, &amp; supernae
  felicita[-]tis contemplatione prosequitur. Corpus interim parabat
  seruare: cùm maiore vi à militibus rapitur in ignem mittendum. E quo
  toto vnam sibi dexteram suffurata, posteaquam sacrum pignus attriuit
  osculis, plena Deo proripit se è theatro, in eundem cum Adriano rogum,
  ni prohibeatur ascensura.</p>
</div>
<div type="level1" xml:id="main">
  <head>Main</head>
  <div type="level2" xml:id="personae.">
    <head>1. PERSONAE.</head>
    <p>Galerius Maximianus Armentarius.</p>
    <p>Titianus Cos.</p>
    <p>Gallus Pr. Pr.</p>
    <p>Adrianus Martyres.</p>
    <p>Anthimus</p>
    <p>Natalia.</p>
    <p>Metellus Flamen dialis.</p>
    <p>Flauius Tribunus.</p>
    <p>Timaeus Puer honorar.</p>
    <p><hi rendition="simple:bold">Chorus.</hi></p>
    <p>≤page=1≥ TRAGOEDIA S. ADRIANVS MARTYR.</p>
  </div>
  <div type="level2" xml:id="actvs-primvs.">
    <head>3. ACTVS PRIMVS.</head>
    <p></p>
  </div>
  <div type="level2" xml:id="scena-prima.">
    <head>4. <note>
      <p><hi rendition="simple:italic">In margine</hi> Animum aduersùs
      blanditias &amp; tormenta in Christi cultu perferendo,
      confirmat.</p>
    </note>SCENA PRIMA.</head>
    <p>ADRIANVS. §</p>
    <p>ADRIANE iacta est alea: athletam Dei</p>
    <p>Profiteris auctoratus, &amp; forti voues</p>
    <p>Seruire domino: macte, vinciri imminet.</p>
    <p>Vri, necari: grauius &amp; si quid iubes</p>
    <p>Orci lanista, pectus addictum offeres.</p>
    <p>Aliis locatas tendere ad populum manus,</p>
    <p>Submittere arma, pollicis mitem licet</p>
    <p>Statum rogare; te decet iugulum dare</p>
    <p>Totumque ferrum recipere, &amp; stantem mori.</p>
    <p>Sed vita prorogetur; hîc certè breuis</p>
    <p>Dabitur honorum meta, Caesareus fauor</p>
    <p>Residet omnis. Nempe mortalem aestimas</p>
    <p>Christo probandus? Chara quid comitum manus?</p>
    <p>Primae clientes vota fortunae ferunt;</p>
    <p>Et hanc sequantur: ditior coelo venis</p>
    <p>≤page=2≥ Mihi aequa, &amp; illis. Caesaris laesi furor</p>
    <p>Iam pulsat aures, aulica exstimulat cohors,</p>
    <p>Et aliquis ab hara Pontifex, nullum sibi</p>
    <p>Litare porcum questus. Hîc pronum, hîc nefas</p>
    <p>Vinci Adriane, siue blanditia tegunt</p>
    <p>Fallace furias: seu catastarum minis</p>
    <p>Satagunt timeri: morte non vnâ opprimi</p>
    <p>Est Christianum, quandò quae vitam extrahit</p>
    <p>Non maxima, at suprema iam fessis venit.</p>
    <p>Vidi haud suo pallere tortorem metu:</p>
    <p>Vidi caducâ pendulum in vulnus manu</p>
    <p>Fugere sub, ictu: colla cùm immotus gradu</p>
    <p>Praeberet infans, atque vix lethi capax</p>
    <p>Victrice tenerum laureâ impleret caput.</p>
    <p>Haec virgo potuit, potuit in vitae puer</p>
    <p>Limine, Deo maturus; &amp; durum tibi</p>
    <p>Erit Adriane? fors &amp; humani putas</p>
    <p>Opus vigoris, perque pueriles fibras</p>
    <p>Rigere ferrum? robur hoc coelo meat</p>
    <p>In Christianos, nomini reddit pares</p>
    <p>Dominóque. Me quoque entheat: iam se nouos</p>
    <p>Calor per artus fundit: absimilis mei,</p>
    <p>Meque ipse maior, &amp; ille non dudum tener.</p>
    <p>Cui ventus oculum laesit, &amp; cyathus niue.</p>
    <p>Male temperatus nocuit, aduersum neci</p>
    <p>Oppono pectus. Terga plumbatis feri,</p>
    <p>Latus vngue sulca, detrahe hanc viuo cutem,</p>
    <p>Malis supererit animus, &amp; poenae locum</p>
    <p>Membris negatum mentis inueniet vigor.</p>
    <p>Hàc ire iuuat ad gloriam: hoc pretio benè</p>
    <p>Redemptae virtus constat. Vuum est quo latus</p>
    <p>Nudare vereor: socia genialis tori</p>
    <p>≤page=3≥ Natalia ardet veneris innocuâ face.</p>
    <p>Adriane amat te: genua prensabit manu,</p>
    <p>Rigabit ora lacrymis, praesens bonum,</p>
    <p>Tot spes futuri voce quàm blandâ occinet:</p>
    <p>Amas adhuc moriture? virtutem abnuis</p>
    <p>Spensare coelebis: se toro sociam inferet</p>
    <p>Inuisa Christo? non amat, si me negat</p>
    <p>Amare, vel sic: non amat, si quem sequor</p>
    <p>Sequi recusat. Quicquid hic etiam est meum</p>
    <p>Tibi reddo Christe: sit tua, aut non sit mea.</p>
    <p>Quis ille sacro pileum filo efferens?</p>
    <p>Metellus hic est.---</p>
  </div>
  <div type="level2" xml:id="scena-secvnda.">
    <head>5. <note>
      <p><hi rendition="simple:italic">In margine</hi> Sacrificij dudum
      imperati exta infelicia fuis se accipit, deque totâ Aruspicum
      superstitione cum Flamine disputat.</p>
    </note>SCENA SECVNDA.</head>
    <p>ADRIANVS. METELLVS.</p>
    <p>-- NAENIAS iam non vacat</p>
    <p>Audire vestras. Metell. A Ioue &amp; magnis Dei?</p>
    <p>Quod nunciatur, naeniam appelles caue</p>
    <p>Vt imperasti fecimus: ducta hostia</p>
    <p>Qualis Falisco nulla de fonte exiit.</p>
    <p>Admota Diuis sponte suscincto dabat</p>
    <p>Iugulum ministro: cùm ille nescio quid furens</p>
    <p><note>
      <p><hi rendition="simple:italic">In margine</hi> Obscurior
      allegoria mortem Adriani &amp; Natalię constantiam
      subindicans.</p>
    </note>Aberrat ictu, quáque postremos pedes</p>
    <p>Porgit, cruento poplitem cultro secat.</p>
    <p>Stat auida caedis mater, &amp; qualis solet</p>
    <p>Balare laetùm, perque vulnificas manus,</p>
    <p>Quà larga cultros vena suppositos rigat,</p>
    <p>Succisa prolis membra sanguineo rapit</p>
    <p>Immunda rostro: concito cursu ilicet</p>
    <p>Profugit ab aris, séque non vllâ eripit</p>
    <p>Perienda dextrâ. Clamat attonitus Popa,</p>
    <p>≤page=4≥ Sua sacra damnat; ac nisi hortatu, minis,</p>
    <p>Precibus, pauenti insisterem, numerum hostia,</p>
    <p>Idem &amp; minister, funere impleret suo.</p>
    <p>Adrian. Haec monstra narra queis superstitio Deos</p>
    <p>Fecit timendos: curame potior coquit.</p>
    <p>Metell. Ambigua facies viscerum, atque inter minas,</p>
    <p>Interque spem pependit, at propior minis.</p>
    <p>Parùm fidele laxat omentum sinus,</p>
    <p>Latebrásque prodit: viuidus fibris color:</p>
    <p>Pulmo suâ receptus, alienâ iecur</p>
    <p>In sede lentum palpitat: tristes latus</p>
    <p>Hostile venas auget, &amp; iecoris caput</p>
    <p>Casum ex amicâ parte, sed pinguis tremit</p>
    <p>Cordis cacumen. Tristia auertat potus!</p>
    <p><note>
      <p><hi rendition="simple:italic">In margine</hi> Quâ ex cognatione
      naturae, &amp; quasi concentu, atque consensu, quam συμπάθειαν
      Graeci appellant, conuenire potest, aut fissum iecoris cum lucello
      meo, aut meus quaesticulus cum coelo, terra, rerúmque naturâ:
      Cicero 2. de Diuinat.</p>
    </note>Nam cui litauit ante versicolor sacrum?</p>
    <p>Tamen &amp; in ignes lance prosicias dedi,</p>
    <p>Et vota dixi Patribus. Adrian. Vanos metus</p>
    <p>Depone Flamen: vester insanum Tages</p>
    <p>Superis honorem posuit, &amp; ludum puer</p>
    <p>Immisit aris. Qui tenet Coelum Deus.</p>
    <p>Vestri arietinis quippe visceribus notat</p>
    <p>Momenta fativaria! si timidus mori</p>
    <p>Taurus sub ictu mugiit; si quò salus</p>
    <p>Fugere suasit, non suo cecidit loco,</p>
    <p>Minantur astra! Tabe liquefactum iecur</p>
    <p>Corque irrepertum, liuidis pulmo fibris</p>
    <p>Imperia mutant! Quae potens rerum manus</p>
    <p>Tam parua tantis foedere aeterno alligat?</p>
    <p>Quis ordo mundi iecoris in fisso mei</p>
    <p>Spem scripsit aeui? Metell. Quod vides, quod non vides,</p>
    <p>≤page=5≥ Elementa quicquid mutuâ formant ope</p>
    <p>Tellure, coelóque abditum, tenuis subit,</p>
    <p>Vegetátque motu spiritus: totum Deo</p>
    <p>Animante viuit. Ipse circùm orbe eminens</p>
    <p>In se reducto, ne qua pars fallat, regit.</p>
    <p>Sibíque de se genitus, aeternum igneo</p>
    <p>Motum propagat fomite. Hinc vegetum capit</p>
    <p>Natura semen; inde per vacuum aethera</p>
    <p>Pennis vibrantur alites; ponti aequora</p>
    <p>Pinna volucri squammeum verrit pecus.</p>
    <p>Et opima bifidi prata rimantur greges:</p>
    <p>Hominesque ab astris ducta gens, diae inclyta</p>
    <p>Particula mentis. Ergo si magni ferit</p>
    <p>Fortuna membrum corporis; si pars dolet,</p>
    <p>Non ingemiscet alia? tensarum rigor</p>
    <p>Fidium mouetur vna si resonat leui</p>
    <p>Percussa plectro. Adrian. Rebus hic cunctis amor</p>
    <p>Et vbíque constet, omnia indoleant mihi,</p>
    <p>Nullúmque magni corporis nostro vacet</p>
    <p>Labore membrum; causa sed varios facit</p>
    <p>Eadem tumultus: terreat tristi tuus</p>
    <p>Te taurus exto; regias hosti vices</p>
    <p>Promittet alius: Caesar hic Iouius litat,</p>
    <p>Herculius illic non bonas patitur fibras:</p>
    <p>Et vterque membrum est orbis, imperii caput,</p>
    <p>Dicam otiosos? sordidos malim Deos,</p>
    <p>Si iecore, &amp; extis sancta consilia occulunt,</p>
    <p>Quae vatis amans prodat Hetrusci furor.</p>
    <p>Metell. Firmata Diuûm numine, &amp; longis patrum</p>
    <p>Probata seclis parce vesano sacra</p>
    <p>≤page=6≥ Temerare risu. Cùm triumphanti pede</p>
    <p>Calcaret orbem Roma, &amp; indomita manu</p>
    <p>Trophaea legeret axe quo flecti negat</p>
    <p>Vmbras syene, quóque glacialem piger</p>
    <p>Currum Bootes sequitur, hâc aquilas tulit</p>
    <p>Pietate victrix: vrbis haec Tyriae ducem</p>
    <p>Religio portis: arce Tarpeiâ arcuit</p>
    <p>Barbarica Senonum tela. Te fandi parens</p>
    <p>Terrarum alumna, Palladis castae domus:</p>
    <p>Teque Ephyra Achiuûm lumen, immoto obiice</p>
    <p>Quae gemina semper maria committi vetas,</p>
    <p>Vos cultus iste domuit, in nostris prius</p>
    <p>Cecidistis aris, saxa quàm latio impete</p>
    <p>Quassaret aries. Adrian. Ritibus maior tuis</p>
    <p>Arsacia Macedo sceptra, &amp; indociles iugi</p>
    <p>Fraenauit Indos. Caesar iratâ hostiâ</p>
    <p>Alacris iubámque, téque Scipiada, Africae</p>
    <p>Fatale nomen, fregit &amp; felix sacrum</p>
    <p>Vincendo fecit. Mecell. Martias doctus Tages</p>
    <p>Canebat Idus, spreuit &amp; verax sacrum</p>
    <p>Moriendo fecit. Nemo contempsit Deos</p>
    <p>Impunè felix: hostiae quisquis minas</p>
    <p>Contrà tetendit, se dedit fato hostiam.</p>
    <p>Adrian. Si fulminastrum voce non brutâ facis,</p>
    <p>Christum professis quicquid est coelo Deûm</p>
    <p>Committe, Regum ponat interea furor</p>
    <p>Pugna reductus, faciet euentus fidem</p>
    <p>Quàm vana templis numina insideant tuis.</p>
  </div>
  <div type="level2" xml:id="page7-5scena-tertia.">
    <head>6. ≤page=7≥ <note>
      <p><hi rendition="simple:italic">In margine</hi> Tribunus missus à
      Cęsare conatus eum à proposito reuocare, in eo constantem,
      carceris &amp; vinculorum eius peruicacię decretorum admonet.</p>
    </note>SCENA TERTIA.</head>
    <p>FLAVIVS. ADRIANVS. METELLVS.</p>
    <p>VAE cura patrum, Caesaris qui te fauor</p>
    <p>Reflectere animum cupiat, est vanum eloqui</p>
    <p>Benè sentienti: nulla turbatam quies</p>
    <p>Pacauit aulam, consilî rumor tui</p>
    <p>Inuasit ex quo regiam: qualis noto</p>
    <p>Aduersa Boreas stridet, &amp; pontum improbo</p>
    <p>Vexant duello: talis instabilem ciet</p>
    <p>Tumultus aulam: iurat hic vano seri</p>
    <p>Terrore famam; certat emotam hic tibi</p>
    <p>Mentem venenis; ille tollendum fremit;</p>
    <p>Hic in dolosas isse deceptum plagas</p>
    <p>Miseratur: animum Caesar huc illuc rapit</p>
    <p>Incertus. Adrian. Ecquid nomen exceptor dedit?</p>
    <p>Flau. Heu! falsa sperat, vera quae credi iubes.</p>
    <p>Veneranda procerum Caesarem ambibat cohors,</p>
    <p>Pro se fidelem quisque perdendo manum</p>
    <p>Christo offerebat; ille quo vultu polum</p>
    <p>Phoebus serenat; vincet hoc, proceres mei</p>
    <p>Labor Adriani, vincet, &amp; coelo auspice</p>
    <p>Quiescet aut elusus, aut fessus furor.</p>
    <p>Strident catenis oppida, angusti gemunt,</p>
    <p>Vomuntque turbam carceres, crebrâ necè</p>
    <p>Fessae secures, arma carnifici, reis</p>
    <p>Tormenta desunt: dixerat, magno ambitu</p>
    <p>Titianus intrat grande dicturus nefas.</p>
    <p>≤page=8≥ Res periit omnis Caesar. Horrendum sonat</p>
    <p>Murmur per aulam, Iouius an letho occidit?</p>
    <p>Romam tyrannus occupat? largo perit</p>
    <p>Vrbs Nicomedis igne? quid dubios tenes?</p>
    <p>Eloquere. Christum noster Adrianus colit.</p>
    <p>Metell. Christum Adriane? Flau. Moestus attonitis pauor</p>
    <p>Primum ora claudit. Sic vbi aestiuo Ioue</p>
    <p>Coruscat aether, densa messorum cohors</p>
    <p>Praesaga cladis robore sub alto latet.</p>
    <p>At ecee rupta nube fulmineus ruit</p>
    <p>In opaca turbo brachia, &amp; latè ilicem</p>
    <p>Populatur agro, pauitat exsanguis metu</p>
    <p>Colonus hospes, séque defixum solo</p>
    <p>Sternit bidental. Caesar attonitos supra</p>
    <p>Bacchatur amens, pallet, aspirat, tonat,</p>
    <p>Gemitque, trepidátque, omnis in vultu est labor</p>
    <p>Amantis, &amp; dolentis, &amp; nondum pudet</p>
    <p>Adriane facti? Caesaris non sic tibi</p>
    <p>Amor est probatus? eia perspectam fidem</p>
    <p>Felix adora. Adrian. Si cui Adrianus placet,</p>
    <p>Et Christianus placeat. Flau. Id leges vetant.</p>
    <p>Metell. Inimica templis capita, ferróque, &amp; face</p>
    <p>Insequitur vltor, iamque plebeiae abstulit</p>
    <p>Praesidia genti, militum Ausonius vigor</p>
    <p>loui litare iussus, aut turpi ordinem</p>
    <p>Deserere letho. Timida Cerdonum phalanx</p>
    <p>Per te euocata, quos in horrendas specus,</p>
    <p>Stabulata monstris antra compegit pauor</p>
    <p>Tot perduelles inter Augusta in domo</p>
    <p>≤page=9≥ <note>
      <p><hi rendition="simple:italic">In margine</hi> Galerius Caesar
      Diocletiano editam sortitus est, dirempto priore coniugio. Aurel.
      Victor.</p>
    </note>Seruabit vnum? numinis cultum oderit,</p>
    <p>Cultorem amabit: Num Dioclaeâ satus</p>
    <p>Sceptróque socium asciuit, &amp; generum toro.</p>
    <p>Ritum vt nefandum rueret? Astraeae rigor</p>
    <p>Aequare ciues, causa pietatis iubet</p>
    <p>Saeuire in aulam. Adrian. Saeuiat, longa est mora.</p>
    <p>Flau. Certum est perire? Adrian. Quod volet. Flau. Amicas
    praeces</p>
    <p>Suspiria aulae, Caesaris vota accipe.</p>
    <p>Quid moliaris cogita: tenerum metis</p>
    <p>Florem dierum, praeco quas fruges tuae</p>
    <p>Spei, &amp; tuorum falce non miti secas.</p>
    <p>Quid lecta coniux, nuper hymenai faces</p>
    <p>Experta? saltem prole ditasset domum</p>
    <p>Lucina, vestros perque reptaret sinus</p>
    <p>Puer Adrianus, ore qui referat patrem,</p>
    <p>Patrémque blaesus ore Iallanti vocet.</p>
    <p>Nunc totus vno funere efferri cupis,</p>
    <p>Nusquam superstes. Nota gradiuo manus,</p>
    <p>Pectus pauere nescium educet gradus</p>
    <p>Ad inuidendos. Clara quae Iouii atria.</p>
    <p>Imago signat? Caesaris nam per casas</p>
    <p>Armenta reboant: vetera quid frustra exsequar?</p>
    <p>Subitum Adriani culmen, aut longo ambitu</p>
    <p>Emptum Seuero? quique barbarici laris</p>
    <p>Magale nostro fecit imperio inclytum,</p>
    <p><note>
      <p><hi rendition="simple:italic">In margine</hi> Hic de vico
      Thraciae vicino, barbaro etiam patre &amp; matre genitus esse
      perhibetur. Et in prima quidem pueritia fuit pastor, &amp;c. Iul.
      Capitol. In Maximinis.</p>
    </note>Thrax Maximinus: patriâ quique extudit</p>
    <p>Fornace sceptrum Pertinax, quâ te imperi</p>
    <p>Dote anteibant? quis parem iuueni neget</p>
    <p>Sperare sortem? tam bonas ergo malâ</p>
    <p>Spes perdis horâ, teque crudeli obiicis</p>
    <p>≤page=10≥ Letho nocentem? Metell. Dum salus tuta est adhuc</p>
    <p>Resume mentem, néue sacrorum minas</p>
    <p>Contemne praeceps; profuit multis semel</p>
    <p>Peccasse, non est culpa quae celerem petit</p>
    <p>Veniae regressum. Adrian. Pectore immoto sedet</p>
    <p>Coluisse Christum; vestra tractari inscium</p>
    <p>Monita fatigans: ite, non Caesar minis,</p>
    <p>Non aula fuco moueat. Flau. Est aliquid super</p>
    <p>Quo iussa tendant. Caesar allegans tibi,</p>
    <p>Tua cura, Flaui, flectere alloquio virum.</p>
    <p>Si renuit, inquit, carcere, &amp; vinclis doma.</p>
    <p>Adrian. Hoc age, parata membra tormentis habes,</p>
    <p>Mei volens amplector armillas ducis.</p>
    <p>Innecte torques, arma de coelo expedi:</p>
    <p>Vbi castra, &amp; hostes? video, non longum est iter.</p>
    <p>En illa sanctis foeta suppliciis domus,</p>
    <p>Vbi dite victo Christianorum manu</p>
    <p>Christus triumphet. Fla. Robur aut nullum foret,</p>
    <p>Meliore causa aut poneres! nunc vis agit</p>
    <p>Indomita. Ceu cùm currus adductas negat</p>
    <p>Audire habenas, séque generosa abripi</p>
    <p>Sinit quadrigâ; non malus regitur malè.</p>
  </div>
  <div type="level2" xml:id="scena-qvarta.">
    <head>7. <note>
      <p><hi rendition="simple:italic">In margine</hi> Caesar casu
      Adriano factus obuius, sua in eum merita exprobrat, &amp;
      perseuerantem in fide susceptâ trudi iubet in carcerem.</p>
    </note>SCENA QVARTA.</head>
    <p>GALERIVS. ADRIANVS.</p>
    <p>HAEC illa meriti gratia? haec nostris fides</p>
    <p>Iurata sceptris? transfuga, &amp; nostri, &amp; tui</p>
    <p>≤page=11≥ Oblitus hostem colere vt affectes Deum?</p>
    <p>En queis salutem credimus! quos ad latus</p>
    <p>Adiungit aula: quos pex obsequij dolos</p>
    <p>Capiti imminere patimur, &amp; fiduciâ</p>
    <p>Stolidi infideles facimus! ô nunquam satis</p>
    <p>Officia regum tuta! quàm rarò stetit</p>
    <p>Amoris aestus aulici! macta bonis,</p>
    <p>Ipsos fauores inter, addictam fidem</p>
    <p>Momento in ipso deserunt, &amp; quos erat</p>
    <p>Emise pretium, gratis alieno locant</p>
    <p>Animos tyranno. Nam quid aggredior miser</p>
    <p>Elusus, exspes? ecce per memorum auia,</p>
    <p>Per clausa Phoebo lustra, &amp; aestiferi canis</p>
    <p>Perusta flammis arua, Christicolûm insequor</p>
    <p>Sacrilega vindex capita, &amp; introrsus meâ</p>
    <p>Surgunt in aulâ; quos procul venor, meo</p>
    <p>Sub latere crescunt. Quis mihi fidum locus</p>
    <p>Dabit recessum? Regios inter lares,</p>
    <p>Veneranda &amp; hosti saxa, Romanus petit</p>
    <p>Subsessor animam. Tutius libycâ gradum</p>
    <p>Moueas arenâ qua ferâ dipsas siti</p>
    <p>Haurit medullas, quáque bis gemina asperat</p>
    <p>Cerasta fronte cornua; aut anceps caput</p>
    <p>Exertat amphisbaena. Sic Regi timor</p>
    <p>Suus est satelles: sic neque ingratus, fera</p>
    <p>Laribus recepta, Caesarum pretio, aut prece</p>
    <p>Mansuescit vnquam. Adrian. Multa peccare arguis</p>
    <p>Inuicte Caesar: Christus at scelerum est caput,</p>
    <p>Cui colla tyro subdidi: hoc leuius iugo</p>
    <p>Nullum est Galeri: vestra religio vagum</p>
    <p>Egit per aras mentis exsortem piae,</p>
    <p>Scit ipse, nemo me sine admouit sacram</p>
    <p>≤page=12≥ Tonanti acerram, victimae nemo caput</p>
    <p>Salsâ notauit fruge: quid numerem meis,</p>
    <p>Cerata votis aera? quid donis tholos</p>
    <p>Pretiosiores? Nulla sed fidam dedit</p>
    <p>Statio quietem, vinculo donec sibi</p>
    <p>Animum alligauit Christus, &amp; vera decus</p>
    <p>Pietatis hausi. Numen hunc credo meum,</p>
    <p>Putare liceat, nulla libertas minor</p>
    <p>Praestatur homini. Nam quod infidum vocas,</p>
    <p>Quod perduellem, voce communi vteris:</p>
    <p>Malus est latentis arbiter vulgus boni.</p>
    <p>Olim Adriano si stetit vita innocens,</p>
    <p>Quae Christianum culpa constituit reum?</p>
    <p>Christus fidelem ludere incautos vetat,</p>
    <p>Verbo aucupari perfido, fraude illice</p>
    <p>Captare gazas; sanguine innocuo manus</p>
    <p>Foedare, venenis scandere illicitae toros.</p>
    <p>Haec iussa coelo elicuit, haec Christi asseclae</p>
    <p>In verba coëunt, illa nocturnis sacra</p>
    <p>Operta tradunt coetibus. Flammâ, &amp; pico</p>
    <p>Artus rigaui, latera sulcaui vngulis,</p>
    <p>Ferro reclusi viscera, hoc tantum erui,</p>
    <p>Cecinisse Christo carmen, in noxae inscios</p>
    <p>Jurasse mores, Caesarum multis caput</p>
    <p>Seruasse votis: criminum illorum reos</p>
    <p>Iniqua torquet fama, &amp; audire abnuit,</p>
    <p>Damnare quod quaesitor auditum haud queat.</p>
    <p>Hinc est rebellis secta, quos Christus facit</p>
    <p>Post Christum amant &amp; Caesares: surdum Iouem,</p>
    <p>Ipso minorem Caesare exosi, ferunt</p>
    <p>In astra palmas, deque regnorum Deo</p>
    <p>Inuicta poscunt regna, non pecorum horridis</p>
    <p>≤page=13≥ Visceribus inhiant, mente sed pura litant.</p>
    <p>Galer. Tuum est. Deos eligere? iudicio placet</p>
    <p>Meo petatur, quae mihi petitur salus.</p>
    <p>Adrian. A quo impetranda est poscitur: cassa prece</p>
    <p>Metalli inane pondus impelli iubes?</p>
    <p>Galer. Quem quondam amasti, qui te amat, magnum Iouem,</p>
    <p>Iouisque comites, thure placari iubet.</p>
    <p>Si me fauentem spernis, expertus scies</p>
    <p>Quo turbine iras torqueam: quanto impios</p>
    <p>Horrore nuper tute laceraris, memor,</p>
    <p>Violas putato; durius in aulae ratum est</p>
    <p>Saeuire famulos. Elige, beatum velim</p>
    <p>Viuere: perire si obstinas, votum augeo.</p>
    <p>Adrian. Colere Deorum ludicra, erranti fuit</p>
    <p>Suasisse pronum; nunc vbi illuxit Deus,</p>
    <p>Et iniqua diti veritas, iussa exequi</p>
    <p>(Permitte fari) non licet, Galer. Conde in specus,</p>
    <p>Onera catenis miles, operosa necis</p>
    <p>Consilia donec pectore artifici excoquam.</p>
    <p>Adrian. Tuus esse Christe incipio, promissum nouo</p>
    <p>Infunde pugili robur. Inuisas domos</p>
    <p>Et vincla subeo laetus; in vinclis habes</p>
    <p>Galeri amicum, dubia si reliquis fides.</p>
  </div>
  <div type="level2" xml:id="page14-9scena-qvinta.">
    <head>8. ≤page=14≥ <note>
      <p><hi rendition="simple:italic">In margine</hi> Caesarem consul
      reuocat ab ira praecipiti in Adrianum tempúsque ad eius mentem
      expugnandam impetrat.</p>
    </note>SCENA QVINTA.</head>
    <p>GALERIVS. TITIANVS.</p>
    <p>DOminos timebit orbis; exemplum vnius,</p>
    <p>Esto populorum terror: odisse ardeo,</p>
    <p>Quem frustra amaui. Titia. Si rei merita aestimas,</p>
    <p>Plumbo subactum, aut inter Arsacidum scaphas</p>
    <p>Periisse decuit: nam quid intustum accidat</p>
    <p>Ita perduelli? mente sed reputes velim</p>
    <p>Quid facere deceat Casarem, non quid pati</p>
    <p>Iubeas nocentes; aliquis est irae modus:</p>
    <p>Inopina fecit culpa momento reum,</p>
    <p>Cur poena properat? forte momento eluet</p>
    <p>Metanoea culpam. Nemo quia factum est scelus</p>
    <p>Poenam irrogat, sed nequis exemplo nocens</p>
    <p>Peccare pergat. Ne hoc age vt pereant mali.</p>
    <p>Sedne mali sint: dulce vindictae est genus</p>
    <p>Homini salutem facere, saeuire in scelus.</p>
    <p>Ergo Adriani reuocet antiquus fauor</p>
    <p>Nomen decúsque: prosit, indigno licet,</p>
    <p>Fuisse carum Caesari: lentâ manu</p>
    <p>Supplicia libra, satage promissis ferum</p>
    <p>Mollire pectus. iunge blanditiis preces.</p>
    <p>Minásque precibus, sed diu steriles minas:</p>
    <p>Nil dedecet si parcis, &amp; seruos amas.</p>
    <p>Galer. Ignotae fallit pestis: in lucro putant</p>
    <p>Lethi moras traxisse: vis subita opprimit</p>
    <p>Sibi nocentes; quod super vitae additur,</p>
    <p>Socios furoris comparant: coelo inseri,</p>
    <p>Vltra Sibyllas viuere, impositis rogo</p>
    <p>≤page=15≥ Reparanda vitae dona pellaces canunt.</p>
    <p>Vnum putasti perdere, reorum vndique</p>
    <p>Consurgit agmen, séque supplicio induunt</p>
    <p>Parili rebelles, Caede defungi vnicâ,</p>
    <p>Seruare reliquos, omnium cogit salus.</p>
    <p>Sed ne quis aulae morte properatâ arguat</p>
    <p>Tolli ministros, pono tormentis moram.</p>
    <p>Vos ergo robur arte, consilio, prece</p>
    <p>Tentate: domitum carceris squalor dabit,</p>
    <p>Et grauia ferri pondera, &amp; residens citò</p>
    <p>Nouitatis ardor. Mente si versâ sapit,</p>
    <p>Patet aula, neque se nostrae subducet manus,</p>
    <p>Amor, &amp; ab ipsa certior culpâ fides</p>
    <p>Cumulum fauoris poscit, at, quod plus reor,</p>
    <p>Si pergit insanire, per quicquid Deûm est</p>
    <p>Totum in furorem spreta se bonitas aget.</p>
    <p><hi rendition="simple:bold"><note>
      <p><hi rendition="simple:italic">In margine</hi> Mirantur Ethnici
      Christianos praesentis vitae commoda tam alacriter abiicere.</p>
    </note>CHORVS.</hi></p>
    <p>QVAE vis, quis rapit ardor</p>
    <p>Christi aspergine tinctos?</p>
    <p>Cur praesentia perdunt,</p>
    <p>Incumbuntque futuris?</p>
    <p>Hic nutritus in ostro,</p>
    <p>Hic &amp; stemmate clarus,</p>
    <p>Augustíque fauore,</p>
    <p>Aulae vincula rumpit,</p>
    <p>Regalisque beata</p>
    <p>Mensae fercula damnat.</p>
    <p>Jam non vllus honorum</p>
    <p>Non respectus amicae.</p>
    <p>Pubis, non pretiosis</p>
    <p>Acquirenda periclis</p>
    <p>≤page=16≥ Mentem gaza penetrat.</p>
    <p>Castae Cypridis annos</p>
    <p>Natorumque suauem</p>
    <p>Spernit virgo popellum.</p>
    <p>Cerni lubrica forma,</p>
    <p>Vibrantes &amp; ocelli;</p>
    <p>Candorémque genarum</p>
    <p>Inter purpura lucens:</p>
    <p>Et collum per eburnum</p>
    <p>Crinis molliter errans:</p>
    <p>Turgentesque papillae</p>
    <p>Bysso non bene tecta:</p>
    <p>Et formosior omni</p>
    <p>Quem fert dextra smaragdo:</p>
    <p>Per ieiunia marcent:</p>
    <p>Et fastidia vitae,</p>
    <p>Obscurósque recessus</p>
    <p>Affectans nigra bilis</p>
    <p>Coelestúmque hominúmque</p>
    <p>Depraedatur amores.</p>
    <p>Tali Bellerephontes</p>
    <p>Quondam percitus oestro.</p>
    <p>Per squalentia tesqua,</p>
    <p>Et spelaea ferarum</p>
    <p>Gressus fixit acerbos:</p>
    <p>Tam non ipse sibi aequus</p>
    <p>Quam Proeto grauis hosti.</p>
  </div>
  <div type="level2" xml:id="page17-11actvs-secvndvs.">
    <head>10. ≤page=17≥ <note>
      <p><hi rendition="simple:italic">In margnie</hi> Nuntius de
      Adriani carcere solicitam reddidit Nataliam. Quare verita ne
      hostis Christianorum, id sibi per dolum nuntiari iusserit, se se
      quicquid feret casus, ad Martyrium animat.</p>
    </note>ACTVS SECVNDVS.</head>
    <p></p>
  </div>
  <div type="level2" xml:id="scena-prima.-1">
    <head>11. SCENA PRIMA.</head>
    <p>NATALIA.</p>
    <p>QVID credis? aut quo pergis? aut quàm te facis</p>
    <p>Obnoxia dolis mulier? Adrianus Deum?</p>
    <p>Ille administer caedium, totus pio</p>
    <p>Cruore manans, ille Christiadum timor,</p>
    <p>Odium Tonantis? mite, feritati inuium</p>
    <p>Natura dederat pectus; infregit furor</p>
    <p>Dominorum, &amp; aulae ambitio, et impatiens boni</p>
    <p>Vsus malorum, iamque plus dominis furit.</p>
    <p>Vt gutture atro saeua maternum ebibit</p>
    <p>Serpens venenum, quâque stagnatur palus,</p>
    <p>Quáque nigra surgunt gramina, in tenebris agri</p>
    <p>Depasta saniem creuit, &amp; Stygio halitu</p>
    <p>Afflauit auras matre deterior malâ.</p>
    <p>Vt fallere ardet cantus! vt cordis sinus</p>
    <p>Penetrare caecos! Luna bisseno ambitu</p>
    <p>Reparata vix dum cornua Oceano extulit,</p>
    <p>Ex quo pudicâ iunxit Hymenaeus face</p>
    <p>Iuueni maritant: sensit in fraudes sagax</p>
    <p>Mihi templa sperni, vota non dici Ioui,</p>
    <p>Non diuûm in aris, non lares inter domus</p>
    <p>Sacrilega perdi thura: suspectam, indigam</p>
    <p>≤page=18≥ Virtutis, inopem consili, arcanos iubet</p>
    <p>Prodere recessus pectoris: seruum oppidò</p>
    <p>Ad me fidelem legat: is anhelans, gemens,</p>
    <p>Et ora foedans vnguibus, terram pede</p>
    <p>Quatiens, perijmus Domina; quem casum gemis?</p>
    <p>In vincla Dominus rapitur extremâ tonat</p>
    <p>Furiosus irâ Caesar. Ego mente anxiâ,</p>
    <p>Secura vultu; tenuis obductum abstulit</p>
    <p>Vapor fauorem, prima quem reddet dies,</p>
    <p>Sic aula ludit. Christus hoc, inquit, scelus</p>
    <p>Et Magica fecit secta: Dum torquet reos,</p>
    <p>Auditque miserûm somnia, induitur plagis</p>
    <p>Incautus, excors, iamque Christiadum iacet</p>
    <p>Inter cateruas. Dixit, &amp; iussâ artifex</p>
    <p>Suffundit oculos lacrymâ, &amp; pectus manu</p>
    <p>Vtrâque plangit, addit &amp; quae non agat</p>
    <p>Simplex probari veritas. Sed cur meum</p>
    <p>Explorat animum proditor? quam spem coquit?</p>
    <p>Parúmne premimur, capitaquod bello inclyta,</p>
    <p>Quod fortis virum Corpora immani gemunt</p>
    <p>Discerpta letho? sexus armorum rudis,</p>
    <p>Impos dolorum petitur? &amp; ne quà exeat</p>
    <p>Inimica in auras secta; Christiadûm ferax</p>
    <p>Damnatur vterus. Ergo me primam vocat</p>
    <p>In arma coniux? specimen aliarum meo</p>
    <p>De capite statuit? euge, celatum est nimis</p>
    <p>Natalia, aude, Iudici dices palàm</p>
    <p>Quod corde in imo saepe narrabas Deo.</p>
    <p>Cui te reseruas timida? singula singulae</p>
    <p>Vicêre quondam virgines, Prisca vngulas,</p>
    <p>Caecilia gladium, Barbara &amp; saxa, et patrem,</p>
    <p>Agnes iuuentam, sexum Agatha, Thecla omnia,</p>
    <p>Et amare dubitas? &amp; times Christum sequi?</p>
    <p>≤page=19≥ O cui superbos ante foemineus labor</p>
    <p>Perdomuit animos hostium, &amp; tenerae manus</p>
    <p>Ardua potentum colla truncarunt ducum</p>
    <p>Si mihi palaestram pandis, &amp; honestâ iubes</p>
    <p>Luctâ implicari, debiles artus tuo</p>
    <p>Perfunde oliuo Christe, da membris statum,</p>
    <p>Robur lacertis, si licet tecum, stygis</p>
    <p>Furijs apertum tuta praebebo latus:</p>
    <p>Hic dabit arenam carcer, hic socium tori</p>
    <p>Quaero, per illum prompta, vel cum illo mori.</p>
  </div>
  <div type="level2" xml:id="scena-secvnda.-1">
    <head>12. <note>
      <p><hi rendition="simple:italic">In margine</hi> Audit à Tribuno
      cui commissus Adrianus illum verè ob Christi fidem vinctum
      esse.</p>
    </note>SCENA SECVNDA.</head>
    <p>FLAVIVS. NATALIA.</p>
    <p>BENE habet, secundâ flectis huc gressum alite</p>
    <p>Natalia; ô si mitior cladem Deus</p>
    <p>Praoccupasset, teque consilio bonam</p>
    <p>Dedisset ante coniugi! staret suâ</p>
    <p>Modo purpuratus gratiâ, &amp; magni latus</p>
    <p>Cingeret amicum Caesaris: nunc, heu pudet</p>
    <p>Meminisse! vinctos auget, &amp; nudâ iacens</p>
    <p>Tellure, coelum voce blasphemâ asperat.</p>
    <p>Nat. Ergone malorum rumor apprimè tenax</p>
    <p>Mihi vera retulit, carceris clausum specu</p>
    <p>Sub mole ferri gemere dimidium mei?</p>
    <p>Flau. Queri remitte, maius auditu est malum</p>
    <p>Quod ausus in vos Christianorum furor.</p>
    <p>Sibi tibíque coniugem, at grauius sibi</p>
    <p>Eripuit: ille scorpios, flammas, cruces,</p>
    <p>Caeli execratus numina, in vota aduocat.</p>
    <p>Iam longa iuueni vita, Circaeâ manu</p>
    <p>≤page=20≥ Versum in Leonem dixeris: quodni iuuas,</p>
    <p>Tibi Adrianus perijt. Natal. Ignaram mali</p>
    <p>Rerum insuetam, vix adhuc primâ rudem</p>
    <p>Taedâ maritam facere quid deceat, mone.</p>
    <p>Flau. I flecte furias Caesaris, multâ prece</p>
    <p>Roga salutem coniugi: accinget latus</p>
    <p>Amica procerum turba, fundetur comes</p>
    <p>Populus clientum: si placet solam ingredi,</p>
    <p>Comitata satis est cui dedit formam Venus.</p>
    <p>Natal. Frustrà rogamus, ille si mentem fouet</p>
    <p>Rigidus moueri: cordis explorem sine</p>
    <p>Prius latebras cauta. Flau. Consultè facis.</p>
    <p>Stygiae paludis aura sed potius tibi</p>
    <p>Toleranda veniat, quàm tenebrosae haurias</p>
    <p>Domus mephitim: siste, dùm educo foras.</p>
  </div>
  <div type="level2" xml:id="scena-tertia.">
    <head>13. <note>
      <p><hi rendition="simple:italic">In margine</hi> Dum educit
      maritum è carcere Tribunus, illa sibi, &amp; Deo rem tam in
      expectatam gratulatur.</p>
    </note>SCENA TERTIA.</head>
    <p>NATALIA.</p>
    <p>NVNC tuta coelum aspicio, nunc plena Deos</p>
    <p>Exsufflo buccâ: Christe tibi coniux meus,</p>
    <p>Tibi Adrianus seruit, &amp; fidei gerit</p>
    <p>Pignus catenas! ille non dudum Leo</p>
    <p>Auidam cruore proluens sacro sitim,</p>
    <p>Expectat aras agnus; &amp; votum Deo</p>
    <p>Jnter gregales sponte dat ingulum popae.</p>
    <p>Iam vera Sauli est fama, cui furias Deus</p>
    <p>Excussit astris, voce non illâ tonans.</p>
    <p>Quâ repetet olim mundus antiquum chaos</p>
    <p>Compage ruptâ: mitiùs terret suos,</p>
    <p>Iramque, amorémque inter exstimulat malos.</p>
    <p>≤page=21≥ Talis maritum tetigit, &amp; patriâ manu</p>
    <p>Vulnus reuulsit. Audio, gratae sonat</p>
    <p>Stridor catenae: gaudia haud capiunt modum,</p>
    <p>Tamen &amp; premantur teste dum sedes vacet.</p>
  </div>
  <div type="level2" xml:id="scena-qvarta.-1">
    <head>14. <note>
      <p><hi rendition="simple:italic">In margine</hi> Maritum offert
      Tribunus, monetque vt omni prece, &amp; blanditia hanc illi mentem
      eripiat.</p>
    </note>SCENA QVARTA.</head>
    <p>NATALIA. FLAVIVS.</p>
    <p>PROH sancta coeli numina! ô rerum vices!</p>
    <p>Adrianus hic est? Flau. Coniugem agnoscis tuum?</p>
    <p>Talem videbas casta cùm primo Venus</p>
    <p>Hausit medullas igne, cùm laetâ face</p>
    <p>Roseus iugalem duxit Hymenaeus domum?</p>
    <p>Vtrîque Roma inuidit, at plures tibi,</p>
    <p>Mutatum ab illo cerne, quod luges, quota</p>
    <p>Pars est futuri? doceat exemplo hic senex</p>
    <p>Cui vermis intus bullit, &amp; coecâ effluunt</p>
    <p>Artus peresi tabe. Nunc si quid potes</p>
    <p>Restitue mentem coniugi; hoc Caesar iubet,</p>
    <p>Hoc sperat aula: si pias Flaui preces</p>
    <p>Natalia audis, oro; deceptum dolet</p>
    <p>Perire amicum. Natal. Cura quod tangit mei,</p>
    <p>Quod Adrianum diligis, dignas Deus</p>
    <p>Grates rependat. Nunc quod vrgendum mones,</p>
    <p>Quod vtérque cupimus, artibus totis agam,</p>
    <p>Velit vt beatus esse, suadentem optima</p>
    <p>Audiat amicum, neue se blandâ sinat</p>
    <p>Sirene ludi. Flau. Sancta proh thalami fides?</p>
    <p>≤page=22≥ Iam factum in aulam nuntio, quod te aggredi</p>
    <p>Amor imperauit.</p>
  </div>
  <div type="level2" xml:id="scena-qvinta.">
    <head>15. <note>
      <p><hi rendition="simple:italic">In margine</hi> Adrianus &amp;
      Natalia sibi inuicem religionis suae consilia aperiunt, &amp; haec
      illi in tali agone opem &amp; obsequium pollicetur.</p>
    </note>SCENA QVINTA.</head>
    <p>ADRIANVS. NATALIA. ANTHIMVS.</p>
    <p>-- MVLIER huc aurem, &amp; sile.</p>
    <p>Ignémque &amp; vndam, iuncta non sacris sacra</p>
    <p>Seu quae parentum iustus è ceris bona</p>
    <p>Ingreditur haeres, siue quae fato occubans</p>
    <p>Amico amicus legat, vnde vnde accidant,</p>
    <p>Communia inter esse consortes tori</p>
    <p>Voluêre iura Romuli: hoc animi pares</p>
    <p>Coëunt in vnum foedere, concors domus</p>
    <p>Clamosa nullis litibus lassat fora.</p>
    <p>Sed aut eosdem iure connubij Deos,</p>
    <p>Aut ritu eosdem colere, ni varij placent,</p>
    <p>Lex nulla iussit: velle fac aliquam tamen;</p>
    <p>Vtrum decebit cedere, &amp; placita alteri</p>
    <p>Jnire sacra! foeminae arbitrio virum,</p>
    <p>Virine potiùs foeminam numen dare</p>
    <p>Geniúmque laribus? Ergo quodvinclis premi</p>
    <p>Cernis maritum, fecit hoc Christi recens</p>
    <p>Religio, pietásque agnita: aeternum vale</p>
    <p>Adrianus aris dixit, &amp; saxis Deûm.</p>
    <p>Vnum pudet, fecisse quod iubeor pati;</p>
    <p>Sed &amp; iuuat fecisse, dum plenâ Deos</p>
    <p>Clamant inanes voce, quos tenui halitu</p>
    <p>Frangunt, ruuntque: Numem at Christi probant</p>
    <p>Alacres resectis artubus, &amp; inter rogos</p>
    <p>Dulci rigantur imbre, dum memorant piae</p>
    <p>≤page=23≥ Seruata morti pretia: quod coelo bonum est,</p>
    <p>Terrâque, ab vno fluere cui pereat. Nihil,</p>
    <p>Redire in vnum cuncta cui accedat nihil;</p>
    <p>Aspectu &amp; vno, mente purgatâ, exprimi</p>
    <p>Quem nulla possint secla, non vlla appetat</p>
    <p>Mutare satias: placuit &amp; virtus virûm,</p>
    <p>Et causa: plura mente scrutatus piâ</p>
    <p>Quid tegeret intus secta, quae sordet foris</p>
    <p>Didici, &amp; probaui. Posse si verum eripi</p>
    <p>Caesar catenis, aula consilio putat,</p>
    <p>Tu flendo, blandiendo, libando oscula,</p>
    <p>Spes porrò vanas alitis: edico palàm,</p>
    <p>Nulla Adrianum cernet insanum dies.</p>
    <p>Te lege soluo connubî, vt letho datus:</p>
    <p>Viduam superstes coniugem coniux facit;</p>
    <p>Alium iuuenta, forma, nobilitas, opes,</p>
    <p>Et quae beata ducitis, ab aulâ dabit.</p>
    <p>Viden’ vt catenae foedere aeterno mihi</p>
    <p>Membrisque nubunt, squallor, &amp; situs, &amp; dolor?</p>
    <p>Vt coniugalem carcer insternit torum?</p>
    <p>Natalia vale: quid genas lacrymis rigas?</p>
    <p>Non sum Adrianus ille: felicem tibi</p>
    <p>Thalamum secundet qui virum abduxit Deus.</p>
    <p>Stas etiam! amare pergis? ô, &amp; te soror</p>
    <p>Amabis, &amp; me, sequere quam instituo viam,</p>
    <p>Experta dices, spondeo, suauem malis</p>
    <p>Jnesse sensum, supera tormentis emi,</p>
    <p>Desinere mortem morte dum vita incipit:</p>
    <p>Vbi nos perenni charitas iunget face:</p>
    <p>Vterque amabit vtrumque, sed amati Deo,</p>
    <p>Deumque amantes. Natal. Christe tam potens habes,</p>
    <p>Tam dulce numen? Teneo te pars ô mei,</p>
    <p>≤page=24≥ Adriane mea lux? effer euinctas manus:</p>
    <p>Audi aula, túque Caesar, &amp; quatuor viris</p>
    <p>Regnata tellus, audiat coelo Deus:</p>
    <p>Nunc Adriani rite conuenio in manum</p>
    <p>Non falsa coniux; Christus hoc vinclo inuicem,</p>
    <p>Sibíque amantes sociat. O thalamum! ô faces</p>
    <p>Diu cupitas! Numen aeterni patris</p>
    <p>Natíque testor nullus humano procus</p>
    <p>Thalamo iugandam Martyris rapiet sinu:</p>
    <p>Non si quaterni Caesares mundi offerant</p>
    <p>Dotale regnum: melius imperijs puto</p>
    <p>Christi catenas ferre; nam sociam tori</p>
    <p>Aliqua laborum parte fraudare haud velis,</p>
    <p>Mi dulcis Adriane. Adrian. Te coniux amo</p>
    <p>Christi sequacem iamque perpetui innouo</p>
    <p>Leges amoris: esse te iubeo meam</p>
    <p>Vltrà ipsa fata: qui prior pactam hic fidem</p>
    <p>Socio, aut Tonanti fregerit, pereat sacer,</p>
    <p>Et execrandus Tartari flammas alat.</p>
    <p>Natal. Quodque est miserius Tartaro, coeli excidat</p>
    <p>Fauore, gratiâque. Adrian. Dic autem soror</p>
    <p>Vnde iste subitus pectus inuasit calor?</p>
    <p>Natal. Fatebor equidem frater, &amp; totam dabo</p>
    <p>Nataliam Adriano. Vnus &amp; mundo intulit,</p>
    <p>Christóque peperit vterus: in cunis erat</p>
    <p>Audire Christum ludus, haerentem vberi,</p>
    <p>Christum docebat mater; accliui in sinum,</p>
    <p>Christum canebat. Creuit interea simul</p>
    <p>Aetas, amorque numinis, donec viro</p>
    <p>≤page=25≥ Maturam amasti fratrer. Atque omnes licet</p>
    <p>Virtute, formâ, genere, diuitijs procos</p>
    <p>Longè anteires, pertinax cultus Deûm</p>
    <p>Matrem auocabat, meque. Adrian. Tanto equidem meas</p>
    <p>Mirabar opere penitùs eludi preces,</p>
    <p>Mihi te negari. Natal. Restitit, donec minis</p>
    <p>Caesar subegit: fleuimus. Nam quid dedit</p>
    <p>Natura seruis melius? Extremum diem</p>
    <p>Clauserat Olympo vesper, ad Laetas fores</p>
    <p>Pilenta stabant, illa me arcanum domûs</p>
    <p>Rapit in opertum, lapsus vbi coelo cibus,</p>
    <p>Deúsque farre obtectus in subitae necis</p>
    <p>Seruatur vsus. Hîc per augustas dapes,</p>
    <p>Et habere si quid sanctius coelum potest,</p>
    <p>Adiurat ardens, &amp; sacramentum praeit,</p>
    <p>Omnesque in istud aduocat diras caput</p>
    <p>Si fallo, si aras tango, si aspicio Deos.</p>
    <p>Tum prona in humeros colla complexu pio</p>
    <p>Dilecta stringit. Vltimum est quod te alloquor,</p>
    <p>J nata felix: si qua relligio mouet</p>
    <p>Dissidia, tu homini victa succumbas caue:</p>
    <p>Quin oro vincas. In nouos Christus Lares</p>
    <p><note>
      <p><hi rendition="simple:italic">In margine</hi> Sed domum est
      ducenda quae nubit, adhibetur Deus domiducus, vt in domo sit
      adhibetur Deus domitius, &amp;c. Aug. l. 6. de ciuit. c. 9.</p>
    </note>Domiducus esto, si datur Christum sequi:</p>
    <p>Sin, viua nunquam tristetransilias domûs</p>
    <p>Limen nefandae. Dixit, &amp; largè sinum</p>
    <p>Lacrymis rigauit. Flentis abrepta è sinu</p>
    <p>Flens ipsa currum scando: scit verax Deus</p>
    <p>Quae vota fudi tacita, quàm stabili in minas,</p>
    <p>Jn ferrum, in ignes robore armaui fidem.</p>
    <p>≤page=26≥ Tibi iuncta nunquam thura delubro intuli,</p>
    <p>Nunquam tuos ingressa spectaui lares:</p>
    <p>Sed prima quoties nocte superatâ diem</p>
    <p>Inuexit Eos: Cynthiam coelo Hesperus</p>
    <p>Quoties reduxit; duplices Christo manus</p>
    <p>Tuli, precésque mentis vt tenebras tuae</p>
    <p>Felix bonúsque, solueret: dira interim</p>
    <p>Sanctis parabas funera. Iratum anxiis</p>
    <p>Vici Tonantem fletibus: iam spe irritâ</p>
    <p>Malè fluctuantem erexit, &amp; mediâ dedit</p>
    <p>In morte vitam quando votorum ream</p>
    <p>Facis Adriane. Adrian. Munus agnosco soror</p>
    <p>Tibi restitutae debeo mentis statum:</p>
    <p>Sed &amp; queri permitte. Tàm cupidum tui,</p>
    <p>Tàm purè amantem coniugem, tantum boni</p>
    <p>Celare poteras? furere, bacchari in pios,</p>
    <p>Virtutis hostem, debitum diti caput</p>
    <p>Christo rebellem, immota spectasti virum?</p>
    <p>Anthi. Quid virgo faceret? sanguine arentem sitim</p>
    <p>Audax Leoni premeret? &amp; nudâ prece</p>
    <p>Tardaret irae fulmen? humanis suum est</p>
    <p>Adriane vitiis, &amp; suum tempus Deo.</p>
    <p>Modò vorticosi more torrentis rapi</p>
    <p>Sinit, suâque sponte consumi improbos.</p>
    <p>Modò cursu in ipso frangit, &amp; stectit retrò.</p>
    <p>Est vbi paratos, inque procinctu opprimat,</p>
    <p>Hîc iustus, atque hîc. Pulsat interno tamen</p>
    <p>Motu fugaces, atque peccati fodit</p>
    <p>Stimulo, vocantem audire si sinerent Deum</p>
    <p>Libido, &amp; animi gaudia insani mala.</p>
    <p>Hos ergo Phlegethon vortice indomito abripit,</p>
    <p>≤page=27≥ Auctorem &amp; ipsum culpa praecipitans agit.</p>
    <p>Illos Deo trahente scelerata expuit</p>
    <p>Vorago: quando? velle cùm primum incipis</p>
    <p>Quod velle fecit; qui dedit, nouit sui</p>
    <p>Momenta doni: quis salutarem prior.</p>
    <p>Inuadat horam? Natal. Vera narrantem audio</p>
    <p>Animose Martyr, omnium nouit pater</p>
    <p>Quos, quando natis addat. Jn partem vocat</p>
    <p>Saepe administros operis, hi si quid morâ,</p>
    <p>Metú-ve peccant, nonne tardatae reos</p>
    <p>Faciet salutis? Talis ad genua accido.</p>
    <p>Jgnosce frater, facta peccaui tua,</p>
    <p>Prohibere potui, saepe trepidantem impulit</p>
    <p>Calestis ardor, saepe compressi impetum.</p>
    <p>Heu! dum morantem prauus absterret pudor.</p>
    <p>Tuas secures innocens tinxit cruor.</p>
    <p>Tot scelera quae mors vindicet? quis me rogus</p>
    <p>Satis rapace perfidam flamma expiet?</p>
    <p>Nunc hora sanctos morte communi vocat</p>
    <p>Placare manes; Cernis vt pariter reos</p>
    <p>Vindex eandem Christus ad poenam aggregat?</p>
    <p>Satis vnus est vtrique carcerque, &amp; dolor,</p>
    <p>Et Caesar vnus. Adrian. Sponte metuendum viris</p>
    <p>Tentare bellum parce, quod mecum haud licet,</p>
    <p>Patieris in me. Natal. Non placeo consors boni?</p>
    <p>Quae culpa damnat? scelere quo teneor nocens?</p>
    <p>Aut si nocens sum quid mihi poenam negas?</p>
    <p>Ego te relinquam? si quid in morte est boni</p>
    <p>Mihi inuidetur? si quid in morte est mali</p>
    <p>Vni irrogatur? Seu me amas, seu non amas</p>
    <p>Crudelis, astra deligis, terram &amp; mala</p>
    <p>≤page=28≥ Tibi spreta sumam? non hic Astraeae est tenor</p>
    <p>Tua illa non sunt quae malè herciscis bona:</p>
    <p>Vtriúsque partem diues implebit Deus.</p>
    <p>Anthi. Nemo à Tonante reuocat, aut terrae bona</p>
    <p>Curare suadet, filia; Haud vno pares</p>
    <p>Conuexa coeli tramite beati tenent.</p>
    <p>Diuersa vitae est forma: cupienti putas</p>
    <p>Meritoue stadium mortis aperiri inclytae?</p>
    <p>Deus hoc Deus dispensat, &amp; vitae arbiter,</p>
    <p>Hic morte siccâ placidus euoluet dies,</p>
    <p>Hic ferrum, &amp; ignes vincet: hic coelum abdito</p>
    <p>De nemore rapiet, inquit, vt iussi gradum</p>
    <p>Statione serui figimus, quáque euocat</p>
    <p>Dominum volentes sequimur. An bonus est, Dei</p>
    <p>Cui non probatur ordo? Te miti iubet</p>
    <p>Exire letho, nulla tortorum manus</p>
    <p>Eripiet animam: voce, fomentis, prece,</p>
    <p>Dominum iuuabis, &amp; ministerio attrahes</p>
    <p>Partem coronae. Martyrum primos gradus</p>
    <p>Tenere non permissa, ne sperne alteros.</p>
    <p>Natal. Has quando lentae destinat mortis vices</p>
    <p>Cortina coeli, spes mihi pereant meae,</p>
    <p>Tibi reddo votum hoc Christe: seruitij fide</p>
    <p>Animum probabo, quolibet fatum vocet,</p>
    <p>Vinctos per omne Caesar imperium trahat,</p>
    <p>Sequar vsque in ignes. Multa famulantum manus</p>
    <p>Hinc iam excubabit ne quis inopinus mihi</p>
    <p>Vos turbo rapiat. Adrian. Parce non fidas soror</p>
    <p>≤page=29≥ Agitare mentes, pectoris Christus sinu</p>
    <p>Latere pergat, ipsa narrabis tibi</p>
    <p>Quid res, &amp; vsus poscat: hinc nusquam inscia</p>
    <p>Te demigrabo, nuntius sortis meae</p>
    <p>Ad te recurret Martyr, aut si quis potest</p>
    <p>Magis esse fidus. Clauis interea lares</p>
    <p>Resignet omnes, quósque sacrilegus Deos</p>
    <p>Coluisse doleo, frange: Vulcani pede,</p>
    <p>Capite louis, petasóque Mercurij, indigum</p>
    <p>Dita popellum: prosit hoc certè aureos</p>
    <p>Fecisse diuos. Anthi. Cede confestim loco,</p>
    <p>Compone vultus, Consulis prodit cohors.</p>
  </div>
  <div type="level2" xml:id="scena-sexta.">
    <head>16. <note>
      <p><hi rendition="simple:italic">In margine</hi> Natalia Consuli
      bono dolo fucum facit, &amp; eo praesente coniugem ad constantiam
      hortatur.</p>
    </note>SCENA SEXTA.</head>
    <p>TITIANVS. NATALIA.</p>
    <p>HOc est amare, iura sic pangis tori</p>
    <p>Natalia, euge, Caesar &amp; proceres probant,</p>
    <p>Pietásque matronalis: iratos Deos</p>
    <p>Optare poteras: non manum ad palmam comes.</p>
    <p>Sed testis oculos adfero: si quid sapit</p>
    <p>Adrianus, omne coniugi acceptum dabo.</p>
    <p>Quo res Loco sunt? Natal. Quantus Hybernas Athos</p>
    <p>Patitur pruinas; qualis aut Cauri minis</p>
    <p>Inhospitale Bosphorus praebet latus,</p>
    <p>Talis Deorum obsequia, &amp; ambitas priù</p>
    <p>Nunc audit aras durus, intractabilis.</p>
    <p>Nil nostra pectus verba, nil lacrymae mouent</p>
    <p>Adamante clausum. Dicere ardentem priùs</p>
    <p>Silere iussit: longa consilij sui</p>
    <p>≤page=30≥ Exorsa deinde fatus, absoluit fide,</p>
    <p>Ni sua probarem sacra. Necquicquam nouos</p>
    <p>Ritus suasit; matris acceptum è sinu</p>
    <p>Mihi nemo numen auferat, quin &amp; iubet</p>
    <p>Simulacra diuûm frrangere, &amp; forti lares</p>
    <p>Violare dextrâ. Timeo conatu irrito</p>
    <p>Ne vestra ludat vota, ne Procerum decus</p>
    <p>Traducat aulâ victor, aequalem sibi</p>
    <p>Narrate potius Caesari, &amp; promptum mori.</p>
    <p>Addite querelis comugis victae preces.</p>
    <p>Ne longa ducat funera, aut miseri vago</p>
    <p>Supplicia spargat orbe; quod potui hactenus</p>
    <p>Debere viuo, praestiti, Titia. O coniux viro</p>
    <p>Meliore digna (Caesaris iuro caput)</p>
    <p>Quicquid Adrianus statuat, haec nunquam fides</p>
    <p>Morietur indotata, seu primas placet</p>
    <p>Renouare taedas, seu malè astrictam nouus</p>
    <p>Zonam maritus soluet; at veteres velim</p>
    <p>Durare amores; &amp; dabit spero manum</p>
    <p>Amico amicus Consuli. Natal. Quò non prius</p>
    <p>Blanditia subiit foeminae, per vim &amp; metum</p>
    <p>Penetrare speras? notus est animus viri</p>
    <p>Leuitatis expers, irrita in damnis suis</p>
    <p>Sensi proteruum saepe, &amp; immotum gradu.</p>
    <p>Adriane, vel si nomen antiquum probas.</p>
    <p>Dilecte coniux, aulicae florem vides</p>
    <p>Fidelitatis, sana consilia accipe;</p>
    <p>Vbi scis, &amp; vnde cogita: praesens malum</p>
    <p>Minus futuro statue: per oculos precor</p>
    <p>Meos tuósque, pronubo iunctam annulo</p>
    <p>Teneo malum, osculórque, per thalami fidem,</p>
    <p>Memor supremi foederis, mentem indue</p>
    <p>≤page=31≥ Dignam Adriano: si qua rationi negas,</p>
    <p>Ah! tuósque perdis aeternum miser.</p>
  </div>
  <div type="level2" xml:id="scena-septima.">
    <head>17. <note>
      <p><hi rendition="simple:italic">In margine</hi> Adrianum à
      proposito amici frustra reuocare conantur.</p>
    </note>SCENA SEPTIMA.</head>
    <p>GALLVS. TITIANVS. ADRIANVS. ANTHIMVS.</p>
    <p>TVne hos amores rigidus, illacrymabilis</p>
    <p>Caute rhodopoea tristior, surdo Ioue</p>
    <p>Sprenisse speras? pectus alienum mouent.</p>
    <p>A te remittis irritas? Titian. Vinci pudet</p>
    <p>Vni Adrianum foeminae; agnosco virum.</p>
    <p>Titianus alia consul, &amp; custos sacri</p>
    <p>Gallus palatî verba non tardè expriment:</p>
    <p>Vt haec placet promulsis? vt sectam aspero</p>
    <p>Expertus Adriane à rudimento aestimas?</p>
    <p>Plebeia iure talis Astraeae chalybs</p>
    <p>In capita saeuit. Nam quod est Christi genus?</p>
    <p>Male penulata turba, quisquiliae vrbium,</p>
    <p>Credula mulierum seruitus, mendica plebs;</p>
    <p>Non vllo auorum stemmate, aut opibus potens,</p>
    <p>Honoribúsque fulta: non sophiae Attico</p>
    <p>Lepore tincta, sortis &amp; vitae bona</p>
    <p>Quae non habent, sperant-ve, spreuisse ambiunt.</p>
    <p>Hinc ille regum hinc ille contemptus Deûm,</p>
    <p>Et non inaudax animus in metâ mali.</p>
    <p>Adde &amp; furentum somnia, hospitium in vetus</p>
    <p>Redire laruas, busta viuendo sua</p>
    <p>Superare cineres, siue mobilibus iocos</p>
    <p>Dedêre ventis, membra seu tumuli indiga</p>
    <p>Pauêre volucres: mortuis, laceris feris</p>
    <p>Per secla mille in omne transfusis genus,</p>
    <p>≤page=32≥ Artus suos ex iure consertum manu</p>
    <p>Elementa repetent: haec mea, haec non sunt mea,</p>
    <p>Haec fecit oculum portio, haec clauos pedum</p>
    <p>Compago finxit. Christus arboreâ sedens</p>
    <p>In sede Praetor; inite praesentes viam;</p>
    <p>Viam redite, dicet; noc frustum arbuti,</p>
    <p>Tuum esto, hic eius caulis est. Risum haec cient</p>
    <p>Fletumne? leue sit error incautos agens</p>
    <p>Si staret intrà fabulam; exundat furor</p>
    <p>Jn ferrum, &amp; ignes, quaque difficile est mori,</p>
    <p>Gradiuntur hac spe: dumque post mortem timent</p>
    <p>Perire, mortem non timent. Dignum viris</p>
    <p>Religio numen reperit, vt adorent cruces</p>
    <p>Quas ita merentur. quî suum violant Deum,</p>
    <p>Si sic putant placare? Si noui tuos</p>
    <p>Adriane sensus, fabulas vulgum suas</p>
    <p>Iussisti habere; melior ad Christum tulit</p>
    <p>Ignota nobis causa. Praeteritos malè</p>
    <p>Pensat labores Caesar? auditam omnibus</p>
    <p>Aulis querelam generis: hoc Reges habent</p>
    <p>Ingratum, iniquum, cuncta deberi putant</p>
    <p>Quae sponte facimus publico intenti bono.</p>
    <p>Hos tarda merces sequitur: hos sterilis fauor</p>
    <p>In lucrum hiantes ludit: aspectu Deûm</p>
    <p>Nati benigno (pars quota infelicium?)</p>
    <p>Amantur, &amp; ditantur: &amp; quod plus dolet,</p>
    <p>Quod sanguine emitur, gratiam Domini vocant.</p>
    <p>Quamquam &amp; fauoris, non palatinae vetus</p>
    <p>Miles cohortis, editum insistis gradum.</p>
    <p>Quaesitor omnes lectus aequales suprà,</p>
    <p>≤page=33≥ Senúmque canos. Caesar haud alio queat</p>
    <p>Testari amorem pignore; huic nuper fidem</p>
    <p>Validè probabas ipse, cum magicis retrò</p>
    <p>Mens iuit acta vocibus, teque improbâ</p>
    <p>Afflauit aurâ coluber incautum, &amp; sibi</p>
    <p>Nimis imminentem. Cura si vitae est super</p>
    <p>Deluse, mentem recipe; vel si te abdicas,</p>
    <p>Mihi, Gallo, amicis redde. Adrian. Quod de me rogas</p>
    <p>Titiane, doni Caesar hoc faciet sui,</p>
    <p>Si placeo; Christum testor, impendam hoc caput,</p>
    <p>Vitamque amicis. Nam quod in venis fluit,</p>
    <p>Quod spirat imo in corde, quod membra haec fouet,</p>
    <p>Regi sacrauit ortus. Innatam fidem</p>
    <p>Quod crimen intercepit, euulsit metus,</p>
    <p>Abstersit error? fidus, &amp;, fas sit loqui,</p>
    <p>Rogatus aulae veni in obsequium, bonus</p>
    <p>Potui videri cum bonis feci malè.</p>
    <p>Erat hoc in albo regis officij decus:</p>
    <p>Ego nunc furorem appello, &amp; immanem sitim.</p>
    <p>Nam qualis hostes tractat &amp; scelerum reos,</p>
    <p>Qui iubet amicos furere? sed non hoc queror;</p>
    <p>Iubeat, reponam munus; aut si non licet</p>
    <p>Hostire regi, ne quis ingratum arguat,</p>
    <p>Doni fatebor gratiam, quodque est super</p>
    <p>Vitae, ibo nexus, vile seruitium exequar</p>
    <p>Quódque aere nequeo nomen exoluam artubus,</p>
    <p>Debitor amoris, Vltimas addo preces,</p>
    <p>Tenue est quod opto: libero coelum ferat</p>
    <p>Spectare vultu, neu mihi sacra imperet,</p>
    <p>Deúm-ve. Plures astra si coeli tenent,</p>
    <p>≤page=34≥ Eligere detur: tota si coijt boni</p>
    <p>Natura in vnum, qui ima, qui supera impleat.</p>
    <p>Colatur vnus. Túne tam certo regi</p>
    <p>Tenore mundum sub duce incerto putas?</p>
    <p>Quando potestas vlla consortem tulit?</p>
    <p>Romae parentes vix sub vberibus lupae</p>
    <p>Lite abstinebant: perfidum Oedipodae genus</p>
    <p>Commisit aestus sceptri, &amp; odiorum faces</p>
    <p>Secutus ignis, duplicem fecit rogum</p>
    <p>Vno è sepulchro. Perdidit generum socer,</p>
    <p>Et quà refuso cingitur tellus mari,</p>
    <p>Tot gentium altrix ampla, non cepit duos.</p>
    <p>Quid alia memorem? ductor armenti gregem</p>
    <p>Minatur vnus; regna mellita obtinet</p>
    <p>Rex vnus apium: creditam ponto ratem</p>
    <p>Gubernat vnus: temperat castra, &amp; feras</p>
    <p>Dux vnus acies. Supera diuiso regi</p>
    <p>Imperia domino credis, &amp; rerum caput</p>
    <p>In varia spargi? quis laboranti Deo</p>
    <p>Opus est minister? Anthi. Velle quod bonitas facit,</p>
    <p>Dedit potestas facere, quod vasto ambitu</p>
    <p>Coërcet orbis artifice verbo edidit,</p>
    <p>Ipsumque nutu fecit omnifero chaos,</p>
    <p>Genus vnde et homines duximus. Sed non pari</p>
    <p>Quâ muta lege: copiam vitae facit</p>
    <p>Vt grata pietas dona factori sua</p>
    <p>Memori reponat pectore: vt mentes regat</p>
    <p>Animosa virtus: vt per obstantum minas</p>
    <p>Suppliciáque eluctata difficilem fides</p>
    <p>Rapiat Olympum, séque genitori applicet</p>
    <p>Sine fine felix. Liuor incassum fremat,</p>
    <p>Splenem in cachinnos attici soluant sophi,</p>
    <p>≤page=35≥ Nemo vetabit eloqui. Letho datos,</p>
    <p>Dudum sepultos hora rediuiuo situ</p>
    <p>Componet artus; hora quâ Christi ad thronum</p>
    <p>Fandi, &amp; nefandi stabimus, vitae dies</p>
    <p>Remetietur Praetor: in coelum boni,</p>
    <p>Vos alij in orcum, dicet: vt quemque impulit</p>
    <p>Sui potestas, pretia factorum ferat</p>
    <p>Mutanda nunquam. Consul haec risum cient,</p>
    <p>Fletumne? lethes gurgite immergi putas</p>
    <p>Hominémque totum morte perpetuâ emori?</p>
    <p>Si reuolat animus liber &amp; coeli domos</p>
    <p>Affectat, vrnam casus, an Iudex mouet?</p>
    <p>Damnatur orco iustus, elysiis mali</p>
    <p>Spatiantur agris? Membra restitui negas?</p>
    <p>Promittit ipse conditor; cùm nil forem</p>
    <p>Verbo esse fecit, inde transfusum in feras</p>
    <p>Non est potis reuocare? Tabescam in fretis,</p>
    <p>Pascam leones, aethra suspensum enecet,</p>
    <p>Ludibria ventis praebeam, flammis cibos,</p>
    <p>Extra Pronoeam nil iacet: gremio excipit</p>
    <p>Mundus cadentem, tutus hâc condor penu</p>
    <p>Domini potentis. Iussa depositi fidem</p>
    <p>Elementa reddent. Aspice vt moritur dies,</p>
    <p>Iterumque coelo exoritur; vt veris tepor</p>
    <p>Hyberna soluit frigora, &amp; gratâ vice</p>
    <p>Syluae resurgunt: semen immissum solo,</p>
    <p>Multóque aratum vomere, &amp; fimo obrutum</p>
    <p>Non ante mortem germinat: busto exilit</p>
    <p>Reparata Phoebi volucris, inque auras meas</p>
    <p>Nunquam ipsa, &amp; ipsa semper. Haec rerum potens</p>
    <p>Sic ire voluit, pignus vt certum boni</p>
    <p>Daret futuri; quod priùs factum tulit</p>
    <p>≤page=36≥ Transactus ordo, posse venturis probat</p>
    <p>Redire seclis. Titian. Error hic, seu spem vocas,</p>
    <p>(Nam quis silentum testis è regno redit?)</p>
    <p><note>
      <p><hi rendition="simple:italic">In margine</hi> Ecce pars vestrum
      &amp; maior, &amp; melior vt dicitis, egetis, algetis, opere, fame
      laboratis, &amp; Deus patitur, &amp; dissimulat non vult, aut non
      potest opitulari suis, ita aut inualidus, aut iniquus est.
      Caecilius apud Minut.</p>
    </note>In aperta mittit funera, &amp; patitur cruces</p>
    <p>lam non colendas: quíque defunctos Deus</p>
    <p>A morte reuocat, morte defungi haud vetat:</p>
    <p>Inique, vtrumque si potest; si non potest,</p>
    <p>Impostor, imbecillus, immanis suis.</p>
    <p>Anthi. Et posse ratio suadet, &amp; velle interim</p>
    <p>Monstrauit vsus. Iacuit ad nudos pedes</p>
    <p>leiuna tigris; ignium immanes rogos</p>
    <p>Placidus rigauit imber; horrendum vngulae</p>
    <p>Posuit rigorem interque luxantes puer</p>
    <p>Suaue risit machinas. Solui interim</p>
    <p>Sinit in dolores corpus: vt placitum, vt iuuat</p>
    <p>Durè experitur filios. Fortem putas</p>
    <p>Quem nemotentat, nemo virtutis probat</p>
    <p><note>
      <p><hi rendition="simple:italic">In margine</hi> Ecce spectaculum
      dignum ad quod respiciat intentus operi suo Deus. Ecce par Deo
      dignum vir fortis cum mala fortuna compositus vtique si &amp;
      prouocauit. Seneca l. de prouid. c. 4.</p>
    </note>Robur latentis? nonne par dignum Deo est.</p>
    <p>Forti viro composita fortunae manus,</p>
    <p>Etiam furentis? laetus hoc spectat suo</p>
    <p>Intentus operi praelium, &amp; stabilem parat</p>
    <p>Brabenta laurum. Victa me Siculo inferat</p>
    <p>Fortuna tauro, condat Arsacidum scaphis,</p>
    <p>Plumbo vrat artus, vulnus incassum irruet</p>
    <p>In non pauentem. Caesus adamantis rigor</p>
    <p>Ferróque, &amp; homini iniuriam impingit suam,</p>
    <p>Immissa in auras tela Achaemenij ducis</p>
    <p>Fecere tenebras, vlla semotum attigit</p>
    <p>Sagitta solem? vincla Neptuni manus</p>
    <p>Strinxêre ponto iniecta? non miser est dolor,</p>
    <p>Sed mens dolore fracta. Seruatae reus</p>
    <p>≤page=37≥ Fidei, catastas Regulus, tenebras, cruces,</p>
    <p>Et quod malorum maximum est, Poenos tulit,</p>
    <p>Miserum putabis? vnctus epulatur Nero,</p>
    <p>Interque largas regij luxûs dapes</p>
    <p>In summa ludit capita; quà iussit Sporus</p>
    <p>Cadit Senatus; Roma pulsanti Chelyn</p>
    <p>Tumulata flammis barbarum inspirat melos,</p>
    <p>Dices beatum? Quęmlibet mente aestima,</p>
    <p>Vtramque virtus Domina fortunam regit:</p>
    <p>Honesta mors, aut vita sapienti est bonum.</p>
    <p>Gallus. Honesta ne sit, diritas poenae vetat.</p>
    <p>Anthi. Fieri beatam nec vetat, claram facit.</p>
    <p>Gallus. Non esse tanti non emo. Anthi. Virtus emat.</p>
    <p>Gallus. Si porrò eundum est vnico impulsu exeam.</p>
    <p>Anthi. Referre credis quamdiu, aut vnde exeas,</p>
    <p>Si porrò eundum est? Gallus. Morte finitur dolor,</p>
    <p>Nolim diu perire, ne peream semel.</p>
    <p>Anthi. Velim ego semel perire, ne peream diu.</p>
    <p>Gallus. Horrenda mors est illa quam leges iubent.</p>
    <p>Anthi. At sempiternam perfidis cudit Deus.</p>
    <p>Gallus. Amoena vitae gaudia, &amp; laetum iuuat</p>
    <p>Coluisse genium, viuida ad ludum, &amp; iocos</p>
    <p>Jnuitat aetas. Egone praesentum bona</p>
    <p>Stultus dierum perdam, vt incerti metu</p>
    <p>Crucier futuri? Anthi. Scilicet lege hâc satus</p>
    <p>Venisti in auras? nulla virtutis tibi</p>
    <p>Mandata cura est? vna te letho dies</p>
    <p>≤page=38≥ Animámque rapiet? fabula, &amp; cinis, &amp; nihil</p>
    <p>Post fata fies? Sed quid in vitâ expetis?</p>
    <p>Quod illud est, cui totus incumbis, bonum?</p>
    <p>Fortuna vanus mentis elusae iocus.</p>
    <p>Spolium senectae robur, &amp; morbo decor.</p>
    <p>Cohors amica, miseriae solatium.</p>
    <p>Ventosa longo syrmate ambitio tumet,</p>
    <p>Malefida in alto lubricos ponit gradus.</p>
    <p>Quid opes? periclum possidentis, aut onus.</p>
    <p>Et auara in omnes vota porrigitis plagas:</p>
    <p>Solísve nomen prodigâ indulsit manu</p>
    <p>Quodcunque nascens Phoebus, aut moriens videt?</p>
    <p>Ager ille populum cepit, &amp; Domino vacat</p>
    <p>Non solus vni. Fundus hic, regnum fuit.</p>
    <p>Haec illa foribus clausa tercentum domus.</p>
    <p>Cui vacua longas atria obiiciunt moras,</p>
    <p>Validaeque turres acre propugnant latus,</p>
    <p>Vrbs esse potuit. Ite littoreos sinus</p>
    <p>Onerate villis, cycladas Hesperio mari,</p>
    <p><note>
      <p><hi rendition="simple:italic">In margine</hi> Quid hoc dicant
      cùm ibi sit &amp; Priapus nimis masculus, super cuius inmanissimum
      &amp; turpissimum fascinum sedere noua nupta iubebatur, more
      honestissimo &amp; religiosissimo, matronarum? D August 2 1. 6 de
      ciuis. c. 8.</p>
    </note>Cycladas Eoo spargite; extra anni vias</p>
    <p>Locate sedes, omnia extruitis loca,</p>
    <p>Viuitis in vno, singuli. Sunt haec mala,</p>
    <p>Sed pulchra. Luxus adice, Pontificum dapes</p>
    <p>Ventris saburram. quid Dionaeae loquar</p>
    <p>Meretricis ignes, turpe quà placuit bonum?</p>
    <p>Quid coniugalis proditam lecti fidem?</p>
    <p>Salit in Priapum, fascino nupta insidet:</p>
    <p>Foeda euiratos flammea obnubunt sporos:</p>
    <p>Ingens cinaedum tumulus Antinoüm tegit.</p>
    <p>Ruitur in haec propudia? in hoc aninum polo</p>
    <p>Hausistis homines? sceleribus scelera additis:</p>
    <p>Beatitatis magna pars vestrae est, diu</p>
    <p>Peccare: leges scilicet dirum tonent,</p>
    <p>≤page=39≥ Immunis esse qui potest, insons erit.</p>
    <p>Titian. Priuata quereris, hominis haud populi mala.</p>
    <p><note>
      <p><hi rendition="simple:italic">In</hi>
      <hi rendition="simple:italic">margine</hi> Omnia in omnibus vitia
      unt, sed non omnii in singulis exstant. Senec. 4. De benef.
      c. 27.</p>
    </note>Anth. Vnum vnus, omnes omne complestis nefas</p>
    <p>Titian. Sibi quisque mentem moribus fingit suis.</p>
    <p>Anthi. Sibi quisque mores fingit ad mentem, &amp; Deum.</p>
    <p>Titian. In praua nullus deuios ducit Deus.</p>
    <p>Anthi. In praua multi deuios ducunt Dei.</p>
    <p>Titian. Boni malorum vindices? Anthi. Imo rei.</p>
    <p>Titian. Natura sanctos fecit. Anthi. At vita improbos.</p>
    <p>Titian. Humana de diis loqueris. Anthi. Et diuos putas?</p>
    <p>Gallus. Quid illa tangis? sacra Pontifices canant.</p>
    <p>Adriane solùm id posceris, legum impiger</p>
    <p>Mandata facias: quisquis est coelo Deus,</p>
    <p>Coelum gubernet; more quo Domini volunt,</p>
    <p>Viuatur istic. Nam coli frustra autumo</p>
    <p>Sibi quietum, fata voluentem sua.</p>
    <p>Haurire fumos thuris, &amp; donis capi,</p>
    <p>Aut capere vota vulgus insanum putet,</p>
    <p>Et hoc timore gentium constet quies.</p>
    <p>Mens alia nobis: cuique fortuna est Deùs,</p>
    <p>Fauorque Regum Iuppiter. Christus, simul</p>
    <p>Vterque neuter, sunto si reges volent</p>
    <p>Diui, &amp; colantur. Adrian. Istud impietas mihi,</p>
    <p>Gallusne suadet? sic Deo nulli litas,</p>
    <p>Professus omnes? Si tuam dextram, &amp; fidem</p>
    <p>Romanus hinc, hinc hostis ad partes vocet.</p>
    <p>≤page=40≥ Vtrique faueas casus vt quemque offerret?</p>
    <p>O Perduelles! innocens Christi genus</p>
    <p>Fidumque, nullo Regum in obsequio labat,</p>
    <p>Reges habere vos putem, expertes Dei?</p>
    <p>Gallus. Aures amicis denegas? Adrian. Ite impij,</p>
    <p>Mea sacra testor, nunc amicitiae pudet.</p>
    <p>Titian. Reconde latebris miles, &amp; vincla aggere,</p>
    <p>Iter est in aulam. Caesaris te iam puta</p>
    <p>Iustum ad Tribunal stare. Adrian. Vos rigidum Dei</p>
    <p>Cito ad Tribunal. Gallus. Regium cingent latus</p>
    <p>Irae, neces, tormenta. Adrian. Cum Christo irruent</p>
    <p>Crucesque, &amp; ignes, &amp; rotae, aeterna omnia.</p>
    <p><hi rendition="simple:bold"><note>
      <p><hi rendition="simple:italic">In margine</hi> Christi laudes
      prosequuntur Christiani.</p>
    </note>CHORVS.</hi></p>
    <p>DICITE pubes candida Christum,</p>
    <p>Lauro circùm tempora vincti:</p>
    <p>Christi ducat Roma choreas</p>
    <p>Male Caesareis aucta triumphis.</p>
    <p>Perfida sacrilegam voluebant secula noctem,</p>
    <p>Vndabantque aris vulgus ferale Deorum:</p>
    <p>Fudit humus superos, immortalémque creauit</p>
    <p>Materia informis populum, super aurea coeli</p>
    <p>Sidera, adulterio soboles Saturnia creuit.</p>
    <p>Allijs audet dare thura Memphis:</p>
    <p>≤page=41≥ Scythes cruento supplicat ensi:</p>
    <p>Inuenit aras Simia turpis:</p>
    <p>Et tu Crocodile, voratâ</p>
    <p>Puerûm sufferte cateruâ.</p>
    <p>Haec portenta Deûm</p>
    <p>Seculi quos consecrat error impuri</p>
    <p>Damnasti auerno Christe, verum</p>
    <p>In iura sibi debita vt asseras Tonantem.</p>
    <p>Tu Solis Radius non variabilis:</p>
    <p>Tu fons fonte satus; tu speculi nitor</p>
    <p>Vinam perpetuò reddis imaginem,</p>
    <p>Spectantémque refers, vides videntem,</p>
    <p>Nec spectante minor, nec iunior</p>
    <p>Aeterno generante prenniter.</p>
    <p>Omnia posse,</p>
    <p>Omnia scire,</p>
    <p>Optima velle, dedit Natiuitas.</p>
    <p>Tu sanctus, tua Sanctitas:</p>
    <p>Tu bonus, Bonitas tua:</p>
    <p>Tu rerum archetypum vetus,</p>
    <p>Irreprensibilis regula tu boni.</p>
    <p>Dum te, dum redamas Patrem</p>
    <p>Vinclo non resolubili</p>
    <p>Sanctis nexus amoribus,</p>
    <p>Quem producis amorem!</p>
    <p>Quando mortalis super-induisti</p>
    <p>Membra naturae, simul &amp; paterno</p>
    <p>In sinu clausus, simul &amp; videri</p>
    <p>Inter aequales facilis, liquentes</p>
    <p>Aequorum passu solidante campos</p>
    <p>Tutus intrasti; siluêre venti,</p>
    <p>Et procellarum posuit tumultus.</p>
    <p>≤page=42≥ Corporum pestes abiêre morbi [&lt; abîere]</p>
    <p>Vocis ad nutum Dominae: sepultis</p>
    <p>Reddidit manes libitina membris:</p>
    <p>Hospes impuro Phlegetonte missus</p>
    <p>Sensit imperium, maléque occupatos</p>
    <p>Perdidit artus.</p>
    <p>Te coelestem monstrante viam</p>
    <p>Fugit ab aris lugubre sonans</p>
    <p>Plebs vana Deûm: Cortina silet,</p>
    <p>Periitque fati Phoebus ignarus sui,</p>
    <p>Prius alieni perspicax.</p>
    <p>Iamque Mercurius, claudicansque laeso</p>
    <p>Poplite Vulcanus,</p>
    <p>Satyrûmque, Faunorumque cornuta</p>
    <p>Monstra, &amp; Olympi</p>
    <p>Eiecto Patre tyrannus</p>
    <p>Fraudes professi, nomina vana</p>
    <p>Et largos populis dedere risus.</p>
    <p>Quid styx ringeris?</p>
    <p>Quid tot suppliciis treribiles Eumenidum manus</p>
    <p>In Christi genus armas?</p>
    <p>Prospero viuet data secta coelo:</p>
    <p>Christus Romuleum tenebit orbem,</p>
    <p>Et verum miseris mortalibus</p>
    <p>Pandet iter sua per vestigia.</p>
    <p>Tempus erit cum tranquillâ rate</p>
    <p>Mundum sulcabit Christi decus.</p>
    <p>Christum claustra canent Mareotica,</p>
    <p>Et non inuito sub gutture</p>
    <p>Christum stridebit scythicus rigor:</p>
    <p>Surgentíque Indus Phoebo obuius</p>
    <p>Dulce salutabit Christi iubar.</p>
    <p>Génsque Iouis cultrix Maurusia,</p>
    <p>≤page=43≥ Massagetûmque minax truculentia,</p>
    <p>Mansuescet Christi sub nomine.</p>
    <p>Aurea tum current promissi secula mundi,</p>
    <p>Mutabit natura vices, reparata tumebit</p>
    <p>Fruge nouâ tellus; Pax diuite candida peplo</p>
    <p>Vmbrabit latè populos; terrásque reuisens</p>
    <p>Sparget honoratum viuax Astraea serenum</p>
  </div>
  <div type="level2" xml:id="actvs-tertivs.">
    <head>19. ACTVS TERTIVS.</head>
    <p></p>
  </div>
  <div type="level2" xml:id="scena-prima.-2">
    <head>20. <note>
      <p><hi rendition="simple:italic">In margine</hi> Ad Caesaris
      tribunal Martyres ducebat Tribunus, sed Adrianus impetrat vt ex
      itinere ad Nataliam salutandam liceat diuertere.</p>
    </note>SCENA PRIMA.</head>
    <p>FLAVIVS. ADRIANVS. ANTHIMVS.</p>
    <p>Si non, iniquo tempore, exosus tuos</p>
    <p>Ad vnum amicos, aliqua consilia accipis,</p>
    <p>Permitte fari; Adriane quisquis te Deus</p>
    <p>In illa adegit verba, peccasti improbè.</p>
    <p>Proceres decebat mitius habere imperî,</p>
    <p>Excipere honore publico, &amp; fidas boni</p>
    <p>Consulere voces: imprimis saeuum vlceri</p>
    <p>Doliturus vnguem, quamque sopire est opus</p>
    <p>Tenace flammam perditus oliuo foues.</p>
    <p>Vidi quietum Caesarem, &amp; iam iam tuo</p>
    <p>Veniam daturum crimini: orabant tui,</p>
    <p>Tuae &amp; propinqui coniugis. Cùm aulam gradu</p>
    <p>Rapiunt citato Consul, &amp; Gallus comes,</p>
    <p>Suos labores, coniugis lacrymas, tua</p>
    <p>Responsa narrant, quódque vix credi queat,</p>
    <p>≤page=44≥ Linguae procacis iurgio, &amp; grauibus probris</p>
    <p>Nequiter abactos fugere se; qualis pede</p>
    <p>Qui pressit anguem incautus. Hîc fremere aulici,</p>
    <p>Pallere amici, Maenadum in morem faces</p>
    <p>Oculis vibrare Caesar, &amp; toto cruces</p>
    <p>Spirare vultu: longa quod viuis mora est,</p>
    <p>Etiam in catenis. Ire quis contrà audeat</p>
    <p>Si quando vastam passibus magnis tulit</p>
    <p>Furias per aulam solus, immane infremens?</p>
    <p>Tunc si adfuisses. Vertite hanc Superi in caput</p>
    <p>Hostile rabiem. Parte sed magnâ ferox</p>
    <p>Posuerat animus, iamque placari potens:</p>
    <p>Egêre proceres parte ne indictâ alterâ</p>
    <p>Duci iuberet, lege in auditos agi.</p>
    <p>Tardè acquieuit. Rapite vesanum citi</p>
    <p>Nostrum ad Tribunal, clamat; &amp; quassans caput,</p>
    <p>Malè sic potestas luditur; iniquum cies</p>
    <p>Furiose bellum, cadere quo solùm potes.</p>
    <p>Sed hoc petis: sed oportet; &amp; si meus tibi</p>
    <p>Tam laeua, dabitur quod petis, quod non petis.</p>
    <p>Ita Caesar. At tu statue quo iustus dolor</p>
    <p>Placetur aditu, quâ ferum euincas prece:</p>
    <p>Certò occidisti. Adrian. Si reum facti citat</p>
    <p>Fecisse fateor: iure si factum negat,</p>
    <p>Non poenitet fecisse. Flau. Lictorum cohors</p>
    <p>Robusta teneros scorpio, loris, flagris,</p>
    <p>Cùm scindet artus, fune protensum vndique</p>
    <p>Luxabit equulus, Consulum vestro ebria</p>
    <p>Sanguine securis membra, non vitam auferet:</p>
    <p>Tibi superstes truncus hanc feries humum,</p>
    <p>≤page=45≥ Tunc poenitet, clamabis, &amp; facti pudet,</p>
    <p>Sed voce serâ Parce si dira occino</p>
    <p>Malè ominatus augur; vt se res habent</p>
    <p>Grauiora metue. Fructum amicitiae puto</p>
    <p>Fida in periclis monita. Adrian. Praesepi antehac,</p>
    <p>Et inferendo ferre perdidici mala.</p>
    <p>Sed me priusquam Caesar in vinclis videt,</p>
    <p>Permitte, Flaui dulcis amplexu vltimo</p>
    <p>Fruar maritae: tenuis est lethi mora,</p>
    <p>Et triste numus. Flau. Debita supremum rogas</p>
    <p>Vtriusque meritis: non facit iussis moram</p>
    <p>Pietas licet diuturna: celeberemus tamen</p>
    <p>Ne Caesar irae faciat hoc partem suae.</p>
    <p>Adrian. Praecedite hinc vos, solus ad solam ferar,</p>
    <p>Thalamus recusat conscium. Flau. Fortis quidem</p>
    <p>Timere virtus prohibet, &amp; mortem diu</p>
    <p>Animus lacessens: Si quis amoto tamen</p>
    <p>Custode latebras suadet imbelles metus?</p>
    <p>Homo es, potes nutare. Adrian. Me de te aestimas</p>
    <p>Ignaue lixa? Scimus ô spretam tibi</p>
    <p>Redimere vitâ gloriam, scimus gradu</p>
    <p>Composti in vno vincere, aut pulchrè mori.</p>
    <p>Anthi. Meliora Flaui, fortia &amp; facere, &amp; pati</p>
    <p>Est Christianum, nemo repressit pedem</p>
    <p>Christo incitatus: notus Adriani vigor</p>
    <p>Per tot furores Principum &amp; Regis minas,</p>
    <p>≤page=46≥ Praelusit orco: gestit inuictum caput:</p>
    <p>Lauro propinquâ cingere, &amp; certam abnuat</p>
    <p>Victus coronam? postulas mortis vadem?</p>
    <p>En adsum, &amp; illo quotquot inclusi specu</p>
    <p>Causâ perire non suâ laeti ambiunt.</p>
    <p>Addo &amp; per orbem quanta Romuleum manus</p>
    <p>Christi catenas patitur; in fratre vnico</p>
    <p>Vadamur omnes. Flau. Plena quae vestri plaga</p>
    <p>Non est laboris? quisve generosos negat</p>
    <p>Christo fideles? nec tuam damno fidem</p>
    <p>Adriane, sed me regis offensi metus</p>
    <p>Mihi prouidere cogit. I faustâ alite</p>
    <p>Quocunque libuit: hoc precor, ne te implicet</p>
    <p>Familia vanis, verba, lacrymâsque amputa,</p>
    <p>Moriturus ista rumpe quae frangunt viros.</p>
    <p>Dissolue nexus miles, haud aliter lares</p>
    <p>Nataliamque cernere Adrianum decet.</p>
    <p>Adrian. Ad Caesarem ambo, mox sequar quod si fauor</p>
    <p>Non abiit omnis, pauca pro causâ loqui</p>
    <p>Permittat, ora. Video quae Domiuum imperî</p>
    <p>Audire prosit. Flau. Si domi vinci cupis,</p>
    <p>Si stas in illo coniugis charae sinu,</p>
    <p>Quam fronte laeta Caesar id de me audiet?</p>
  </div>
  <div type="level2" xml:id="page47-25scena-secvnda.">
    <head>21. ≤page=47≥ <note>
      <p><hi rendition="simple:italic">In margine</hi> In carcere &amp;
      vinculis diuina se voluptate perfusum miratur.</p>
    </note>SCENA SECVNDA.</head>
    <p>ADRIANVS.</p>
    <p>HEV quo voluptas sancta? quo coelum fugit?</p>
    <p>Etiamne vinclis numen, &amp; numen loco est:</p>
    <p>Durâ reuinctus compede, infandae luto</p>
    <p>Tenebrisque caueae clausus ô quales polo</p>
    <p>Hausi liquores! gaudia ô quanta ebibi!</p>
    <p>Illusa mundo pectora, heu mentes boni</p>
    <p>Saturae fugacis, huc parum stabiles &amp; huc</p>
    <p>Error vagari cogit, &amp; vanâ famem</p>
    <p>Proritat vmbrâ: ferre pro Christo aspera,</p>
    <p>Gaudere certum est. Ecce dum vincla exui</p>
    <p>Mihi restitutus, cessit infirmos vigor</p>
    <p>Fusus per artus, abiit adstricti Deo</p>
    <p>Animi serenum: sentio, non est meum</p>
    <p>Quod tot periclis extuli victor pedem.</p>
    <p>Quod tot malorum insuetus, extrema appeto.</p>
    <p>Quod grauia recolens in face, &amp; ferro, &amp; cruce</p>
    <p>Mens acquiescit suauiter, non est meum.</p>
    <p>Si prouocare fata, si duram datur</p>
    <p>Mortem occupare fortiter, Christe est tuum,</p>
    <p>Pugnet Adrianus, Christe tu palmam feres.</p>
  </div>
  <div type="level2" xml:id="page48-26scena-tertia.">
    <head>22. ≤page=48≥ <note>
      <p><hi rendition="simple:italic">In margine</hi> Seruus à Natalia
      salutat Adrianum, narrantque quàm cupidè &amp; fortiter illa Deos
      penates in larario reperto diffregerit.</p>
    </note>SCENA TERTIA.</head>
    <p>TIMAEVS. ADRIANVS.</p>
    <p>DOMINVM salutat nobilis consors tori,</p>
    <p>Rogantque num quid desit? an saluè satis?</p>
    <p>Adrian. Vbi illa? quid agit? Timae. Excutit totam penum,</p>
    <p>Cellas recludit sedula, hinc byssum, hinc togas,</p>
    <p>Hinc vile linum segregat: fama est opes</p>
    <p>Proscribere amplas. In tuos certè lares</p>
    <p>Saeuijt iniqua, nullus euasit Deûm,</p>
    <p>Et quos colebas sanctiùs, ludum hostibus</p>
    <p>Dedêre, et aurum. Me quoque in praedae bonus</p>
    <p>Partem vocauit Iuppiter: contra aureum</p>
    <p>Fulmen steti audax, voluit obniti quidem,</p>
    <p>Conatu at vno brachium, &amp; telum abstuli.</p>
    <p>Adrian. Mox ad futurum nuncia. Timae. Ad caecam domum</p>
    <p>Adire iussus, tempore haud iusto redux,</p>
    <p>Percellam amantem. Quid cùm &amp; Adrianum sciet</p>
    <p>Turpi catena liberum, amissos pedem</p>
    <p>Ferre in penates? gaudio pectus salit;</p>
    <p>Vel cuncta fallunt, pileus vel me manet.</p>
    <p>Sed curro, tarda est omnis optanti mora.</p>
  </div>
  <div type="level2" xml:id="page49-27scena-qvarta.">
    <head>23. ≤page=49≥ <note>
      <p><hi rendition="simple:italic">In margine</hi> Praecipit
      cogitatione voluptatem, qua Nataliam ad uum aspectum perfundi
      debere opinatur.</p>
    </note>SCENA QVARTA.</head>
    <p>ADRIANVS.</p>
    <p>LIquescit iterùm pectus, inque hominem loco</p>
    <p>Motus relabor, terrea antiquos lares</p>
    <p>Subit voluptas, meque coelestum eripit</p>
    <p>Beatitati: Prima coniugii fides,</p>
    <p>Et dulcis ardor osculi, &amp; totos tegens</p>
    <p>Complexus artus, quódque delicias suprà est</p>
    <p>Natalia ipsa quàm pio fragilem dolo</p>
    <p>Furatur animum? liberum, &amp; nullo latus</p>
    <p>Custode cinctum, penè &amp; addictum neci</p>
    <p>Quâ fronte cernet? basia è quibus imprimet</p>
    <p>Secura labris? quosue morituro sonos,</p>
    <p>Quae verba fundet? Non quae adulari artifex</p>
    <p>Nuper canebat Consuli &amp; Gallo asseclae</p>
    <p>Factura fucum: lacrymis, precibus, probris</p>
    <p>Videre videor, quâque plus mulier potest,</p>
    <p>Blanditiâ, amantem, mente sollicitam anxiâ</p>
    <p>Petere, docere, ambire, gratari, insequi.</p>
    <p>Mihi hanc magistram christus, &amp; fides ducem</p>
    <p>Parauit olim, nec pudet. Virtus bona est</p>
    <p>Vndelibet adsit. Fallor! an claues sonant?</p>
    <p>Matrona quali nostra cum ardore aduolat?</p>
    <p>Jpsa est, quis illam turbo tam praeceps agit?</p>
  </div>
  <div type="level2" xml:id="page50-28scena-qvinta.">
    <head>24. ≤page=50≥ <note>
      <p><hi rendition="simple:italic">In</hi>
      <hi rendition="simple:italic">margine</hi> Tunc illa suspicata
      fugere eum Martyrium incredibili affecta dolore est, &amp; fleuit
      amarissimè. Cúmque eum conspexisset, surgens proiecit è manibus
      quae tenebat, &amp; clauso ostio exclamauit. Facessat hinc procul
      à me qui defecit à Domino, &amp; mentitus est Deo suo. &amp;c. In
      vita Adria.</p>
    </note>SCENA QVINTA.</head>
    <p>NATALIA. ADRIANVS.</p>
    <p>HEM! Adrian. Salue amata. Natal. Martyr! Hem victor stygis,</p>
    <p>Domitor tyrannorum! Adrian. Anime mi salue satis?</p>
    <p>Natal. Periure, Christi proditor, generis lues,</p>
    <p>Sacrilege, mundi dedecus:: stare hîc potes?</p>
    <p>Nec terra ne te sorbeat rupto sinu</p>
    <p>Foedifrage metuis? Adrian. Siccine maritum excipis</p>
    <p>Amara mulier? Natal. Solis hanc specta facem,</p>
    <p>Lucere vt indignatur? vt tenebras perit?</p>
    <p>Vt fugere inardet, &amp; remetiri polum?</p>
    <p>Tuum erubescit facinus, vt turpem impiâ</p>
    <p>Condat latebrâ transfugam. Et coelo potes</p>
    <p>Offerre vultum? cernere, &amp; cerni potes?</p>
    <p>Adrian. Hîc indecorum est coniugum audiri probra,</p>
    <p>Subeamus aedes, iurgiis dabitur modus,</p>
    <p>Natal. Túne hos penates? Adrian Me meo excludis lare?</p>
    <p>Natalia haec est: quis furor mentem incitat?</p>
    <p>Quae monstra fatur? vxor heus, Natalia</p>
    <p>Aperis? recludis? cogis effringi fores?</p>
    <p>Adeste famuli, quíque communi leuem</p>
    <p>Emitis salute sportulam, Dominus voco,</p>
    <p>Voco Adrianus, rumpite obstantes moras,</p>
    <p>Properate, patriâ Dominus eiicior domo.</p>
    <p>≤page=51≥ Natal. Ego Caia, non tu Caius: incassum imperas,</p>
    <p>Parere vetui. Vade, promissas opes,</p>
    <p>Et ampla honorum culminae, hortósque &amp; domos,</p>
    <p>Repete à Tyranno victus, &amp; coeli bonis</p>
    <p>Exclusus. I voluente mobilior trocho,</p>
    <p>Jnfide Proteu, Cepphe, Plutonem roga,</p>
    <p>Domum ille auerno praeparat, multâ domum</p>
    <p>Flammâ micantem, &amp; sulphure. Adrian. Adriano lares</p>
    <p>Natalia aperi. Natal. Carceris custos forem!</p>
    <p><note>
      <p><hi rendition="simple:italic">In margine</hi> Dic mihi quae te
      res in fugant compulit, nondum inito certamine? Quid ita abiecisti
      arma nondum hoste conspecto? quomodo vulneratus es nulla adhuc
      missa sagita? In vita Adria. Quid igitur faciam infelicissima quae
      coniuncta sum huic ex impiis impio? Non mihi concessum est vnius
      horae spatio vt dicerer vxor Martyris potius quàm transgressoris.
      Ibid.</p>
    </note>Nunquam exiisses. Magne promissis Thraso.</p>
    <p>Vix dum sonabat Classicum, &amp; molles tremor</p>
    <p>Inuasit artus. Vnde? quid speras boni?</p>
    <p>En te tyrannus odit infidum Deo</p>
    <p>Timidum aula ridet, Martyres abortum, &amp; suae</p>
    <p>Pestem execrantur gloriae: Christus styge</p>
    <p>Sibi perduellem damnat; in poenam, manus</p>
    <p>Armant ministri coelites; coelo &amp; solo</p>
    <p>Eiectus ad me curris vt rapias parem</p>
    <p>Tecum in ruinam? Adrian. Taedet irarum &amp; morae,</p>
    <p>Aperi. Natal. Vt receptum te domus, méque obruat?</p>
    <p>Vt nos, Dei odium, propius asslatu eneces?</p>
    <p>Quid spreta faciam Martyris nuper soror,</p>
    <p>Modo perduellis vxor? heu quis me impio</p>
    <p>Cocyti alumno iunxit? ô nox, ô dies,</p>
    <p>Quâ me, execrande, basio primum obtuli.</p>
    <p>Nunc consenescam, moesta, languida, tabida,</p>
    <p>Misera, infidelis passa conspectum viri.</p>
    <p>Sic nata non sum, non ego ignauo, impio</p>
    <p>≤page=52≥ Hâc dote nupsi. Adrian. Quo ruit? quo fert truces</p>
    <p>Lymphata gressus? video quid rerum paret:</p>
    <p>Vincla exuisse perfidum coelo putat:</p>
    <p>Meliora Christe! semet in furias agit</p>
    <p>Iunctamque thalamo scelere coniungi vetat.</p>
    <p>Et hos iuuentus, hos amor taedae recens</p>
    <p>Exeat in ignes? foeminae hoc robur vocem</p>
    <p>Non estuantis corde sub magno Dei?</p>
    <p>Natal. Tua tibi habeto. Porta, quàm lata est, patet,</p>
    <p>Ingredere, fruere, peiera, Christum abnega,</p>
    <p>Et si potes valere, perpetuum vale.</p>
    <p>Adrian. Natalia, heus quo? Natal. Jn carcerem, abiectam tibi</p>
    <p>Rapturae palmam, Martyrum iungar choris</p>
    <p>Pensare possum mulier imbellem virum.</p>
    <p>Adrian. Natalia audi, scire quod cupias, loquar.</p>
    <p>Natal. Sile, aut nefandae stirpitùs linguae fibras</p>
    <p>Hâc, hâc reuellam dexterâ. Adrian. Vera eloquor</p>
    <p>Fraus abeat omnis, numen obtestor meum,</p>
    <p>Tuúmque coniux, Christus immotâ sedet</p>
    <p>Mihi mente victor: occidam, si me dies</p>
    <p>Vidit fugacem. Natal. Scilicet gressum huc feras</p>
    <p>Comite &amp; catenis liber? Adrian. Auertat polus</p>
    <p>Quod metuis. Jn me prima tempestas furit,</p>
    <p>Inire pugnam cogor, inuictum dolis,</p>
    <p>Ad arma amici prouocant: Caesar citat,</p>
    <p>≤page=53≥ Iámque vrget hora: fidus interpres meae</p>
    <p>Promissa vocis impleo, dumque arduum</p>
    <p>Auspicor agonem, robur è coelo ambio.</p>
    <p>Credis? supremos iunge complexus soror.</p>
    <p>Dubitare pergis? hinc tamen salue vltimùm.</p>
    <p>Cúmque Adriani saeua supplicia audies,</p>
    <p>Saltem Tonantis numen in vota aduoca.</p>
    <p><note>
      <p><hi rendition="simple:italic">In margine</hi> Haec audiens
      Natalia statim reserauit fores, &amp; mutuò sibi prostrati sunt.
      Ibid.</p>
    </note>Natal. Resiste frater. Lingua peccauit procax,</p>
    <p>Agnosco Christi Martyrem. ô si fas foret!</p>
    <p>Vt inuiderem! vt membra tormento inderem!</p>
    <p>Tortoris ictum clepere, si furtim dares</p>
    <p>O me beatam! Adrian. Pone iam votis modum,</p>
    <p>Vocat hora, num quid imperas? Natal. Non hoc tamen</p>
    <p>Duces triumphum schemate, ibi laurum metes,</p>
    <p>Hic picta dabitur vestis. Huc aliquis. Togam</p>
    <p>Citatus effer rore Sidonio ebriam,</p>
    <p>Quam Phrygia pinxit dextera, &amp; circum duplex</p>
    <p>Maeander auri currit. Hymenaeo dedit</p>
    <p>Adriane pompam: sanctiùs non hos quiden</p>
    <p>Seruata in vsus Martyrem Christi obteget.</p>
    <p>Induere cessas? Ecce flagrantem ferunt</p>
    <p>Pinum Camilli coelites: totis sacrum</p>
    <p>Auditur astris carmen: it lateri comes</p>
    <p>Virgo, parénsque pronuba: amplexus parat</p>
    <p>Christus cupitos. Martyr i nuptum Deo,</p>
    <p>Da coelo amores: labis hic expers torus.</p>
    <p>O dulce mentis osculum! ô castum Dei</p>
    <p>Complexum amantis! fontem ô aeternum boni!</p>
    <p>≤page=54≥ Quid melius aut par Roma deliciis fouet?</p>
    <p>Roma? ah dolosi portio mundi fugax.</p>
    <p>Tamen &amp; per enses saepe, non dubiae per ex</p>
    <p>Perîcla mortis itur in certum vltimae</p>
    <p>Mortis perîclum: frigidum, aestiuum Jouem,</p>
    <p>Curas, repulsas, taedia, &amp; Dominae probra</p>
    <p>Fastidiosae ferre vesani iubet</p>
    <p>Amoris aestus, his emunt horam malis,</p>
    <p>Serúmque poenitere. Te praesta virum</p>
    <p>Adriane; tenui poena momento parit</p>
    <p>Aeternitatem. Adrian. Totus in coelum feror.</p>
    <p><note>
      <p><hi rendition="simple:italic">In margine</hi> Inter eundum
      dixit ad eam dic quaeso soror quid constitueris de facultatibus
      tuis. Illa respondit, noli Domine mi, noli meminisse eorum quę
      sunt mundi huius, ne animum tuum illiciant, illud solùm cogita ad
      quid vocaris. In vita Adriani.</p>
    </note>Hîc condita aeui meta. Sed timeo tibi</p>
    <p>Amata coniux: lege damnatum, bona</p>
    <p>Sequentur: vnde nobilem serues statum</p>
    <p>Eripiet hastae Caesare offenso rigor.</p>
    <p>Natal. Humana mitte, Martyr es, coelo &amp; Deo</p>
    <p>Inuictus haere. Cura me tanget mei.</p>
    <p>Tu pars mearum magna Gazarum, eripe</p>
    <p>His te periclis, tuta sum: si te Dei</p>
    <p>Recondo in arcammille nil Croesos moror.</p>
    <p>Nimis est auara cui satis non est, Deo</p>
    <p>Diues maritus. Fallor? apparet cohors</p>
    <p>Praetoriana? Caesar hîc causam audiet.</p>
    <p>Discedo, macte Adriane, nunc animis opus,</p>
    <p>Deus in propinquo est. Christe luctantem adiuua.</p>
    <p>Adrianus. Secreta vires vota luctanti dabunt.</p>
  </div>
  <div type="level2" xml:id="page55-32scena-sexta.">
    <head>25. ≤page=55≥ <note>
      <p><hi rendition="simple:italic">In margine</hi> Coram Caesare pro
      Christianis Martyr, &amp; contra Deos copiosè disserit, iubetur
      tamen vterque verberibus lacerari.</p>
    </note>SCENA SEXTA.</head>
    <p>GALERIVS. ADRIANVS. ANTHIMVS. METELLVS.</p>
    <p>QVID solus agitas? vnde hic ornatus Togae?</p>
    <p>Gratam est quod aliud mente consilium coquis.</p>
    <p>Sortem hanc priori confer, &amp; reducem foue</p>
    <p>Beatitatem sedulus. nostro sede</p>
    <p>A Consule alter; munus, officium, decus,</p>
    <p>Sine nomine, ingens, tale quod compar Ioui</p>
    <p>Dare possit, ora: Caesar Adriano dabit</p>
    <p>Cui neque se ipsum denegat. Non hoc loqui</p>
    <p>Nuper volebas? cerne quam promptè audiam,</p>
    <p>Nondum rogatus vota qui facio rata.</p>
    <p>Adrian. O digna Superum cura, Romulei caput</p>
    <p>Columénque regni, tutius magni loca</p>
    <p>Cumulum fauoris, quicquid extremum tibi est,</p>
    <p>Meritum omne superat. Si quid obsequiis tamen</p>
    <p>Donare spondes, commoda huic aures seni,</p>
    <p>Hoc munus ingens esto. Galer. Quàm faciles volet.</p>
    <p>Anth. Malum inquietum fama &amp; incertum, &amp; vagum,</p>
    <p>Sui auctor ipsa, quae mala affinxit, timet,</p>
    <p>Auara recti, pérque rumores procax</p>
    <p>Crescit malignos: quamdiu minimùm probat,</p>
    <p>Perennat audax: si probat, cadere incipit,</p>
    <p>Munúsque functa nuncii, rebus fidem</p>
    <p>Fieri suadet. Jlla nascentem, &amp; suo</p>
    <p>≤page=56≥ Adhuc rubentem à patre, Christiadum fidem</p>
    <p>Inimica sparsit: credulus vulgi timor</p>
    <p>Audita fictis auxit, &amp; creuit tenax</p>
    <p>Mensura falsi. Nemo iam quaeri iubet</p>
    <p>Quod fama seclis aluit; innatum ferunt</p>
    <p>Pietatis odium, quódque iudicio nequit.</p>
    <p>Famâ aestimandum liberis tradit pater.</p>
    <p>Hinc illa credunt, farreo infantem tegi</p>
    <p>Perimíque crusto: póstque sacrilegas dapes</p>
    <p>Miscere tenebris veneris incesta toros.</p>
    <p>Et hoc putare satis habent, quod si foret</p>
    <p>Nulla expiaret flamma, non sorbens maris</p>
    <p>Elueret vnda. Quotquot externos habet,</p>
    <p>Tot patitur hostes secta: numeroso agmine</p>
    <p>Circùm obsidemur, coetibus se fraus quoque</p>
    <p>Insinuat imis, pérque nocturnas meat</p>
    <p>Inuisa tenebras, scelera quis tanta eruit?</p>
    <p>Vidisse quis narrauit? Euicti metu</p>
    <p>Liquêre partes plurimi, &amp; pactum sacris</p>
    <p>Soluêre foedus, vestrum ad arbitrium impiis</p>
    <p>Fecisse quis fatetur? absoluunt tamen</p>
    <p>Edicta dudum vestra, nec damnant nefas</p>
    <p>Sed Christianum nomen: ita non quod sumus.</p>
    <p>Sed quod vocamur, crimen est. Leges reum</p>
    <p>Plectunt fatentem; quale delicti est genus</p>
    <p>Quod vt negetur, torqueor? fio innocens</p>
    <p>Ego illi naturae hostis, &amp; Regum, &amp; Deûm</p>
    <p>Post cruda puerûm pabula, &amp; raptum integrae</p>
    <p>Florem sororis, proditam imperio fidem,</p>
    <p>Si Christianum nomen inuitè abdico.</p>
    <p>Quid ergo? puros sceleris iniustae neci</p>
    <p>≤page=57≥ Tot subdidêrunt secla? Si crimen vocas</p>
    <p>Fatemur vnum: thure non colimus Iouem,</p>
    <p>Non supplicamus Herculi: coelum Deo,</p>
    <p>Ritus perosi publicos vni damus.</p>
    <p>Nam cur adorem terra quos homines tulit,</p>
    <p>Coelo sacrauit error? &amp; nondum loquor</p>
    <p>Portenta vatum vera quae prodi nefas,</p>
    <p>Vos falsa fingi sinitis. Huic cornu minax,</p>
    <p>Huic perpes alâ maximus diuûm placet.</p>
    <p>Abnoctat isti potiùs, &amp; casti rapit</p>
    <p>Thalami pudorem adulter: est &amp; quem iuuat</p>
    <p>Procos tot inter facere riualem Deum.</p>
    <p>Vxoris ille iurgia, &amp; poenam canit:</p>
    <p>Auro pependit coniuge irato soror,</p>
    <p>Et domina Iuno, gemina Reginae pedes</p>
    <p>Grauauit incus. Patria Vulcanum polo</p>
    <p>Eiecit ira, cecidit hic totum diem,</p>
    <p>Lemnúmque claudus pressit. Exemptos solo</p>
    <p>Vitâque cassos quis Deos, manceps Deus</p>
    <p>Maiórque fecit? Nempe multorum manu</p>
    <p>Erat adiuuandus? Ante Saturni genus</p>
    <p>Non fluxit astris imber? haud vllae suprà</p>
    <p>Micuêre flammae? tacitus, &amp; teli innocens</p>
    <p>Dilapsus humor nubium? quos fert manu</p>
    <p>Non timuit ignes Iuppiter? Sed quae Deos</p>
    <p>Fecêre merita? Farris Actao seges</p>
    <p>Primum nouali educta: Lenaeo fluens</p>
    <p>Liquore Naxus: olea viridanti Deum</p>
    <p>Victura trunco: valle Nemaeà Leo,</p>
    <p>Serpens palude domitus. Occlusit fores</p>
    <p>Jllis receptis; multa potiorum vndique</p>
    <p>Voluuntur orco millia, &amp; coelo procul</p>
    <p>≤page=58≥ Absiste turba, clamat, in vacuas mali</p>
    <p>Venere sedes, hospes antiqui Dei</p>
    <p>Excidit Olympo Ianus, at geminâ probum</p>
    <p><note>
      <p><hi rendition="simple:italic">In margine</hi> Ianum simulachri
      monstrosa deformitate turparunt, nunc eum bifrontem, nunc etiam
      quadrifronte tanquam geminum facientes An forte voluerunt, vt
      quoniam plurimi Domini selecti erubescenda perpetrando amiserat
      frontem, quanto iste innocentior esset, tanto frontosior
      appareret? August. 7. de ciuit. c. 4.</p>
    </note>Seruat pudorem fronte, quam turbae Iouis</p>
    <p>Excussit aestus scelerum, &amp; immanis furor</p>
    <p>Etiamne regnant pallor, &amp; pauor, &amp; febris?</p>
    <p>Et hos velis habere praesentes Deos?</p>
    <p>Virides ab hortis Pharia dat tellus Deos</p>
    <p>Canémque Anubin, téque qui nunquam satis</p>
    <p>Quaesitus Apis ludicros luctus moues,</p>
    <p>Amissus iterum. Sanctiùs quantò Deum</p>
    <p>Christigena format? sceptra qui coeli tenet</p>
    <p>Ille ille (Caesar) vnus &amp; coelum, &amp; solum</p>
    <p>Capace replet numine, &amp; rerum vices</p>
    <p>Mutat mouétque stabilis: aeternâ sedens</p>
    <p>In sede Dominus fluere seclorum iubet</p>
    <p>Perennitates: terminum rebus locat</p>
    <p>Immensus, infinitus, &amp; nusquam minor,</p>
    <p>Et vbique totus. Quaeris huic nomen Deo!</p>
    <p>Deus est suum ipse nomen: in plures cadit</p>
    <p>Discreta virtus nominum, ne singulos</p>
    <p>Confundat error omnium: sed quem facit</p>
    <p>Natura solum, nomen est vni Deus!</p>
    <p>Huic mundus ara est, si potest fingi, in suo</p>
    <p>Spectetur opere. Viuidum artificis Dei</p>
    <p>Homo simulacrum est: compos aetherei micat</p>
    <p>Vigoris animus, mole terrena vacans</p>
    <p>Transcurrit auras subitus, &amp; morte altior</p>
    <p>Aeterna lustrat. Numen hoc templo sedet;</p>
    <p>Hîc consecrandum est victimâ. Infantes vorat</p>
    <p>Saturnus Afer, ille natorum antea</p>
    <p>Tumulus: ad aras flagra ludentes necant</p>
    <p>Spartana pueros: editum Maiâ viris</p>
    <p>≤page=59≥ Cruenta placat Gallia; ignotum bibit</p>
    <p>Inhospitalis sanguinem Phoebi soror;</p>
    <p>Iouem eruore Roma latialem colit:</p>
    <p>Jn honore diuûm sorbet immensas ferox</p>
    <p>Arena caedes: sacra res ludis homo</p>
    <p>Mactatur, inter Caesarum innocuas manus</p>
    <p>Inter secures Iudicum: &amp; caesi arguunt</p>
    <p>Pueri innocentes? &amp; per inuidiam reos</p>
    <p>Faciunt suorum criminum? at noster Deus</p>
    <p>Intaminato mentis obsequio coli,</p>
    <p>Vt sanctus ambit. Fraudibus linguam obstrue</p>
    <p>Occlude Veneri lumina, innocuos tege</p>
    <p>Animo recessus, comparem factis ama,</p>
    <p>Deo litasti. Christus hos mundo intulit</p>
    <p>A patre ritus: Christus aequaeuus patri</p>
    <p>Quà Deus Olympo regnat: in nostros minor</p>
    <p>Se fudit artus, gentis humanae artifex,</p>
    <p>Reparator idem, de salutari edidit</p>
    <p>Haec iussa trunco, quicquid aduersum impudens</p>
    <p>Calumnietur fama, quam docti sumus</p>
    <p>Legem irreprensi viuimus, morum luem</p>
    <p>Non tegimus ore, pallio &amp; barbâ boni.</p>
    <p>Tales ab aeuo Caesarum vitae sagax</p>
    <p>Censura reperit. Fecit Augusti nepos</p>
    <p>Priuata Christo sacra: si sinerent Patrum</p>
    <p>Decreta, Christus numen Ausonium foret.</p>
    <p>In Christianos iustus inquiri vetas</p>
    <p>Traiane mores. Templa iam Christo dabas</p>
    <p>Adriane, quod si pergeres vatum metus</p>
    <p>Contemnere audax, Roma sub Christi iugo</p>
    <p>Jam militaret. Christianorum fuit</p>
    <p>Illa illa legio fulminis, &amp; imbris potens,</p>
    <p>Quae sempiternum peperit imperio decus,</p>
    <p>≤page=60≥ Tibi triumphum Marce. Qui Solymam truci</p>
    <p>Vertêre dextrâ, genitor, &amp; melior patre,</p>
    <p>Si vita sineret, natus, in Christi genus</p>
    <p>Quae tela legum, quasue torsêrunt faces?</p>
    <p>Bacchante primus dite Caesareum Nero</p>
    <p>Exacuit ensem. Roma fumantis dabat</p>
    <p>Simulachra Troiae, regis imperio sui</p>
    <p>Futura bustum: sensit inuidiâ obrutus,</p>
    <p>Deriuat in nos crimen, immanes alit</p>
    <p>Cruore flammas, Caesaris furias luunt,</p>
    <p>Voce absoluti publicâ. Frater Titi</p>
    <p>Bustum aliud orbis, Flauiae gentis probrum</p>
    <p>Aggressus in nos furere, sustinuit tamen</p>
    <p>Malè feriatos impetus. Fera non homo</p>
    <p>Thrax Maximinus, pariter &amp; si qui impii,</p>
    <p>Si qui Tyranni, quosque barbariae reos</p>
    <p>Damnatis ipsi, nostra damnarunt sacra.</p>
    <p>Nam quis probari tam malis optet bonus?</p>
    <p>Nunc eligendum, Caesar, vtrorum magis</p>
    <p>Te vita deceat, exitus vtrorum iuuet.</p>
    <p>Nos aliqua mundi membra, naturâ pares,</p>
    <p>Regni latini portio, &amp;, sectam excipe,</p>
    <p>Ciues, propinqui ciuium, totam imperî</p>
    <p>Molem occupamus, nullus à Christo vacat</p>
    <p>Relictus ordo: chlamyde Romana latet</p>
    <p>Militia Christi; nobilis Christum tegit</p>
    <p>Abolla Patrum; purpura, &amp; vestros gerens</p>
    <p>Praetexta fasces, se tibi obsequio probat,</p>
    <p>Sed ante Christo. Nomen vt Christi eruas,</p>
    <p>Euiscerandus maximi imperii status.</p>
    <p>Curia Senatu orbanda, Iudicibus forum,</p>
    <p>Vacuanda seruis aula, quódque hostes velint</p>
    <p>Clara legionum robora indignâ nece</p>
    <p>≤page=61≥ Truncanda, Caesar. Iámque quà ponto volans</p>
    <p>Vtroque magnam Phoebus instituit viam,</p>
    <p>Syluaeque, &amp; vrbes, saxáque, &amp; caeci specus</p>
    <p>Natant piorum sanguine. O non sic perit</p>
    <p>Lethi cupido nobilis: non sic cadit</p>
    <p>Pietatis ardor! integra, insistens sibi</p>
    <p>Animos ab ipsis secta suppliciis trahit</p>
    <p>Damnísque crescit. Christianorum cruor,</p>
    <p>Christi sequaces germinat: nudum feris</p>
    <p>Obiicitis vnum, mille certantem vident,</p>
    <p>Christo eadem arena mille spectantes parit</p>
    <p>Dum stabilis haeret pectore immoto fides.</p>
    <p>Ffferre nam quis lumina in coelum vetet</p>
    <p>Quo me supinum vis tyrannorum eiicit!</p>
    <p>Quem renuit animus colere me cogas Deum?</p>
    <p>Vel quem animus ardet colere me impedias Deum,</p>
    <p>Qui mente colitur? libera humanas tenet</p>
    <p>Relligio mentes; quicquid exterius fremat,</p>
    <p>Opertum in animo est; non colit, si quis potest</p>
    <p>Non colere cogi. Quicquid hic à me accipis</p>
    <p>Priuata non est causa: Me letho vocat</p>
    <p>Languida senectus, carceris longi situs,</p>
    <p>Et scissa plagis membra: vox Romam sonat,</p>
    <p>Eheu! ruentem: viscera effundi dolet</p>
    <p>Regni potentis, sanguine suorum oppida</p>
    <p>Stagnare, &amp; agros. Corrigi natos monet</p>
    <p>Clemente poenâ, non nouercali manu</p>
    <p>Perire: Patrem patriae afflictis iubet</p>
    <p>Consulere mundo, ciuibus, famae, sibi.</p>
    <p>Demùm ista viuet secta si Augusti sinent:</p>
    <p>Eadémque secta, non sinant, viuet tamen.</p>
    <p>Galer. Oratum abunde est, Casarum &amp; legum satis</p>
    <p>≤page=62≥ Tentata pietas: poscis armatâ proce</p>
    <p>Pacem scelestis: hoc capi proceres metu</p>
    <p>Delire speras, méque? si iustus dolor</p>
    <p>Ebullit vnquam! ponere sed irae modum</p>
    <p>Animóque praestat; subigere humanas placet</p>
    <p>Ratione mentes, si quid humanum tenent.</p>
    <p>Causam Deorum quâ fide, &amp; suadâ potes</p>
    <p>Aggredere praesul. Mettell. Iam perorarunt bonam</p>
    <p>Transacta causam secla: damnari nequit</p>
    <p>Quod nemo non probauit. Heroum tulit</p>
    <p>Partus verendos terra, cum Saturnio</p>
    <p>Splenderet auro mundus: argento louis</p>
    <p>Successit aetas peior: hinc sese minor</p>
    <p>Vestiuit aere, ferreus donec rigor</p>
    <p>Coelum occupauit, nósque degeneri nimis</p>
    <p>Profudit ortu: per tot aetatum gradus</p>
    <p>Micuêre sophiae sidera, &amp; mundo insitam</p>
    <p>Fregêre noctem: Cecropis antiqui domus</p>
    <p>Quot voluit vndas pelagus, autumni recens</p>
    <p>Quot folia frigus decutit, nobis sophos</p>
    <p>Tot vna peperit: edidit persis Magos,</p>
    <p>Generosa Druidas Gallia, &amp; rapido India</p>
    <p>Subiecta Phoebo rupe Caucaseâ videt</p>
    <p>Pendêre nudos. Ecce tot seclis virûm</p>
    <p>Tam multa nostros millia assensu pari</p>
    <p>Coluêre diuos, vnus &amp; contrà impio</p>
    <p>Incurret ausu? Singulae in ritus suos</p>
    <p>Abiêre gentes, nulla contempsit louem.</p>
    <p>At illa rerum Domina, terrarum potens</p>
    <p>Alumna coeli, sacra populorum omnium</p>
    <p>Accepit aris, regna quaesiuit manu.</p>
    <p>≤page=63≥ Diues triumphis prosperas rerum vices</p>
    <p>Cursu ferebat praepete, aeternos boni</p>
    <p>Secunda fructus fata spondebant Deûm:</p>
    <p>Cùm Christus interuenit, &amp; laeuo obiice</p>
    <p>Pacem moratus publicam, heu quantos tibi</p>
    <p>Peperit dolores Roma! Tu merito licet</p>
    <p>Pilate trunco fixeris, serò tamen</p>
    <p>Dilata scelerum est vltio, haeredes malae</p>
    <p>Inuenit artis, credulas vulgi magus</p>
    <p>Impleuit aures, animus hinc praui tenax,</p>
    <p>Se se per orbem publico expertus malo</p>
    <p>Quid sceleri inausum liquit? hic superos polo</p>
    <p>Elicere spondet: ille commotâ styge</p>
    <p>Exire manes: alter è membris luem</p>
    <p>Carminibus abigit: latice deceptis, caput</p>
    <p>Hic lustrat excantato, &amp; infandâ prece</p>
    <p>Initiat orco. Caesarum primos recens</p>
    <p>Pestis fefellit, atque compositae nitor</p>
    <p>Probitásque frontis, inde per totum imperî</p>
    <p>Effusa corpus, improbo amplexus necat.</p>
    <p>Sic vbi sequaces robore annoso comas</p>
    <p>Implicuit hedera, iámque supremum eminet</p>
    <p>Lambens cacumen, impio suctu ebibit</p>
    <p>Nutricis animam, quémque nascendo premit,</p>
    <p>Crescendo truncum perimit. At non se Deûm</p>
    <p>Continuit ira: cladibus quantis monet</p>
    <p>Ni laeua mens est, terminum instare imperî?</p>
    <p>Petis vnde dirae, &amp; pestilens Romam grauet</p>
    <p>Mephitis? Vnde Tiberis egressus toro</p>
    <p>Stagnetur vrbe? stare quae coelum manus</p>
    <p>Iubeat? quis almum inuideat humorem satis?</p>
    <p>Cur semihiante quicquid in culmo spei est</p>
    <p>Decoquat adurus Sirius? Memphitici</p>
    <p>≤page=64≥ <note>
      <p><hi rendition="simple:italic">In margine</hi> Galerio Maximiano
      Caesare orationem in theatro aduersus Christianos iubente cùm
      esset dies serenus, &amp; sol regionem vreret meridianam, repente
      erupit [&lt; crupit] sonus multorum tonitruorum, &amp; elisus fuit
      ignis ex nubibus, &amp; profundae simul tenebrae, &amp; densa
      grando cum ventis vehementibus &amp;c. In actis Martyr. Indes
      &amp; Domna.</p>
    </note>Vix summa limus arua libarit Iouis?</p>
    <p>Vidit tenebras Phoebus, &amp; noctem dies</p>
    <p>Elumbis hausit: fulminum nothâ face</p>
    <p>Rubuêre noctes: vndique infaustâ alite</p>
    <p>Vlulantur vmbrae: spiritus terrâ horridum</p>
    <p>Clusus remugit: alia disiecti procul</p>
    <p>Texêre montes spatia: titubanti solo</p>
    <p>Abrupit Isthmos pontus, &amp; peperit sibi.</p>
    <p>Armatus astris crepuit attonitis fragor</p>
    <p>Rutilúmque pigrâ tramitem duxit face</p>
    <p>Crinitus ardor. Monstra quid memorem hostium</p>
    <p>Emissa dite nomina Bagaudas, Chrocum,</p>
    <p>Carausium, Blemiásque, Francósque, &amp; Gothos?</p>
    <p>Ac ni Deûm quadriga fortunam imperî</p>
    <p>Jnuicta veheret, Trebia iam votis foret</p>
    <p>Optanda, quíque spreta puniuit lacus</p>
    <p>Auspicia superum. Dira Christiadum lues</p>
    <p>Etiamne saeuis? Carnifex mundi furor</p>
    <p>Quo trudis odia? deserunt aras Dei,</p>
    <p>Tacitis aruspex incubat vanus fibris,</p>
    <p>Auiúmque linguas damnat, &amp; pennae fidem</p>
    <p>Elusus angur: Domina regnorum silet</p>
    <p>Cortina Phoebi: nulla fatidicam entheat</p>
    <p>Dodona quercum: iura tutelae abdicant</p>
    <p>Romae penates Statue flagitiis modum</p>
    <p>Vesana turba, vincimur; non hoc satis?</p>
    <p>Gemimus. Parum est? obruimur: etiamnum leue?</p>
    <p>Saturemus iras, quósque barbaries fuat</p>
    <p>Negare miseros, esto ferali pium</p>
    <p>Tumulare busto, rapere spirantum iecur,</p>
    <p>≤page=65≥ Et Christiano dente scrutari abditos</p>
    <p>Animae recessus. Anthi. Ruit in auxilium furor</p>
    <p>Cùm ratio defit: sic malè Ausonios moues</p>
    <p>Orator animos. Christus omnigenûm caput</p>
    <p>Et fons malorum est. Fabulam rebus proba,</p>
    <p>Compone testes, non facit rumor fidem.</p>
    <p>Quid ? Christus ex quo numen in terras tulit</p>
    <p>Natura fluxit! insitam rebus fidem</p>
    <p>Elementa frangunt? comprimit motum reses</p>
    <p>Vertigo coeli! bruma diuturnum tenet</p>
    <p>Amoena solem! noctis vmbrosae moras</p>
    <p>Extendit aestas? nullus in nubes liquor</p>
    <p><note>
      <p><hi rendition="simple:italic">In margine</hi> Oro vos ante
      Tiberium, id est, ante Christi aduentum quantae clades orbem &amp;
      vrbem ceciderunt? &amp;c. nemo adhuc Romae Deum rerum adorabat cùm
      Annibal apud Cannas per Romanos annulos caedes suas modio
      metiebatur. Omnes dij vestri ab omnibus colebantur, cùm ipsum
      Capitolium Senones occupauerunt. Tertull. In Apolog. c. 40.</p>
    </note>Pendet coactus? nullus immotas vapor</p>
    <p>Spirat per auras? Allia &amp; Trebia, &amp; probrum</p>
    <p>Pacis redemptae Caudium, &amp; rupem citrà</p>
    <p>Euersa Gallis Roma, Patriciae auctior</p>
    <p>Cremera cruore gentis, &amp; iam non locus</p>
    <p>Cannae, sed orbis tumulus, haud culti Iouis</p>
    <p>Scelus expiarunt? Templa Christiadum manu,</p>
    <p>Et sacra ruebant spreta, cùm Sulla impotens,</p>
    <p>Et Marius armis melior insanas foro</p>
    <p>Fecêre cedes? bísque ciuilem bibit</p>
    <p>Aemus tumultum? túque Germanis feras</p>
    <p>Pauisti in agris. Vare? Mortali hunc modum</p>
    <p>Felicitati conditor posuit Deus,</p>
    <p>Vt se ipsa frangat, vt per oppositas vices</p>
    <p>Cadatque, stetque: Machinam rerum nefa</p>
    <p>Timere solui: peccat, &amp; certo tamen</p>
    <p>Discors aberrat ordine, vt factum semel,</p>
    <p>Non ritè fieri ostendat. Irati Iouis</p>
    <p>≤page=66≥ Quod si illa poena est, prospero vobis eat</p>
    <p>Natura cursu, nos vt opposita obruat.</p>
    <p>Vestras benigno proferat tellus sinu</p>
    <p>Rigata segetes, culmus in nostris macer</p>
    <p>Rarescat aruis: suppleat vestros greges</p>
    <p>Foetura, nostros creber inuadat lupus.</p>
    <p>Vestris ab oleis dulcis exsudet liquor</p>
    <p>Amurca nobis: Rore bacchaeo fluat</p>
    <p>Autumnus in vos, stillet in nostros ager</p>
    <p>Cados auarus. Sed quis è multis Deus</p>
    <p>Insurget vltor? fare, quem verum putas</p>
    <p><note>
      <p><hi rendition="simple:italic">In margine</hi> Ne longius multos
      Ioues obeam, tot sunt Iouis monstra quot nomina Minut. in Oct.</p>
    </note>Iouem è trecentis: Metell. Magna Tarpeio colit</p>
    <p>Quem Roma templo. Anthi. Turba natorum Iouis</p>
    <p>Vnde astra meruit? Metell. Generis aeterni bono.</p>
    <p>Anthi. Et cur tot orbi Iuppiter fudit Deos?</p>
    <p>Metell. Foret vt beatus. Anthi. Esse qui solus nequit?</p>
    <p>Metell. Bonitas Deorum est, esse nec possunt boni</p>
    <p>Pares bearint sorte ni multos suâ.</p>
    <p>Anthi. Claudus beatum Mulciber fecit Iouem?</p>
    <p>Metell. Aliíque quotquot semine aethereo sati.</p>
    <p>Anchi. Paricida Mauors, Phoebus Amphryso greges</p>
    <p>Agens Pheraeos. Euius cornu ferox:</p>
    <p>Hermes peritus clepere: capripedum salax</p>
    <p>Pecus Deorum. Mecell. Magna sub turpi latent</p>
    <p>≤page=67≥ Operta velo. Anthi. Prisca cur tantum Deos</p>
    <p>Peperêre mundo secla? cur diuûm ferax</p>
    <p>Sterilescit vterus? Metell. Coelites puerum senem!</p>
    <p>Anthi. An quia minutis cuncta numinibus scatent?</p>
    <p>Coelum fatiscit, agmen heroum leues</p>
    <p>Inundat auras, voluit Oceanus Deos,</p>
    <p>Deos auernus ructat, &amp; tellus Deos.</p>
    <p>Metel. Natura summo quà patet, paret Ioui.</p>
    <p>Anthi. Quid si senectus fibulam iniecit Deo,</p>
    <p>Cyprias vietum frigus extinxit faces?</p>
    <p>Metell. Quid si iuuenta perpes, &amp; viridis Deo?</p>
    <p>Anthi. Effoeta fors &amp; pellices tellus negat.</p>
    <p>Danaën repone, redde Catamitum phrygem,</p>
    <p>Europa redeat, redeat Asopi genus</p>
    <p>Erit ignis, aurum Iuppiter, taurum induet,</p>
    <p>Aquila volabit. Metell. E cquid haec tandem satis</p>
    <p>Recocta crambe? Anthi. Sponte ni foetum Patri</p>
    <p>Valens bipenni Mulciber findat caput:</p>
    <p>Aut femore rupto bis satus Cadmi nepos</p>
    <p>Saliat in auras. Metell. Fabulas vatum canis</p>
    <p>Anthi. Quas vestra festis scena suppliciis agit,</p>
    <p>Intérque pensa virgines vestrae canunt,</p>
    <p>Galet. Odi prophano docta mentiri stylo</p>
    <p>Lasciuientes Graeculos. Anthi. Leuibus patent</p>
    <p>≤page=68≥ Aspersa falsis vera: ne famam putes:</p>
    <p>Iouem Ida peperit Creta ferali tenet</p>
    <p>Cinerem sepulchro: regna violentus patri</p>
    <p>Extorsit haeres: profugus, afflictus senex</p>
    <p>Aliena coluit iugera, &amp; patiens heri</p>
    <p>Messuit aristas sceptra quâ tulerat manu</p>
    <p>Exin magistro libera, &amp; patre, &amp; sene</p>
    <p>Auida iuuentus quale non ausa est nefas?</p>
    <p>Fortuna regum est ire quà nulli licet.</p>
    <p>At ille matris dedecus, fratris pila,</p>
    <p>Nepos nouercae, quem pererratum expulit</p>
    <p>Virtus per orbem famula, nùm sponte Omphalem</p>
    <p>Leno maritam passus, &amp; monstris graues,</p>
    <p>Clauae assuetas fregit ad calathos manus?</p>
    <p>Inde vbi stolatus fabulam Lydis dedit</p>
    <p>Oetaea scandit busta, &amp; exosus solo</p>
    <p>Recens per astra fecit Engonasin Deus.</p>
    <p>Sic consecrantur scelera, fit libidinum</p>
    <p>Coelo lupanar: vt quod arrisit Deo</p>
    <p>Prauum videri desinat. Nam quis vetet</p>
    <p>Quam Deus Olympo monstrat, aut aperit viam?</p>
    <p>Et hoc choragi circulatores canunt,</p>
    <p>Et hoc iuuentus cerea in vitium trahi</p>
    <p>Tonante discit verbere, &amp; magnae spei est</p>
    <p>Quicumque meliùs furta dinumerat Iouis.</p>
    <p>Metell. Disci vetabis scripta quae mundus colit?</p>
    <p>Anchi. Nescire pulchrum est facere quod turpe est, senex,</p>
    <p>Metell. Quod turpiter fit, scire, vt euites, decet.</p>
    <p>≤page=69≥ Anthi. Tale esse censes quod fit exemplo Deûm?</p>
    <p>Galer. In vana abisse iurgia hàc liceat tenus,</p>
    <p>Hoc iubeo: sivis viuere Tonantem louem,</p>
    <p>Deósque adora. Anthi. Vita si tanti foret</p>
    <p>Tuis catastis ante certassem eripi.</p>
    <p>Nunc cùm senectae vester accessit labor,</p>
    <p>Inspirat aliud Christus, &amp; coelo breuis</p>
    <p>Posita doloris meta. Galer. Tundendum flagris</p>
    <p>Abripe satelles, effluat laceros loquax</p>
    <p>Anima per artus: taedet hoc monstro ampliùs</p>
    <p>Spureare solem. Anthi. Christus ad palmam vocat,</p>
    <p>Stas Adriane, an sequeris? Adrian. Iniustè facis</p>
    <p>Aequè nocentes, Caesar, arbitrio impari,</p>
    <p>Hostis, &amp; amicus dirimis. An plecti iubes</p>
    <p>Quod liberè ausa est lingua! dixi quod meo</p>
    <p>Dixit rogatu. Christus ad culpam redit?</p>
    <p>Sum Christianus. Galer. Proditor. quis me tenet</p>
    <p>Quin ense pectus? vltimum hoc deerat tuis</p>
    <p>Vesane technis? fidus, &amp; patiens tui</p>
    <p>Eram hàc petendus? Christe quàm saeuo fodis</p>
    <p>Stimulo immerentes! quàm malâ, &amp; forti manu</p>
    <p>Diuellis animas! Sed vbi, sed de quo queror?</p>
    <p>Me perdidistis aulici: nam dum necem</p>
    <p>Pietas moratur, spreta maiestas ruit.</p>
    <p>Sarcite culpam, vester, &amp; dudum meus</p>
    <p>Illusor hic est: fustibus quantum pote est</p>
    <p>≤page=70≥ Nudate latera, nemo pro vitâ roget</p>
    <p>Actum est, amorem iustus exclusit furor.</p>
    <p>Adrian. Hoc tamen amoris pignus, heu nescis, tui est:</p>
    <p>Grates rependo vota quod cumulas mea:</p>
    <p>Quod per furorem, Christus ignoscat polò.</p>
    <p>Vale Galeri, Iudicem iudex time.</p>
  </div>
  <div type="level2" xml:id="scena-septima.-1">
    <head>26. <note>
      <p><hi rendition="simple:italic">In margine</hi> Mirantur Caesaris
      adsessores Martyrum fortitudinem, eósque inuicem diuellere
      decernunt, ne Adrianus ab Anthimo amplius corroboretur.</p>
    </note>SCENA SEPTIMA.</head>
    <p>TITIANVS. GALLVS. FLAVIVS.</p>
    <p>RAPE ad flagella; mole dein ferri grauem</p>
    <p>Restitue cippo. Pectus attonitum stupor</p>
    <p>Non occupauit Galle? tam similem sui,</p>
    <p>Tam non pauentem nullus Adrianum dies</p>
    <p>Spectarat vnquam. Gallus. Mirus hic non est rigor</p>
    <p>Crudos tueri Martis assueto impetus.</p>
    <p>Vidi irruentes, quáque telorum seges</p>
    <p>Horrenda condensatur, ardentes mori.</p>
    <p>Nuper latinâ pectus ex haustus manu</p>
    <p>Vulnus iuuabat miles, &amp; capulo tenus</p>
    <p>Hastam induebat, tramite vt certo suum</p>
    <p>Referiret hostem: victus, &amp; victor pari</p>
    <p>Jacuêre letho. Nempe quid fugiat bonae</p>
    <p>Contemptor animus lucis, &amp; morti obuius?</p>
    <p>Titia. Sic est, timere strepitus armorum vetat,</p>
    <p>Resonansque murmur, cornuum &amp; toto agmine</p>
    <p>Diffusus ardor, quódque vel summum reor,</p>
    <p>Hos gloria, illos praeda sperantes agit.</p>
    <p>Sed torua Regis ora spectare, &amp; diu</p>
    <p>≤page=71≥ Vnâ quietum sede, constantem sibi,</p>
    <p>Optare legum verba, ne pactam suo</p>
    <p>Animus Tonanti fallat instabilis fidem,</p>
    <p>Hoc Christianum est. Gallus. Stemma patriciae domus,</p>
    <p>Et auita honorum decora, Caesarei recens</p>
    <p>Munus fauoris, quodque spes reliquum facit</p>
    <p>Proiicere iuuenem, mortis vt certus dolor</p>
    <p>Dubias futuri credulo sortes emat,</p>
    <p>Hoc est furori proximum. Titian. Quanquam improbâ</p>
    <p>Laesit proteruus voce, amicitiae tamen</p>
    <p>In iura veteris redeat: indignum quoque</p>
    <p>Letho extrahamus. Gallus. Munus ingrato dabis.</p>
    <p>Titian. Vtendo fiet gratus. Gallus. Inuitus nequit.</p>
    <p>Titian. Qui secla sperat, viuere inuitum putas?</p>
    <p>Gallus. Qui certa spernit, viuere inuitum negas?</p>
    <p>Titian. Non ille vitam reicit, at Christum tenet.</p>
    <p>Gall. Tenere vtrumque iure Romano nefas.</p>
    <p>Titian. Quem lingua fallax pectore inseuit Deum.</p>
    <p>Excutere nequeam? Gallus. Qualis humenti solo</p>
    <p>Segetes tenace lappa complexu necat:</p>
    <p>Inhaeret animo talis, &amp; verum obruit</p>
    <p>Auidè recepta falsitas. Titian. Sed quis vetet</p>
    <p>Aditus secundos aggredi, atque omni ariete</p>
    <p>≤page=72≥ Malè peruicacem impellere? Gallus Hoc socii senis</p>
    <p>Sperare suada prohibet, &amp; mentis vigor</p>
    <p>Supplicio &amp; aeuo maior. euersum puta,</p>
    <p>Vitam vt redonet Caesar? vt iustae modum</p>
    <p>Permittat irae? Titian. Caesaris praesto fidem:</p>
    <p>Pietas repugnat sape dum cogi cupit.</p>
    <p>At ille suprà vegetus aetatem senex</p>
    <p>Age segregetur. Facilis impendet labor</p>
    <p>Tribune, caesos conde diuerso specu,</p>
    <p>Et ahena serua claustra, ne tacito pede</p>
    <p>Irrepat vllus, ipse vix tenuem dies</p>
    <p>Rimetur aditum. Flau. Coniugem Adriani quoque</p>
    <p>Arces ab antro? Titian. Foemina leuis est dolus:</p>
    <p>Admitte, tamen &amp; lumine intento vigil</p>
    <p>Speculare, ne quod praestet auxilium viro.</p>
    <p><hi rendition="simple:bold"><note>
      <p><hi rendition="simple:italic">In margine</hi> Exultare ab
      hominibus veritatem, &amp; in eius locum falsitatem aliásque morum
      pestes admitti conqueritur.</p>
    </note>CHORVS.</hi></p>
    <p>MAgni propago Patris, honoribus</p>
    <p>Intaminatis candida veritas,</p>
    <p>O quàm peregrino laboras</p>
    <p>Diua solo, melioris haeres!</p>
    <p>Te purpuratis peruia simiis</p>
    <p>Regum aula ridet: te sacer infulâ</p>
    <p>Prodit Sacerdos: te loquentem</p>
    <p>Sanctiùs Ausonii Senatûs</p>
    <p>Odêre Patres. Quo semel exulas</p>
    <p>Contempta regno, Perfidia impios</p>
    <p>≤page=73≥ Celans recessus, falsitásque,</p>
    <p>Fraúsque subit, pauidásque ducens</p>
    <p>Error tenebras: omnipatentibus</p>
    <p>Venenum adulans auribus ingerit,</p>
    <p>Gratúsque quâ laedit ruinâ</p>
    <p>Visceribus furit occupatis.</p>
    <p>Tales dolosâ rupe Pelorias</p>
    <p>Puella nautae non bene credulo</p>
    <p>Stillauit artes, &amp; volantis</p>
    <p>Veláque, remigiúmque cantu</p>
    <p>Fixit carinae: risit inhospitis</p>
    <p>Deprehensa puppis vorticibus, dabat</p>
    <p>Mortem voluptas, &amp; volentum</p>
    <p>Blanda lues populabat artus.</p>
    <p>Non omnia ibunt secla nigrantibus</p>
    <p>Corrupta fusis: sed vitia interim</p>
    <p>Placent rudimento, grauémque</p>
    <p>Prima leuat nouitas laborem:</p>
    <p>Experta languent; dat satias modum.</p>
    <p>Virtus perennat sola, boni fames</p>
    <p>Augetur vsu, séque turpis</p>
    <p>Impatiens senii propagat.</p>
    <p>Cum tela lucis per liquidum aëra</p>
    <p>Recente Phoebus fudit anhelitu,</p>
    <p>Primóque non puros calore</p>
    <p>Elicuit pelago vapores.</p>
    <p>Vides vt atrâ nube tyrannidem</p>
    <p>Coelo minantur? Stat Deus altior,</p>
    <p>Viámque rimatus diei</p>
    <p>Diuidit hinc tenebras, &amp; illinc.</p>
    <p>Tandem recepto pulcrior aethere</p>
    <p>Mundo auspicatam Caesariem explicat:</p>
    <p>Currúque iam victor, sereno</p>
    <p>≤page=74≥ Per solitos equitat meatus:</p>
    <p>Talis cupitum restitues iubar</p>
    <p>Alumna virgo temporis, &amp; iugum</p>
    <p>Olim triumphatae sequentur</p>
    <p>Horribiles scelerum cateruae.</p>
  </div>
  <div type="level2" xml:id="actvs-qvartvs.">
    <head>28. <note>
      <p><hi rendition="simple:italic">In margine</hi> Lege latâ ne
      foeminae vlli aditus in carcerem pateret ornatum virile induit
      Natalia, tum vt Flauium à quo iam ad nuptias quęrebatur, eludat,
      tum vt ad Adrianum ignota perueniat.</p>
    </note>ACTVS QVARTVS.</head>
    <p></p>
  </div>
  <div type="level2" xml:id="scena-prima.-3">
    <head>29. SCENA PRIMA.</head>
    <p>NATALIA, in virili habitu.</p>
    <p>ANIMOS viriles saepe foemineo stola</p>
    <p>Obtexit habitu: reddo depositum togae:</p>
    <p>Audax virilem foemina ornatum induo.</p>
    <p>Non clara virtus, non Deus sexum eligit,</p>
    <p>Quicunque fecit fortiter, Christo vir est.</p>
    <p>Nec maior aut securior forti latet</p>
    <p>Virtus abollâ: crinis effusi decor,</p>
    <p>Circumque picti syrma luxurians pepli,</p>
    <p>Et nebula collum linea infidè tegens,</p>
    <p>Niueum tribaccâ pectus eoâ tumens,</p>
    <p>Et ille mundi mundus illecebra, &amp; ferae</p>
    <p>Vox veneris anceps, quam malè ingenui locum</p>
    <p>Seruant honoris! pallet intutus pudor</p>
    <p>Viros tot inter, &amp; quid in vitâ, viros</p>
    <p>Non cogit inter esse? praedatum irruunt</p>
    <p>Quà non timentur, melleus linguae lepos</p>
    <p>Occultat hamum, virgini illusum est priùs</p>
    <p>≤page=75≥ Retecta quam fraus pateat. Inuasi dolum</p>
    <p>Hominésque cepi cauta quà potui capi.</p>
    <p>Haec vna me lux Flauio notam facit,</p>
    <p>In hoc mariti causa me alloquium impulit:</p>
    <p>In carcere ipso, (credat hoc quisquam?) in situ,</p>
    <p>In morte, viuo coniuge affectat meos</p>
    <p>Improbus amores, laudat absentem, obuiae</p>
    <p>Occurrit vltrò, blandiùs verba eliquans</p>
    <p>Salutat, haeret, ardet. O saencte integri</p>
    <p>Custos pudoris, si quid Adriani potest</p>
    <p>Vxor mereri; si qua te pietas mouet</p>
    <p>Pro te relictae; ne, per inuicti hactenus</p>
    <p>Ligni trophaeum, per triumphantem fidem,</p>
    <p>Ne patere vinci robur, &amp; coelo sacra</p>
    <p>In haec relabi membra: violaui caput,</p>
    <p>Flauúmque secui crinis intonsi decus,</p>
    <p>Ne rete stolidis tenderet: iam tu meum</p>
    <p>Caput esto Christe. Cycladas, armillas, peplos,</p>
    <p>Corymbum, inaures, lunulas, tricas meras</p>
    <p>Tandem abdicaui: Christe potiorem dabis</p>
    <p>Amate mundum. Mentior corpus viri,</p>
    <p>Seruata thalamis Christe perpetuùm tuis:</p>
    <p>Vtque Adriani spiritum praesens legam.</p>
    <p>Nec me recentis submouet legis metus,</p>
    <p>Ibo vxor, ibo mulier, &amp; si me pia</p>
    <p>Fraus in periclo deserit, mortis ream</p>
    <p>Iunget marito: &amp; ne quis immeritum putet</p>
    <p>Subire lethum, duplices necto dolos,</p>
    <p>Vt per volentem Flauium, ignaro specum</p>
    <p>Natalia intret Flauio, &amp; notos viro</p>
    <p>Vultus, Tribuno voce non fractâ tegam.</p>
    <p>Et ecce circùm limen obscurae domus</p>
    <p>Sollicitus errat. ---</p>
  </div>
  <div type="level2" xml:id="page76-40scena-secvnda.">
    <head>30. ≤page=76≥ <note>
      <p><hi rendition="simple:italic">In margine</hi> Natalia iam non
      ipsa Flavio lepidè os sublinit, &amp; eo pene cogente in carcerem
      intrat.</p>
    </note>SCENA SECVNDA.</head>
    <p>NATALIA. FLAVIVS.</p>
    <p>--- QVISQVIS es, coelo auspice</p>
    <p>Occurris; isto carcere Adrianus iacet?</p>
    <p>Flau. Quis, &amp; vnde poscis? Natal. Coniugi eunuchus comes:</p>
    <p>Huc missus adsum, si vel alloquio licet</p>
    <p>Recreare Dominum, quando foemineam procul</p>
    <p>Exesse curam Caesar iratus iubet.</p>
    <p>Flau. O te beatum, fata quem tali obsequi</p>
    <p>Voluére Dominae. Legis edictum nouae</p>
    <p>Quâ mente cepit? Natal. Iura naturae sibi</p>
    <p>Negata queritur, Caesarem exceptum dolis,</p>
    <p>Plenâ Tribuni voce perfidiam increpat:</p>
    <p>Amoris hostem clamat, &amp; sterbilis toro</p>
    <p>Dignum Leaenae sancta qui taedae vetet</p>
    <p>Foedera iugalis: in maritarum choro,</p>
    <p>Inter quasillos virginum, immanis sonat</p>
    <p>Nomen Tribuni, Veneris iratae iocum</p>
    <p>Faciunt puellae. Flau. Funditus perii miser.</p>
    <p>Natal. Túne es Tribunus ille? Flau. Sexcentos loues</p>
    <p>Et mille diuos eligam offensos magis</p>
    <p>Nataliâ vnâ. non capit frenos dolor,</p>
    <p>Ibo &amp; recentis exequar facti ordinem.</p>
    <p>Decepta credet Flauio. Natal. Frustrà iueris,</p>
    <p>Vidi migrantem laribus, &amp; saeuo minas</p>
    <p>Murmure frementem. Flau. Mene inauditum reis</p>
    <p>≤page=77≥ Iniqua iunget? quid si &amp; edicto truci.</p>
    <p>Dedit ipsa causam? sceleris euentum sui</p>
    <p>Refundet in me? Natal. Si patrocinium petis</p>
    <p>Tibi adero crimen explica, Nataliae</p>
    <p>Dictum putato. Flau. Forma cui similem facit;</p>
    <p>Si mitra crines, si pedes tegeret cyclas,</p>
    <p>Natalia esses ipsa. Natal. Iudicium probo,</p>
    <p>Sed occuparunt plurimi, vt quisque aspicit.</p>
    <p>Flau. Vbi Adriano valida lictorum manus</p>
    <p>Lignísque, fustibúsque difregit latus,</p>
    <p>Iterum ad catenas ferre seminecem institi,</p>
    <p>Iussúsque ahenâ carcerem obduxi serâ,</p>
    <p>Ne quis mali solamen afflictis daret.</p>
    <p>Aditum impetraui coniugi: irrata audiat.</p>
    <p>Dicam furenti, gratiam hanc debet mihi,</p>
    <p>Scit Consul, &amp; qui Consulem sequitur gradu</p>
    <p>Gallus propinquo: venit ingenti choro</p>
    <p>Comitata matrum. Fateor attonitus steti,</p>
    <p>Numerúsque, personaeque secretum haud dabant.</p>
    <p>Tandem periclo mortis addixi caput</p>
    <p>Nataliae ergo. Quà patent valuae, loquax</p>
    <p>Ingreditur agmen, perque cellarum abdita</p>
    <p>Sese refundit. Tale vimineis ruit</p>
    <p>Examen antris, &amp; susurranti thymum</p>
    <p>Bombo salutat, illa clementi manu</p>
    <p>Diducit oras vulnerum; haec tabum vlceris</p>
    <p>Exsugere audet: illa manantem stolâ</p>
    <p>Tergére saniem gaudet: haec lectos sinu</p>
    <p>Vermes recondit, rore turgentem putes</p>
    <p>Baccam ipso in Indo radere. Aequales suprà</p>
    <p>≤page=78≥ Socia Adriani feruet: &amp; quamquam omnibus</p>
    <p>Impendit animum, totus exsangui labor</p>
    <p>Manet in marito, viscerum effusas legit</p>
    <p>Cohibétque partes, vulnera humenti rigat</p>
    <p>Oleo, alligátque: vincula, &amp; ferri leuat</p>
    <p>Immane pondus: quicquid exsequitur decet.</p>
    <p>Non hâc Machaon arte, non Phoebo satus</p>
    <p>Affecta tractet membra: quod tetigit manu,</p>
    <p>Conglutinatur vulnus, &amp; plagis amor</p>
    <p>Facit medelam: deinde cum laeui cibos</p>
    <p>Infert in ora pollice, &amp; fundit merum,</p>
    <p>O nectar! aut cùm sustinet dextr6a caput,</p>
    <p>Collúmque mulcet, cúmque in amplexus cadit,</p>
    <p>O basia! Natal. Illâ coniuge Adrianus tibi</p>
    <p>Felix videtur? Flauius. Capere quae potuit Jouem,</p>
    <p>Iunone spretâ, namque perpetui toro</p>
    <p>Digna erat amoris praecoce Adrianus fidem</p>
    <p>Aetate dirimit. Natal. Nomen Adriani excidat,</p>
    <p>Thalamos relictae melior affectat procus.</p>
    <p>Flau. Quis ille? Natal. Genere, gloria, &amp; formâ inclytus,</p>
    <p>Opúmque diues. Flau. Caesari inuidiam parat</p>
    <p>Hoc quisquis ambit, Natal. Caesaris sortem suprà</p>
    <p>Euectus, illum timeat? Flau. Herculium manet,</p>
    <p>Iouiumne? Natal. Disces, fata si rapiunt virum.</p>
    <p>Sed cur vetabas coniugum extrema oscula</p>
    <p>Delator importunus? Flau. Hoc vasto caput</p>
    <p>Tellus hiatu sorbeat, si me audiit</p>
    <p>≤page=79≥ Consul loquentem. Vile Custodum genus</p>
    <p>His aucupatur gratiam, &amp; crebris ferit</p>
    <p>Proceres querelis, visa non visa aggerat;</p>
    <p>Hinc illa legis fata muliebri negant</p>
    <p>Aditum cohorti. Natal. Si quis est precibus locus,</p>
    <p>Donisue, iam nunc maximè admitti ad virum</p>
    <p>Natalia rogat. Flau. Non si achaemenias opes,</p>
    <p>Non si in penates diuitem immittat Tagum,</p>
    <p>A me impetrarit, Sola venisset, pius</p>
    <p>Tutò esse potui. Natal. Sola, per tenebras, caput</p>
    <p>Centone tecta, veniet. Flau. Excludam, ratum est.</p>
    <p>Natal. Sunt multa, queis te si fidem hanc reddis, beet.</p>
    <p>Flau. Fidem imperanti praesto. Natal. Pietati dabis,</p>
    <p>Amat maritum. Flau. Mene vt alienum oderit,</p>
    <p>Moríque cogat?. Natal. Quod times praesto malum,</p>
    <p>Jdem erit perîclum méque, &amp; illam admittêre.</p>
    <p>Flau. Rogare parce, gratiam introitûs tui</p>
    <p>Nataliae omnem facio. Natal. Sat rigidè quidem</p>
    <p>Sed tempus aderit, pauca cùm doleas, meâ</p>
    <p>Voluisse causâ. Flau. Semiuir forti vtilem</p>
    <p>Nauare opellam turgidus speres viro?</p>
    <p>Natal. Dolebis inquam, meliùs ignotos habe.</p>
    <p>≤page=80≥ Flau. Certùm ire porrò, an stare? quid dubium
    tenes?</p>
    <p>Comitare tu intrò: caetera obseruet cohors</p>
    <p>Cui claustra pateant, si quis immittat pedem</p>
    <p>Iterum mouebo, capite supplicium exigam.</p>
  </div>
  <div type="level2" xml:id="scena-tertia.-1">
    <head>31. <note>
      <p><hi rendition="simple:italic">In margine</hi> Dolet Tribunus se
      in offensionem Nataliae incurrisse cuius nuptias iam animo spéque
      praecipiebat.</p>
    </note>SCENA TERTIA.</head>
    <p>FLAVIVS.</p>
    <p>QVI saxo amorem Thespium, aut rigido extudit</p>
    <p>Faber metallo, mole tardauit Deum</p>
    <p>Fragilem &amp; volucrem: penna mutantem huc &amp; huc</p>
    <p>Fluxu reciproco portat; apprensum putat?</p>
    <p>Digitos inanes ludit: illustri vides</p>
    <p>Splendore cinctum? frangitur quà plus nitet.</p>
    <p>Reuocare sparsa fragmina, incertus labor</p>
    <p>Nec membra membris artifex vnquam manus</p>
    <p>Sic alligarit quin per ingratas hiet</p>
    <p>Fractura rimas. Animus ardescit, vitro</p>
    <p>Duxisse amorem vitreâ instabilis Deus</p>
    <p>Volabit alâ; stringere aggrediar manu</p>
    <p>Manum refractus fallet, &amp; adacto volam</p>
    <p>Penetrabit ictu. Vitreos plagae appetens</p>
    <p>Lunabit arcus, cúmque fatiferum ossibus</p>
    <p>Indiderit ignem, tela rumpentur feri</p>
    <p>Medullâ in imâ. Stabit aligero comes</p>
    <p>Fortuna puero diuitem ostentans penum</p>
    <p>Cornu capacis. Caecitas vtri minor,</p>
    <p>Leuitásque diuo? spernit immeritos vter,</p>
    <p>≤page=81≥ Volat ad merentes? nempe non formae honum</p>
    <p>Sed sortis amor est. Parte iam magnâ sui</p>
    <p>Mortem Adrianus hausit, &amp; totum optima</p>
    <p>Rapit maritum coniugi; expertem tori</p>
    <p>Sobolisque linquit. Ergo primaeuo vigens</p>
    <p>Natalia aeui flore, quam Veneri aureae</p>
    <p>Fecit venustas supparem, at mentis vigor</p>
    <p>Aequat Mineruae, vidua, deserta, anxia,</p>
    <p>Casti tumoris nescia aeternum gemet?</p>
    <p>Furias mariti soluet, &amp; culpam innocens?</p>
    <p>Reparare thalamos equidem, &amp; incerti vagos</p>
    <p>Aestus parabam pectoris nunquam irritâ</p>
    <p>Stabilire taedâ; fateor Adriano minor,</p>
    <p>At non pudendus. Et mihi est clarum genus</p>
    <p>Nec dextra bello futilis: formam quoque</p>
    <p>Dedit alma Cypris: stare plebeio gradu</p>
    <p>Et fata vatum, &amp; stella natalis vetant.</p>
    <p>Quid plura? coepi amare, &amp; obsequium mihi</p>
    <p>Benè grata debet. Sensit ambita, &amp; bono</p>
    <p>Respondit oculo: qualis os plenum exerit</p>
    <p>Aduersa fratri Delia, &amp; nubes face</p>
    <p>Rumpit serenâ. Sed quis heu! rutilum notus</p>
    <p>Obduxit astrum? quis mihi eripuit diem?</p>
    <p>Nimis inquietam de maritali sinu</p>
    <p>Abigi imperaui Caesar: id factum meo</p>
    <p>Credit relatu, praemia officii miser</p>
    <p>Et tot salutes perdidi: in partes amor</p>
    <p>Desiliit &amp; quis posse reparari autumet?</p>
    <p>Saltem Adriani vita dum corpus reget</p>
    <p>Non erit amari facilis: atque illud placet</p>
    <p>Quod semiuiuo inhaeret, &amp; spirat fides</p>
    <p>Vel morte in ipsâ pertinax: quantò aequiùs</p>
    <p>Stabit perennis nacta connubio virum</p>
    <p>≤page=82≥ Diuturniorem? Cuius impulsu strepit</p>
    <p>Cardo palatiî? Caesaris prodit cohors.</p>
  </div>
  <div type="level2" xml:id="scena-qvarta.-2">
    <head>32. <note>
      <p><hi rendition="simple:italic">In margine</hi> Certior factus
      Caesar de ignoti alicuius in carcerem ingressu, grauiter increpito
      tribuno, sibi hominem sisti imperat.</p>
    </note>SCENA QVARTA.</head>
    <p>GALERIVS. FLAVIVS.</p>
    <p>ITA non rebellat Christus, &amp; iustam imperî</p>
    <p>Legem capessit subditus? rapite ocyus,</p>
    <p>Eruite tenebris, fata violantem mea</p>
    <p>Iuuat intueri. Perfidos etiam greges</p>
    <p>Tribunus auget, capitis &amp; custos sacri</p>
    <p>In me furentes armat? est aliquid super</p>
    <p>Iudaea quo me consilî expertem trahat</p>
    <p>Religio? me ipse metuo, nam circùm latus</p>
    <p>Milite &amp; amico spoliat. Infande huc ades.</p>
    <p>Te video perduellis? hunc aditum tua</p>
    <p>Proditio reperit? si quid in dominos paras,</p>
    <p>Sumus hàc petendi? Flau. Dubius infidum tibi</p>
    <p>Rumor Galeri nunciat, an implet tuas</p>
    <p>Delator aure? vita quam vixi, tua est:</p>
    <p>Nec sic piget vixisse, nec mortem abnuo</p>
    <p>A te imperatam. Cuncta cernentem Iouis</p>
    <p>Sed testor oculum, si quid est factum improbè</p>
    <p>Dictúmne, capiti Caesar, &amp; generi meo.</p>
    <p>Galer. Quis ille sontis claustra penetrauit domus?</p>
    <p>Quis carceres irrupit, vt dulci impios</p>
    <p>Soletur ore? Flau. Nemo violentos tulit</p>
    <p>In adyta gressus, sic mihi faueat polus,</p>
    <p>Túque alme Caesar, nullus irrupit domum.</p>
    <p>≤page=83≥ Galer. Ignaue, non si mille glomerentur neces,</p>
    <p>Oculósque stringat chalybis horrificus nitor</p>
    <p>Conuellere ausis legem, &amp; augustae vltima</p>
    <p>Effata vocis: tunc gratuitò malus</p>
    <p>Terrore nullo adactus, in mentis meae</p>
    <p>Decreta pecces? Flau. Nulla fraus iussum abrogat,</p>
    <p>Vis nulla legem; non vir immissus domum</p>
    <p>Non foemina introgressa. Galer. Verborum dolos</p>
    <p>Si nectis, ego te rupe praecipitem dabo,</p>
    <p>Thebana qualem morte nobilitat lues.</p>
    <p>Flauius. Aegnima si te fallit, aedipodem tenes.</p>
  </div>
  <div type="level2" xml:id="scena-qvinta.-1">
    <head>33. <note>
      <p><hi rendition="simple:italic">In margine</hi> Caesarem Nataliae
      placat Natalia, &amp; ab eodem mortis sententiam in Adrianum
      impetrat.</p>
    </note>SCENA QVINTA.</head>
    <p>GALERIVS. NATALIA.</p>
    <p>TVNE ille legum qui per obstantes moras</p>
    <p>Irrumpis audax claustra? qui Regum minas,</p>
    <p>Amentiae, fraudísque materiam facis:</p>
    <p>Vbi spem salutis Caesare offenso locas?</p>
    <p>Etiamne vitae taedet, &amp; properum mori</p>
    <p>Furore redimis? quisquis, aut vnde aduenis,</p>
    <p>Dispone mortem. Natal. Iustus exstimulat dolor,</p>
    <p>Peccasse fateor, mente sed factum bona.</p>
    <p>Ego Adriani coniugem assector comes,</p>
    <p>Fato parentum seruus, alloquio &amp; sinu</p>
    <p>Exclusa domini, legis augustae sonum</p>
    <p>≤page=84≥ Attonita, pauida excepit, &amp; frustrà pia</p>
    <p>Oculos imbres soluit. Heu fata aspera</p>
    <p>Meam Adrianus viuat, aut moriar prior!</p>
    <p>Vni superstes coniugi, praeda omnium</p>
    <p>Quo timida mulier ibo? nec charum licet</p>
    <p>Abluere lymphâ corpus, aut summum datur</p>
    <p>Transfundere in me Spiritum. Hinc probra aggerat</p>
    <p>In te, in Tribunum, in Consulem. Quod sic vomit</p>
    <p>Amor est. At astra quando, superósque increpat,</p>
    <p>Quid dixit, aut quid tacuit? ô laruae Deûm:</p>
    <p>O muta templis saxa, cur fulmen riget</p>
    <p>Si quid potestis: spreti, &amp; illusi diu</p>
    <p>Feritate legum statis: Augusti sinant,</p>
    <p>Irae recondant spicula, &amp; crudas neces,</p>
    <p>Coelo excidetis. Iuppiter ficulnee,</p>
    <p>Diana aprorum, Phoebe serpentum metus,</p>
    <p>Tremenda saxis Pallas, &amp; Mauors feris</p>
    <p>Quis vos Typhoeum mille pugnantem toris,</p>
    <p>Gyges, briareos montibus vulsis graues</p>
    <p>Domuisse narrat? vile Christiadum genus</p>
    <p>Lacerata secta, virgines, pueri, Deis</p>
    <p>Minantur, &amp; timentur, ô coeli probrum!</p>
    <p>O male parati conscium regni Jouem!</p>
    <p>Miserans querentem talia, eluso impuli</p>
    <p>Custode, fateor, carceris forti dolo</p>
    <p>Penetrare limen; sed tuae legis metu</p>
    <p>Non ipsa veniat, moneo; submittat virum</p>
    <p>Notum Adriano: sancta quod pietas velit</p>
    <p>Non impediri legibus; gratum fore</p>
    <p>Quod nunquàm amatum deserat: me me offero</p>
    <p>≤page=85≥ Qui tot periclis vile subiiciam caput.</p>
    <p>Et nunc paratum pectus ad mortem gero,</p>
    <p>Fateórque crimen, iussus intraui specum.</p>
    <p>Non vlla mihi vis, Caesar, effregit fores,</p>
    <p>Subii volente Flauio, extremam tuli</p>
    <p>Domino salutem. Galer. Nostra clementi vigent</p>
    <p>Imperia sceptro, pone foemineos metus:</p>
    <p>Quod ausus in me es parco, nec Nataliae</p>
    <p>Condemno amores, poena nec legi addita est</p>
    <p>Illius ergò, visus est coniux, ope</p>
    <p>Indignus vllâ. Iamne phryx plagis sapit?</p>
    <p>Natal. Animus dolori pugnat, &amp; fractos vigor</p>
    <p>Sustentat artus peruicax latios Deûm</p>
    <p>Odisse cultus, quando me fari iubes</p>
    <p>Audebo Caesar, Domina si dictum improbat,</p>
    <p>Seque viduari, coniugem tolli dolet,</p>
    <p>Plus principi debemus, &amp; Domino imperî.</p>
    <p>Quod pertinacis pectus hâc frangi manu</p>
    <p>Putas Galeri, falleris, morbo ferox</p>
    <p>Medela cedit: maximè in superos furit</p>
    <p>Cùm plus vetatur; qualis effractâ crepat</p>
    <p>Fornace clausus Mulciber, séque explicat</p>
    <p>Per inane victor: odia per lacerum vomit</p>
    <p>Talis cadauer, quotque carnificis manu</p>
    <p>Patuêre plagae, tot propra in statuas Deûm</p>
    <p>Eructat ardens, séque sic Christo probat.</p>
    <p>Quid plura? desperatus, &amp; vitam trahens</p>
    <p>Suspirat in te Caesar, &amp; mortem rogat.</p>
    <p>Galer. Mortem execrando dabimus, &amp; quod non rogat</p>
    <p>Longam, asperam, insolentem. Age incudi indito,</p>
    <p>≤page=86≥ Manus, pedésque ferreo vecte atterat</p>
    <p>Rumpátque validus carnifex, animam expuat</p>
    <p>Inter dolores. Poena par dudum nocens</p>
    <p>Populetur agmen. Summe Regnator Deûm</p>
    <p>Qui simul amicos foedere aeterno alligas,</p>
    <p>Tibi sum cruentus, causa me cogit tua</p>
    <p>Furere in amicos; haec tibi hecatombe cadit.</p>
    <p>Opima non si colla submittant greges,</p>
    <p>Fumétque ruris toto Panchaei seges,</p>
    <p>Meliùs litaro. Ennuche, securam iube</p>
    <p>Nataliam esse; testor augustum caput,</p>
    <p>Opum nihil peribit; &amp; spero, tori</p>
    <p>Reparabo taedas, seruet hanc nobis fidem,</p>
    <p>Mille Adrianos faciet. Natal. O fractae ratis</p>
    <p>Portúsque, spésque sola, si famulam exigat</p>
    <p>Tibi nexa vitam, mille si cupiat tibi</p>
    <p>Profundere animas, viuere ingratam tamen</p>
    <p>Caesarea pietas coget. Hoc etiam precor</p>
    <p>Adnecte donis, certus vt triste afferam</p>
    <p>Solamen orbae, liceat Adriani vltimum</p>
    <p>Morari agonem. Galer. Si lubet morere insimul,</p>
    <p>Tua esto, Consul, cura, lege actum volo.</p>
    <p><hi rendition="simple:bold"><note>
      <p><hi rendition="simple:italic">In margine</hi> Occasione
      Nataliae in illustrium foeminarum virtutes excurrit.</p>
    </note>CHORVS.</hi></p>
    <p>QVID par habuit foemina fortis?</p>
    <p>Quid pretioso natura sinu</p>
    <p>Sanctâ meliùs fudit in auras?</p>
    <p>Illa pudicam seruare domum,</p>
    <p>Et Palladias docta per artes</p>
    <p>Ducere tenui pollice lanam,</p>
    <p>Famâ celebris, formâ ignota.</p>
    <p>≤page=87≥ Circùm dulces vbera nati,</p>
    <p>Castae veneris praemia, pendent.</p>
    <p>Et virtutem sub lacte trahunt:</p>
    <p>Qualis riuus gramina tinguens</p>
    <p>Haurit patrio fonte saporem.</p>
    <p>Illa arcani sapiens custos</p>
    <p>Domini in dubiis sedula rebus</p>
    <p>Quas non animo versare vias,</p>
    <p>Quid non lacrymis superare potens?</p>
    <p>Vtramque pati bona fortunam,</p>
    <p>Et concordi comes ire toro.</p>
    <p>Sic quae rigido marmore sculptum</p>
    <p>Intulit astris Domini nomen,</p>
    <p>Viuâ cineres condidit vrnâ.</p>
    <p>Quaeque Emathiis animosa virum</p>
    <p>Perdidit aruis, plusquam socios</p>
    <p>Ebibit ignes non vetita mori.</p>
    <p>Et quae pectus non dolituro</p>
    <p>Saucia ferro, Paetum docuit</p>
    <p>Optare necem. Quaeque maritum</p>
    <p>Obuia fatis morte redemit.</p>
    <p>Ausa &amp; mulier saepe virilem</p>
    <p>Cohibere fugam: saepe emotas</p>
    <p>Reddere pauido pectore vires.</p>
    <p>Cruenta viros strauerat agris</p>
    <p>Sparta, sed Argis repperit hostem,</p>
    <p>Et foemineis cincta maniplis</p>
    <p>Quae ludenti cecinit plectro</p>
    <p>Telesilla, manu praelia fecit.</p>
    <p>Dedit &amp; Tyriis iura colonis</p>
    <p>Galla virago.</p>
    <p>Stabat in armis gens Dite sata,</p>
    <p>In sua versis certa perire</p>
    <p>≤page=88≥ Viscera telis. Jamque Odrysiam</p>
    <p>Mauors auidus monerat hastam,</p>
    <p>Quâque ille viros, quâque ille feras</p>
    <p>Territat vrbes: iam sanguineam</p>
    <p>Bellona facem phlegetontaeis</p>
    <p>Animarat aquis: ibat diuam</p>
    <p>Comitata trucem turba malorum:</p>
    <p>Ira hostili sanguine pasta,</p>
    <p>Et laeta suis vltio damnis,</p>
    <p>Proprióque dolor grauis auctori,</p>
    <p>Luctus &amp; atrae mortis imago.</p>
    <p>Ruit in medios agmen inerme,</p>
    <p>Et blanditiis formâque potens.</p>
    <p>Vos state patres, vos state viri</p>
    <p>Clamat &amp; acres cohibete minas:</p>
    <p>Consanguineos iure tumultus</p>
    <p>Sedare iuitat, non fraternâ</p>
    <p>Haurire manu viscera crudâ.</p>
    <p>Aut si furor est stringere ferrum,</p>
    <p>Per dispositas saeuite moras,</p>
    <p>Per mactatas ite puellas:</p>
    <p>Et habent matrum membra cruorem.</p>
    <p>Dixit; at ollis cecidêre minae,</p>
    <p>Et cognati sanguinis ardor:</p>
    <p>Tunc desertas lege vnanimi</p>
    <p>Petiêre lares, in foemineum</p>
    <p>Foedus ituri.</p>
    <p>Sed quis dignam te laude canat</p>
    <p>Thalami consors fida Adriani?</p>
    <p>Tu ferales penetrare domos,</p>
    <p>Et per densos vigilum cuneos</p>
    <p>Ausa in medias ire catenas,</p>
    <p>Per tot mortes secura tui.</p>
    <p>≤page=89≥ Tu Caesariem verticis olim</p>
    <p>Decus intacti potis immiti</p>
    <p>Sternere cultro: tu syrma stolae</p>
    <p>Mutare togâ: déque nitenti</p>
    <p>Ditem collo gemmam eripere</p>
    <p>Fortis, &amp; omnem spernere mundum</p>
    <p>Mentita virum. Sed falsa loquor:</p>
    <p>Cùm Caesaries flueret niueos</p>
    <p>Flaua per armos: cùm crepitaret</p>
    <p>Aure sub vnâ pretium fundi;</p>
    <p>Tunc foemineum mentita genus</p>
    <p>Laxata virum stola celabat.</p>
    <p>Sexum virtus, non forma facit.</p>
    <p>At ecce hiatu carcer obliquo patet,</p>
    <p>Vbi Adrianum multa seminecem manus</p>
    <p>Circunstat: oculos huc &amp; huc coniux rotat</p>
    <p>Sollicita: luctum Consul interiùs coquit.</p>
  </div>
  <div type="level2" xml:id="actvs-qvintvs.">
    <head>35. <note>
      <p><hi rendition="simple:italic">In margine</hi> Adrianum vltimò
      sed frustra tentatum, occidi tandem iubet Consul, agítque apud cum
      Natalia vt primus omnium crucietur.</p>
    </note>ACTVS QVINTVS.</head>
    <p></p>
  </div>
  <div type="level2" xml:id="scena-prima.-4">
    <head>36. SCENA PRIMA.</head>
    <p>TITIANVS. ADRIANVS. NATALIA.</p>
    <p>SERVM est monere quando iam rerum status</p>
    <p>Certam in ruinam pendet. Ante equidem institi</p>
    <p>Vt prouideres, nec tuus placuit rigor</p>
    <p>Plus dandum amicis fuerat. Et memet tamen</p>
    <p>≤page=90≥ Incuso, posse fata speraui Deûm</p>
    <p>Rogando flecti; parca ineluctabilis</p>
    <p>Huc te coëgit; vincula, &amp; fustes, Iouis</p>
    <p>Fato dedisti, caetera arbitrium sequi</p>
    <p>Tuum iubentur: vita si cordi est, potes</p>
    <p>Vitare mortem: si mori placitum est licet;</p>
    <p>Nec astra iam te, sed tuum perdit scelus.</p>
    <p>Et cur recuses viuere? attritos malo</p>
    <p><note>
      <p><hi rendition="simple:italic">In margine</hi> Maecenatis hi
      sunt versus. Debilem facito manu, | Debilem pede, coxâ: | Tuber
      adstrue gibberum, | Lubricos quate dentes. | Vita dum superest,
      bene est. | Hanc mihi vel acutam, | Si das, sustineo crucem.</p>
    </note>Causaris artus? languidum ruptâ fluat</p>
    <p>Compage corpus, solue nodosos pedum,</p>
    <p>Manuúmque nexus, tuber in foedum exeant</p>
    <p>Pectúsque, scapulaeque, impiam inuade in crucem,</p>
    <p>Animámque tot tormenta tracturam trahe,</p>
    <p>Summam bonorum vitae si superest, tenes.</p>
    <p>Adrian. O fidei alumne, &amp;, ni Deûm cultus vetet,</p>
    <p>O flos bonorum, quam mihi prestas, mihi</p>
    <p>Permitte curam, vana quod poscis, dolet,</p>
    <p>Quod iniqua, quod sacrilega, quae mihimet negem.</p>
    <p>Huc duxi agonem fortiter, metâ velis</p>
    <p>Naufragium in ipsâ facere? dissuadet dolor</p>
    <p>Et corpus exantlatum, &amp; effusus Deo,</p>
    <p>Christóque sanguis. Si me amas, his abstine</p>
    <p>Titiane, dae breue otium cadaueri</p>
    <p>Vt pacificè animam exuat, Consul vale.</p>
    <p>Titian. Non te tuorum miseret, aut miseret tui</p>
    <p>Adriane? sic nos linquis, &amp; vegetae secas</p>
    <p>Florem iuuentae? hoc illud Augusti refers</p>
    <p>Donum fauoris? gloria hoc culmen tenes</p>
    <p>≤page=91≥ Positus honorum in limine? immanem colis</p>
    <p>Deum Adriane morte qui pensat fidem.</p>
    <p>Quem toruà spectas? Ora cur flectis retro?</p>
    <p>Iterum, iterúmque moneo, vel tu te aspice</p>
    <p>Aut fida amicos pectora, aut Nataliae</p>
    <p>Vixdum maritae dulcis Hymenaei faces.</p>
    <p>Silet. Adriane Consul appellat tuus,</p>
    <p>Vitam reporto, viuere Augusti sinunt,</p>
    <p>Vel Christianum. Vertice obstipo riget.</p>
    <p>Adest quod optas, lictor ad mortem vocat.</p>
    <p>Arridet oculis stolidus. In mortem rue</p>
    <p>Si furere pergis, quid diu insanum moror?</p>
    <p>Natal. Viden vt propinquâ morte luctantem trahit</p>
    <p>Infanus animam? quando violauit Deos</p>
    <p>Fac poena mors sit: caede naturam occupa</p>
    <p>Tonantis vltor. legibus vitam dabit:</p>
    <p>Hoc est honori, posteris, famae mori.</p>
    <p>Sub vecte rigido primus infelix gemat,</p>
    <p>Caetera sequetur turba. Titian. Non frustrà mones.</p>
    <p>Huc triste vectis pondus incudi additum</p>
    <p>Deuehe satelles, caedem ab Adriano inchoa.</p>
    <p>Eadem nocentes poena dein reliquos voret.</p>
    <p>At vos, in vrbe media quae fornax hiat,</p>
    <p>Animate flammâ, funerum hoc illis erit</p>
    <p>In honore bustum, quáque plus spirant Noti</p>
    <p>Iactate cineres. Turba Galilaei gregis</p>
    <p>Eat, &amp; Deos perosa damnatos colat.</p>
  </div>
  <div type="level2" xml:id="page92-47scena-secvnda.">
    <head>37. ≤page=92≥ <note>
      <p><hi rendition="simple:italic">In margine</hi> Natalia dudum
      virago, nunc vir animo magis quàm veste Adrianum ad Martyrium
      incitat, &amp; in vltimo agone ipsa ad tormentorum tolerantiam
      adiuuat.</p>
    </note>SCENA SECVNDA.</head>
    <p>NATALIA. ADRIANVS.</p>
    <p>HVC frater oculos liberè, soli sumus.</p>
    <p>Nunc nunc minacis gurgitem emensus freti</p>
    <p>Syrtésque, scopulósque, atque ridentis malè</p>
    <p>Pelagi serenum, post triumphatas trucis</p>
    <p>Aquilonis animas, post tot inferni manus</p>
    <p>Piratae abactas fortiter saluâ tenes</p>
    <p>Portum carinâ; Macte, iacienda anchora,</p>
    <p>Prensanda coeli statio, ne rabies sali</p>
    <p>Iterum reflante sorbeat cauro ratem.</p>
    <p>Adrianus. Nil est timendum, dentis inuicti haereo</p>
    <p>Fundatus vnco. Quicquid est Erebi asperum,</p>
    <p>Totos furoris impetus in me imprimat,</p>
    <p>Superare ditem morte non facili iuuat.</p>
    <p>Natal. Animosa frater verba, sed scopulum caue;</p>
    <p>Styge prouocatâ typhus irrepit leuis,</p>
    <p>Et homine maior animus, &amp; fidens sibi.</p>
    <p>Qui sis, &amp; vnde cogita: non tu potes,</p>
    <p>Quod posse numen fecit infusum tibi.</p>
    <p>Adrian. Quàm dulce, Christo viuere, affligi, mori!</p>
    <p>Natal. Christus supremum tramitem vitae terens</p>
    <p>Coelum inter &amp; nos medius, offensi patris</p>
    <p>Excepit iram totus, &amp; iussos polo</p>
    <p>Hausit dolores? fluxit infusus liquor</p>
    <p>≤page=93≥ A capite in artus; sacra Martyrio cohors</p>
    <p>Tormenta calice de propinato ebibit,</p>
    <p>Iam non amara. Sic vbi occultas latex</p>
    <p>Terrae medullas subiit, &amp; tacito agmine</p>
    <p>Venas Metalli strinxit, irriguâ capit</p>
    <p>Saporem arenâ, dein salutari exerit</p>
    <p>Se fonte percolatus, &amp; pestes fugat</p>
    <p>Mortalis aeui: non secus Christi replent</p>
    <p>Venas acerba turminum, vt suauis liquor</p>
    <p>Meet in nepotes. quanta prô pietas Dei</p>
    <p>Adriane! dirum quicquid horribile, asperum,</p>
    <p>Propinat orcus, primus exhausit merum:</p>
    <p>Nos delicati spineum amplexi caput</p>
    <p>Rosarum amoena legimus: &amp; tanto piget</p>
    <p>Vitam parenti reddere? &amp; carum putas</p>
    <p>Hoc pretio Olympum? Adrian. Cor dolet, circum nigror</p>
    <p>Oberrat oculos, morior. Natal. Eia animam tene,</p>
    <p>Mox lictor aderit, Martyri standum in gradu est,</p>
    <p>Vel morte in ipsâ: laureae tempus venit,</p>
    <p>Caue occuparis. Cùm Deus lacero crucem</p>
    <p>Corpore tenebat, artuum pondus graue</p>
    <p>Clauo imprimens vtrúmque penetranti pedem</p>
    <p>Infirmus, attritus, ferâ exhaustus siti:</p>
    <p>Cum sole rapto medius horrendâ dies</p>
    <p>In nocte periit, &amp; truci silentio</p>
    <p>Pauefacta tellus timuit aeternum chaos.</p>
    <p>Quam fortis inter illa, quam dignus Deo</p>
    <p>Animus stetit, boníque diuini appetens</p>
    <p>Sustinuit artus, ante ne vellent mori</p>
    <p>Quam iussa sinerent patria, &amp; culpa modus</p>
    <p>≤page=94≥ Rigidè expiatae. Non sibi hanc poenam tulit</p>
    <p>Adriane, tibi, mihíque tam constans fuit.</p>
    <p>Age, eia, frater, euge, lictores viden’?</p>
    <p>Coelum propinquat, pectus in coelum euehe,</p>
    <p>O Christe. Adrian. Christo tu vicem potius soror</p>
    <p>Gratare nostram, morior. Natal. O magni patris</p>
    <p>Aequaeua soboles, Martyrum dux, &amp; vigor,</p>
    <p>Salutis ara, statio iactatae ratis:</p>
    <p>Quod vana stolidus, victimâ infami, Deûm</p>
    <p>Simulacra coluit, quod pios morti impiae</p>
    <p>Adrianus olim addixit insani cliens</p>
    <p>Eheu tyranni, poenitet, &amp; illis, reus</p>
    <p>Propria parentat morte. Quod cultu in tuo</p>
    <p>Vitam profundit Martyr, &amp; coeli fidem</p>
    <p>Cruore signat, quicquid est coelo tuum,</p>
    <p>Solóque, quicquid ipse formasti, tibi,</p>
    <p>Grates rependat, donec aethereum augeat</p>
    <p>Populum triumphans, gloriae testis tuae.</p>
    <p>Sint membra linguae, sanguis in voces eat,</p>
    <p>Totóque Christum corpore in poenis sonet.</p>
    <p>Rata vota feci, Christus ad coelum vocat,</p>
    <p>Placet ire frater? Adrian. In tuo amplexus placet.</p>
    <p>Natal. Quicquid superba, quicquid erraui loquax</p>
    <p>Ignosce Martyr, méque concilia Deo.</p>
    <p>Adrian. Natalia vale. Natal. Pars mei frater vale.</p>
    <p>Euolue crura fasciis, profer pedem,</p>
    <p>Ascende lentus, tibiam incudi applica.</p>
    <p>Oculos in astra frater, en medius poli</p>
    <p>≤page=95≥ Discedit orbis, alites circùm aduolant</p>
    <p>Auro &amp; coronis nobiles. Adrian. Eheu! Natal. Dolor</p>
    <p>Abscessit; actum est: macte. Nunc laeuo est opus</p>
    <p>Et hunc beatus promoue coelo gradum.</p>
    <p>Vtrumque Christus vulnere ostentat pari,</p>
    <p>Vterque puras solis exsuperat faces</p>
    <p>Splendore plagae. Quà sacer fluxit cruor,</p>
    <p>Omnia coruscant. Adrian. Christe! Natal. Momento gemis,</p>
    <p>Pretium perenne est. Euge. sed nimiùm diu</p>
    <p>Trahis Adriane spiritum: vsque adeo pati</p>
    <p>Moríue miserum est? anima quin tenui volat</p>
    <p>Resoluta vinclo? Nempe te vitae arbiter</p>
    <p>Vult paria cum aliis facere, quos dudum furor</p>
    <p>Stygius cruentat. Eia quam dextram osculor</p>
    <p>Sine resecari Martyr, hac palmam ocyus</p>
    <p>Victor prehendes. Christus hâc laetus manu</p>
    <p>Aeterna trahet in regna. Nil mancum est Deo,</p>
    <p>Nisi inchoatum si quis abrumpit bonum</p>
    <p>Extremo in actu. Adri. Ah! Natal. Frater ingemina Deum,</p>
    <p>Christum saluta. Fallor? exangui riget</p>
    <p>Pallore facies? frater appella Deum.</p>
    <p>Retroacta ceruix pondus insolitum trahit:</p>
    <p>Nataliam Adriane si spiras, vide.</p>
    <p>Abiit, peractum est, ore, nutu, oculis silet.</p>
    <p>Caedes ad alias lictor, Adrianum omnibus</p>
    <p>Vixisse referes. Offici pretium accipe,</p>
    <p>At tu vicissim sanguine illusas pio</p>
    <p>Vestes redona, quicquid Adriani nota</p>
    <p>Signauit, esse statuo non frustrà meum.</p>
  </div>
  <div type="level2" xml:id="page96-48scena-tertia.">
    <head>38. ≤page=96≥ <note>
      <p><hi rendition="simple:italic">In margine</hi> Adriani in coelum
      recepti felicitatem Natalia contemplatur.</p>
    </note>SCENA TERTIA.</head>
    <p>NATALIA.</p>
    <p>I fortis anime, victor in coelum euola</p>
    <p>Vbi luce clarâ visus amplexum Deus</p>
    <p>Offert capitque: amoris aeterni focus</p>
    <p>Micat perennis; rore nectareo fluunt</p>
    <p>Honora Christi vulnera, &amp; socios boni</p>
    <p>Condunt laboris: lauream hoc tutus sinu</p>
    <p>Depone Martyr, hic triumphale otium</p>
    <p>Age dite domito: mortis &amp; ferri rigor</p>
    <p>Buccísque quod Tyrannus inflatis crepat,</p>
    <p>Cessit ferendo. Adriane, dimidium mei</p>
    <p>Bene collocasti: Adriane, pietate ex tuâ</p>
    <p>Incipio respirare, sidereos ago</p>
    <p>In te triumphos, haurio diuûm sacros</p>
    <p>Per te liquores, viuo quod viuis, mea</p>
    <p>Vita, &amp; voluptas. Crinis euulsi decus</p>
    <p>Bissena reddunt sidera, &amp; claro caput</p>
    <p>Agmine coronant: luminum extinctas faces</p>
    <p>Reparat Tonantis flamma quae curru emicat.</p>
    <p>Contusa lignis ora, sub Christi latus</p>
    <p>Quali rigaentur imbre! quae lapides Deos</p>
    <p>Lingua execrata est, dulce ter sanctae melos</p>
    <p>Triadi frequentat. Vecte contriti pedes</p>
    <p>Solidati in agni passibus, ceruâ ocyùs</p>
    <p>Per odora saliunt, montis aetherei iuga.</p>
    <p>Quàm suaue psallentum inter aligerum choros,</p>
    <p>Fatidica vatum nablia, &amp; voce inclytas</p>
    <p>Assâ puellas, sanguine rubentem suo,</p>
    <p>Palmâ decorum, spatia metiri aetheris!</p>
    <p>≤page=97≥ Ridere curas diuitum, &amp; foetam graui</p>
    <p>Terram metallo, quaeque porticibus iacent</p>
    <p>Jnania amplis iugera, atque afris cedros</p>
    <p>Fultas columnis, inque priuatas domos</p>
    <p>Deducta riuis flumina, &amp; quae maxima</p>
    <p>Parui putamus. Nam quid angustum neges</p>
    <p>In illa magna admissus, in apertum Dei</p>
    <p>Receptus adytum? sortis hîc seriem legis</p>
    <p>Modúmque nostrae: cernis arcanum chaos,</p>
    <p>Vbi magna rerum semina, &amp; certi latent</p>
    <p>Causae futuri: charitas moli incubat</p>
    <p>Factura leges, haec vt aethereas modò</p>
    <p>Surgant in auras, illa sub tenebris adhuc</p>
    <p>Reposta lateant: esse nunc tempus iubet</p>
    <p>Olim futurum, idmque praeteritum in nihil</p>
    <p>Facit relabi, stabile sed sistit sibi,</p>
    <p>Sempérque praesens. Cernis vt massa pater</p>
    <p>Jstos ab atrâ educit; hos foedâ sinit</p>
    <p>Torpere culpâ: vult vt immeritis benè,</p>
    <p>Secla ante, &amp; ante temporum primas vices.</p>
    <p>Vnde ille donorum ordo, &amp; aeternam trahens</p>
    <p>Catena vitam: nec odium est; idem eligit</p>
    <p>Amor tyrannum, &amp; martyrem; colo locat,</p>
    <p>Condemnat orco. Sed quis haerentem solo</p>
    <p>Rapit aestus? vnde coelitum, terrae immemor,</p>
    <p>Arcana peragro? fallor, euasit mei</p>
    <p>Pars vna, partem hîc seruo. Simulacrum hoc tui</p>
    <p>Adriane amarit alia, fugitiui procax</p>
    <p>Decoris auceps rupimus carnis moras,</p>
    <p>Animaeque adhaesit anima. Sed quando benè est</p>
    <p>Cui plus timebam; corpus hoc consors boni,</p>
    <p>Tonantis aram, pneumatis magni thronum,</p>
    <p>≤page=98≥ Rigabo lacrymis, mille defigam oscula,</p>
    <p>Hac assidebo sedula, atque iterùm meo</p>
    <p>Spirare faciam spiritu. ---</p>
  </div>
  <div type="level2" xml:id="scena-qvarta.-3">
    <head>39. <note>
      <p><hi rendition="simple:italic">In margine</hi> Flauius obnitente
      frustra Nataliâ Adria. ni cadauer in fornacem coniiciendum efferri
      iubet.</p>
    </note>SCENA QVARTA.</head>
    <p>FLAVIVS. NATALIA.</p>
    <p>---HOC vnum est super,</p>
    <p>Abripite famuli. Natal. Quo scelus scelere aggeras</p>
    <p>Cruente miles! spiritu euulso, innocens</p>
    <p>Furis in cadauer! hac tyrannorum tenus</p>
    <p>Ierit potestas, mors tibi eripuit virum.</p>
    <p>Flau. Facite imperata. Natal. Iuris Adrianus sui est,</p>
    <p>Nil iam tyrannis debet: aut Domino abstine,</p>
    <p>Aut simul vtrumque perde communi rogo.</p>
    <p>Flau. Properate, reliqua mox cibum flammis dabit</p>
    <p>Turba impiorum. Natal. Ardente si prohibes pyra,</p>
    <p>Da legere cineres, rite quo iaceant, queo</p>
    <p>Struere sepulcrum, nulla refodiet manus.</p>
    <p>Flau. Sat est amoris, Caesarem irrites caue,</p>
    <p>Dominam reuise, coniugis narra necem,</p>
    <p>Viduae parari vincla, promissi fidem,</p>
    <p>A Rege repeti: subiice &amp; nomen proci,</p>
    <p>Non poenitebit Flauii. ---</p>
  </div>
  <div type="level2" xml:id="page99-50scena-qvinta.">
    <head>40. ≤page=99≥ <note>
      <p><hi rendition="simple:italic">In margine</hi> Ex toto Adriani
      corpore seruatam manum vnam veneratur, studioséque retinet
      Natalia.</p>
    </note>SCENA QVINTA.</head>
    <p>NATALIA.</p>
    <p>--- STOLIDVM caput.</p>
    <p>Non poenitebit Flauii, Adriano datam?</p>
    <p>Vni iugatam Martyri, affinem omnibus:</p>
    <p>Maritum abisse quisquis hoc audes, putas,</p>
    <p>Manu retineo. Martyris testor Deum</p>
    <p>Mentis pudicae vindicem, hic sponsus meus,</p>
    <p>Hanc coniugi olim iuncta conueni in manum.</p>
    <p>O dextra, primis vltimas aequa faces,</p>
    <p>O sine smargdo cara! ô inuidiam inclytis</p>
    <p>Factura gemmis nuda! quid post te ambiam,</p>
    <p>Quid tecum amabo? si lacessitam polus</p>
    <p>Distringit iram, verticem vmbrabis reum,</p>
    <p>Potiórque lauro fulminis franges minas.</p>
    <p>Me si benigno lumine aspiciet Deus</p>
    <p>In dona facilis; Tornus hos auro facit</p>
    <p>Micare digitos, inde coelesti pluet</p>
    <p>Hyacinthus imbre. Monstra tartarei specus</p>
    <p>In bella rapient pectus auxilii indigum?</p>
    <p>Scutum cauenti, tela ferienti dabis</p>
    <p>Fabricata coelo dextra. Cùm tristi excita</p>
    <p>Mors reuomet escam classico, &amp; mundi capax</p>
    <p>Ingente in arcu iudicem vallis feret,</p>
    <p>Adriane terrâ maior, aethereos Deo</p>
    <p>Rapieris inter ordines: haec me pigram</p>
    <p>Tumulo euocabit dextera, atque isti soror</p>
    <p>Jmplicita dextrae non truci sistet throno.</p>
    <p>Manus ô manus prensura mortalem Deum!</p>
    <p>≤page=100≥ Vbi te recondam? quis tibi dignam locus</p>
    <p>Faciet quietem? Si placeo, cordis sinus</p>
    <p>Penetra reductos, mollis hic thalamus iacet</p>
    <p>Quo dediceris. Sed quid hîc duco diem?</p>
    <p>Non curro ad hostes? non simul in ignem inuolo?</p>
    <p>Xon stringo fratris colla complexu vltimo?</p>
    <p>Adrianus ardet, &amp; sedet Natalia?</p>
  </div>
</div>
<div type="level1" xml:id="back">
  <head>Back</head>
  <p></p>
</div>
</body>
</text>
</TEI>
