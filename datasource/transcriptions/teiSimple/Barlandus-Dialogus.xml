<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>Dialogus, recitatus in Ecyram Terentij publice exhibitam Louanij,
  Anno restitutae salutatis MDXXIIII.</p>
</div>
<div type="level1" xml:id="main">
  <head>Main</head>
  <p>Henricus &amp; Iodocus.</p>
  <p>HEN. Saluus sis o noster Iodoce.</p>
  <p>IO. Et tu salueto Henrice.</p>
  <p>HE. Quid rerum nunc agitur Louanij?</p>
  <p>IO. Quid ageretur, passim nunc mortales, aut ad pocula, &amp;
  spumantes desident pateras, aut alea lusitant, aut ad numerum choreas
  ductitant.</p>
  <p>HE. Istaec insania est quam cum bonis omnibus, tum maxime
  Christiano uiro indignam iudico. Magis mihi probatur ueterum
  consuetudo Romanorum, qui festis huiusmodi Comoedias potius insignium
  poetarum exhibebant, ut a noxijs istiusmodi comessationibus auocatos
  iuueniles animos cum quadam iucunditate ad literarum &amp;
  eloquentissi studium excitarent, accenderent, inflammarent.</p>
  <p>IO. Si tibi tantopere laudatur hoc factum Romani populi, quid
  tandem ad illud Lactantij respondes? In scaenis nescio an sit
  corruptela uitiosior. Nam Comicae fabulae de stupris uirginum
  loquuntur, &amp; amoribus meretricum, &amp; quo magis sunt eloquentes,
  qui flagitia illa finxerunt, eo magis sententiarum elegantia
  persuadent.</p>
  <p>HE. Istuc dicere Lactantium saepe miratus sum, &amp; nunc item
  miror. Est enim Comoedia nihil aliud quam humanae simulacrum uitae,
  &amp; quae illic de stupris uirginum &amp; amoribus meretricum
  dicuntur, sic dicuntur, ut reprehendantur, non ut probentur. Illud
  enim patris Demeae in Fratribus: Cur amat? cur potat? Cur emis amicam
  Mitio? quem non doceat hoc turpe esse adolescentulo, si inter scorta,
  &amp; combibones rem patriam dilapidet, abliguriat, deuoret? Sexcenta
  si sit ocium enumerare possem ex Comoedijs, quae hoc animo lecta, non
  officere, fed prodesse plurimum queant, unde nos laudatam Romanorum
  consuetudinem imitantes, nihilque ueriti Areopagitas ac religiosulos
  quosdam, qui sanctimoniam omnem in uestitu ac supercilijs sedere
  existimant huic illustrium ac doctissimorum coetui uirorum exhibebimus
  Terentij Ecyram.</p>
  <p>IO. Elegantem profecto Comoediam, ac plane moralem, quamque mihi ac
  meis aequalibus hoc anno praeceptor enarrauit. Quo magis gaudeo, te
  nunc mihi datum esse obuium, unde hoc resciscerem.</p>
  <p>HE. Quaere igitur aliquem in turba locum unde spectes. Nos enim
  accingimur.</p>
  <p>Dialogus recitatus post actam fabulam.</p>
  <p>Henricus &amp; Iodocus.</p>
  <p>HEN. Non dici potest mi Iodoce, quam delectarit, quanta uoluptate
  remorata sit animum meum haec actio. Nulla uoluptas, nulae funt
  delitiae, quas cum hisce ludis conferre uelim, dic rogo quis instituit
  hanc iuuentutem?</p>
  <p>IO. Non unius, sed plurium hic labor est, plures sunt autores,
  duces, praefecti. Collectiuus grex est.</p>
  <p>(Étienne Daxhelet, <hi rendition="simple:italic">Adrien Barlandus
  humaniste Belge 1486-1638: Sa Vie, Son Oeuvre, Sa Personnalité</hi>,
  Humanistica Lovaniensia, 6 (Leuven: Uystpruyst, 1938), Repr. Nendeln,
  Liechtenstein: Kraus Reprint Ltd., 1967), pp. 210-212)</p>
  <p>[original spelling]</p>
  <p>Recitatus Dialogus Loco Porlogi cum Louanij, in Gymnasio Standonico
  publice exhiberetur Hecuba Euripedis Tragoedia, Anno post natum in
  terris Christum. M. quingentesimo Sexto. Mense Septembri.</p>
  <p>Anionivs Pontanvs, Novellinus.</p>
  <p>Nov. Euge mi lepidissime Antoni Pontane. Tandem nobis redditus es?
  Nam mihi uideris abfuisse saeculum. Quae te interim terrarum habuit
  regio? Vbi terrarum egisti interea?</p>
  <p>AN. Erronem egi, huc &amp; illuc cursitans.</p>
  <p>No. Prudentior igitur nobis redeas oportet, neque enim alia uia
  quidam perueniri ad sapientiam existimant, quam obeundis regionibus,
  cominus noscendis omnis generis</p>
  <p>mortalium ingenijs.</p>
  <p>AN. Quantum hinc prudentiae collegerim nescio, Vtinam nihil etiam
  aecesserit malitiae.</p>
  <p>No. Fuisti ne Venetijs?</p>
  <p>AN. Fui.</p>
  <p>No. Hac in urbe sapientiam habitare sunt qui dicere audeant.</p>
  <p>AN. Plusculum hic temporis egi. Dum mores ciuitatis, dum ciuium
  ingenia norcere studeo, auarissimos inuenio &amp; elatissimos omnium
  mortalium.</p>
  <p>No. Videras ne antea Gallias?</p>
  <p>AN. Huius regionis oppida celebriora audieram.</p>
  <p>No. Hinc nihil prudentiae hausisti?</p>
  <p>AN. Prudentiae ne pilum quidem, Stultitiae plurimum. Annus ipse non
  tam uarius neque tam mutabilis est, quam hic incolarum ingenia.</p>
  <p>No. Venisti tandem Romam opinor.</p>
  <p>AN. Veni, &amp; uenisse non semel poenituit. Dum enim hic ago dies
  aliquot, praeter popinones, ganeones, foeneratores, penones, pene
  mollius quiddam eloquutus fueram, uix illic uideo alios.</p>
  <p>No. Roma sacerdotes habet, sanctumque senatum.</p>
  <p>AN. Sanctitatem, uitae innocentiam, flagrantem in deum amorem, non
  uidi. Luxum uidi ubique plurimum. Vidi alia multa, quae soleant a
  recto deducere. Quibus de rebus alias etiam plura. Nunc mihi dicito o
  bone. Cuius rei gratia tantum huc confluxerit hominum, &amp; fortasse
  plus etiam stultorum quam sapientum?</p>
  <p>No. Audi, Sunt huius scholae alumni, hic hodie tragoediam
  acturi.</p>
  <p>AN. Quam tragoediam ?</p>
  <p>No. Poetae Euripidis Hecubam.</p>
  <p>AN. Hic ni fallor Graece scriprit.</p>
  <p>No. Sic habet, Verum hanc Latine sunt exhibituri.</p>
  <p>AN. Quis Latinam fecit? Quis Latine docuit loqui Euripidem?</p>
  <p>No. Egregius ille omnis eruditionis phoenix, Erasmus
  Roterodamus.</p>
  <p>AN. Ille qui toto notus orbe Roterodamus? Hunc certe occurrum mihi
  felicem duco, qui rem tam laetam ex te didicerim.</p>
  <p>No. Isto gaudio nunc ut fruare, locum quaere unde spectes. Nam qui
  prodit fabulae adfert argumentum.</p>
</div>
<div type="level1" xml:id="back">
  <head>Back</head>
  <p></p>
</div>
</body>
</text>
</TEI>
