<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>TERENTII CHRISTIANI NEHEMIAS.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="actorum-nomina.">
  <head>1. Actorum nomina.</head>
  <p>NEHEMIAS, pocillator regius.</p>
  <p>SATIBARZANES, aulicus.</p>
  <p>HANANVS,</p>
  <p>SADOCVS, Iudaei.</p>
  <p>AZARIAS,</p>
  <p>ELIASIBVS,</p>
  <p>BIBRIA, seruus.</p>
  <p>LESBIA, ancilla.</p>
  <p>GOSEMVS, Iudaeorum hostes</p>
  <p>SANABALLATVS,</p>
  <p>TOBIAS,</p>
  <p>SIMALIO, milites.</p>
  <p>SANGA,</p>
</div>
<div type="level1" xml:id="prologvs.">
  <head>2. PROLOGVS.</head>
  <p>Senarii Iambici.</p>
  <p>ADeste spectatores humanißimi.</p>
  <p>Politiores quos delectant literae,</p>
  <p>Quique ingenuis operam nauantes artibus</p>
  <p>Studiis vos addixistis liberalibus,</p>
  <p>≤line=5≥ Adeste, inquam propius, absit cunctatio: vt</p>
  <p>Intelligatis quid sit, quod nunc vos velim.</p>
  <p>Nouam grex noster vobis actiunculam</p>
  <p>Ornatu hic denuo exhibebit comico,</p>
  <p>Sacram è sacris rursum desumptam literis.</p>
  <p>≤line=10≥ Quapropter aequum esse arbitror, vti beneuolas</p>
  <p>Nobis aures, itidem vt nuper, dignemini</p>
  <p>Accommodare; non quas saepe ludicris,</p>
  <p>Futilibusque poëtarum veterum naenijs</p>
  <p>Studiosè olim arrexistis: sed quas mysticis</p>
  <p>≤line=15≥ Diuini praebetis verbi praeconibus.</p>
  <p>Quod hi in sacris aedibus è suggestu docent,</p>
  <p>Hoc vos spectandum proferemus plenius.</p>
  <p>Magis, ni fallor, mens vobis mouebitur,</p>
  <p>Cùm rem, vti gesta est, cernetis exhiberier</p>
  <p>≤line=20≥ Nihil hîc aut deforme, aut profanum, aut friuolum,</p>
  <p>Nihil bonis quod offecturum est moribus</p>
  <p>Vsquam reperietur. Quin omnis exulat</p>
  <p>Hinc turpitudo, verborumque obscoenitas.</p>
  <p>Nusquam hic aut lenoni, aut meretriculae, nusquam</p>
  <p>≤line=25≥ <note>
    <p><hi rendition="simple:italic">In margine</hi> Scaz.</p>
  </note>Salacibus adolescentulis datur locus.</p>
  <p>Res casta castam orationem postulat.</p>
  <p>Quare quam vobis noster grex comoediam</p>
  <p>Hic actione repraesentabit scenica,</p>
  <p>≤page=3≥</p>
  <p>Attentis oro vt auscultetis auribus,</p>
  <p>≤line=30≥ Historiam hic nostris temporibus aptißimam</p>
  <p>Coram mox exhibebimus Nehemiam,</p>
  <p>Euersae instauratorem illum Hierosolyma,</p>
  <p>Diuinae quem nobis depingunt literae.</p>
  <p>Idcirco simul omnes huc animum aduertite,</p>
  <p>≤line=35≥ Fauentem, aequum, beneuolum ac candidum.</p>
  <p>Omnem clamorem, omnem prohibete strepitum</p>
  <p>Inertium compescite insolentiam.</p>
  <p>Ne finite amabo, vt nos qui tantum commoda</p>
  <p>Vestris pro viribus studere nitimur,</p>
  <p>≤line=40≥ Iniquis circumuenti videamur modis.</p>
  <p>Vt &amp; alias posthac libeat didascalo</p>
  <p>Nostro scribere nouas, si videat quas facit</p>
  <p><note>
    <p><hi rendition="simple:italic">In margine</hi> Scaz.</p>
  </note>Vobis non displicere fabulas: &amp; nos</p>
  <p>Deinceps amictu decoratos histrico,</p>
  <p>≤line=45≥ Prodire saepius in proscenium iuuet.</p>
  <p>Agedum puer, exi ocyus, vt spectatoribus</p>
  <p>Periocham nostrae recites actiunculae.</p>
</div>
<div type="level1" xml:id="comoediae-argumentum.">
  <head>3. Comoediae argumentum.</head>
  <p>PErsarum regi dum seruit Nehemias,</p>
  <p>Procul à natali quondam distractus solo.</p>
  <p>Euersa cladem cognoscit Hierosolyma.</p>
  <p>Quo nuntio perculsus, tristem patria</p>
  <p>≤line=5≥ Lachrymis prosequitur casum. mox à rege eò</p>
  <p>Se vt dimittat petit: impetrat, proficiscitur,</p>
  <p>Vrbem instaurat, minantur aduersarij.</p>
  <p>Qui dum conscripto exercitu nouum parant</p>
  <p>interturbare opus, subita formidine</p>
  <p>≤line=10≥ Exanimati, clam omnes aufugiunt turpiter.</p>
  <p>≤folio=I2≥</p>
  <p>4.</p>
  <p>Iudaei gestientes gaudio, ac Deum</p>
  <p>Laudantes, inchoatum perficiunt opus.</p>
</div>
<div type="level1" xml:id="actvs-i.-scena-i.">
  <head>4. ACTVS I. SCENA I.</head>
  <p>NEHEMIAS</p>
  <p>Senarii.</p>
  <p>NVnquam profecto aequè ac modo seruitus mihi</p>
  <p>Onus visum est &amp; miserum, &amp; graue cùm ad plurima</p>
  <p>Qua hîc perpetior incommoda, tantum patriae</p>
  <p>Accedit desiderium: à qua quò diutiùs</p>
  <p>≤line=5≥ Absum, hoc reuisendae eius cupiditate mens</p>
  <p>Accenditur vehementiùs. Hei misero mihi,</p>
  <p>Tantumne terrae natalis mortalium</p>
  <p>Ferè cuique innasci affectum, aegritudines</p>
  <p>Licet calamitosas hic vt malit pati,</p>
  <p>≤line=10≥ Quàm in externo loco vitam traducere</p>
  <p>Felicem, facilem, &amp; commodam? Atqui haud arbitror</p>
  <p>Hanc communem cupidi animi impatientiam,</p>
  <p>In vllo quam in me maiorem reperirier.</p>
  <p>Quoquò me verto, eius semper mihi ob oculos</p>
  <p>≤line=15≥ Errat imago, eius desiderio maceror,</p>
  <p>Eius amore extabesco, eam spero miser,</p>
  <p>Eam cogito, eam somnio, illa me dies,</p>
  <p>Noctesque solicitum habet: eius curam mihi</p>
  <p>Nisi mors, adimet nemo. Quod si me huc mea</p>
  <p>≤line=20≥ Fortunae redigant, vsque ab illa vt distrahar,</p>
  <p>Nullaque eò redeundi mihi spes affulgeat,</p>
  <p>Actum est, perij. iam quiduis malim perpeti.</p>
  <p>Quàm ab ea perpetuò semotus viuere.</p>
  <p>Et quotumquemque hominum reperias obsecro,</p>
  <p>≤page=5≥</p>
  <p>≤line=25≥ Cui non huiusmodi vitae facillimè</p>
  <p>Obrepat saturitas, in qua nihil nisi</p>
  <p>Multorum insit malorum propagatio?</p>
  <p>Atque adeo solus sum, habeo hic neminem, neque</p>
  <p>Amicum, neque cognatum, neque consanguineum:</p>
  <p>≤line=30≥ Nec qui me respiciat hic quisquam est vspiam:</p>
  <p>Qui quod aegrè est animo afflicto salubriter,</p>
  <p>Blandèque monendo conetur reuellere:</p>
  <p>Quem conuenire, quem consulere, &amp; alloqui</p>
  <p>Liceat: qui partem aliquam aegritudinis ferat.</p>
  <p>≤line=35≥ Quibus omnibus sublatis, quidnam est quod mihi</p>
  <p>Aut gaudio, aut solatio post hac queat</p>
  <p>Esse? aut cur non quam ocyßimè abolerier</p>
  <p>Malim, quàm vitam tantis calamitatibus</p>
  <p>Vndique refertam exigere? Mors felicibus</p>
  <p>≤line=40≥ Sit extimescenda sino: at infelicibus</p>
  <p>Infortunatisque exoptandam censeo.</p>
  <p>O Hierosolyma. Hierosolyma, vrbs prae caeteris</p>
  <p>Mihi longe charißima ciuitatibus!</p>
  <p>Ah, perij, siccine me miserum abs te distrahi!</p>
  <p>≤line=45≥ Tuique cura perpetuo excruciarier?</p>
  <p>Verum si non sit accedendi sit modo</p>
  <p>Quo pacto tecum agatur audiendi copia.</p>
  <p><note>
    <p><hi rendition="simple:italic">In margine</hi> Sept.</p>
  </note>Iampridem est annus, aut eo amplius, nihil</p>
  <p>De te quod huc allatum sit. imo qui mihi</p>
  <p>≤line=50≥ Tuarum rerum conditionem literis</p>
  <p>Suis quondam solebant impertirier,</p>
  <p><note>
    <p><hi rendition="simple:italic">In margine</hi> Scaz.</p>
  </note>Nunc nescio quo casu conticent. Credo.</p>
  <p>Vt sit, quò se fortuna, eodem quoque fauor</p>
  <p>Mortalium inclinare consueuit. Quia</p>
  <p>≤line=55≥ Miseri sumus, nemo est cui Nehemiae</p>
  <p>≤folio=I3≥</p>
  <p>≤page=6≥</p>
  <p>In mentem venias. verùm si feliciter</p>
  <p><note>
    <p><hi rendition="simple:italic">In margine</hi> Sept.</p>
  </note>Nostrae se haberent res, paratißima procul dubio</p>
  <p>Amicorum, cognatorumque copia</p>
  <p>Suppeteret: nunc Eheu deserti viuimus.</p>
  <p>≤line=60≥ Ad eius commouetur occursum, procul</p>
  <p>Quem conspicio huc aduentare? peregrinus est,</p>
  <p>Nisi me forma, &amp; habitudo fallit corporis.</p>
  <p>Illum opperiri hic certum est, vti rogem quò eat,</p>
  <p>Vnde veniat, quem quaerat, qua pergat via,</p>
  <p>≤line=65≥ Nihilne adferat rerum nouarum: sic agam.</p>
</div>
<div type="level1" xml:id="actvs-i.-scena-ii.">
  <head>5. ACTVS I. SCENA II.</head>
  <p>HANANVS.</p>
  <p>Iambici partim senarij, partim septenarij</p>
  <p>VT nihil in rebus reperitur mortalium</p>
  <p>Tam aut munitum, aut firmum, quod non facillimè,</p>
  <p>Si superis ita sit visum, &amp; euertatur, &amp;</p>
  <p>≤line=70≥ Deleatur funditus. Hoc adeò ex hac re venit</p>
  <p>In mentem mihi: Hierosolyma nostra inter alias,</p>
  <p>Quas ego quidem vidi vrbes, longè florentißima:</p>
  <p>Aggeribus insuper, muris, foßis, ac turribus</p>
  <p>Supra quàm cuiquam credibile sit, vndique</p>
  <p>≤line=75≥ Quondam circunuallata, septaque nunc ab hostibus</p>
  <p>Israelitica genti infestißimis</p>
  <p>Ita direpta, exusta, penitusque diruta est,</p>
  <p>Vt quoquò te vertas, nihil nisi rudera:</p>
  <p>Postesque igni consumptos detur obtuerier:</p>
  <p>≤line=80≥ Adeò in cinerem, fumumque sunt commutata omnia.</p>
  <p>Deum immortalem! totus horreo, tremoque</p>
  <p>≤page=7≥</p>
  <p>Postquam immanissima praedonum istorum mihi</p>
  <p>Crudelitas succurrit: ades nihil vsquam integrum,</p>
  <p>Nihil illaesum, nihilque intemeratum miserrimis</p>
  <p>≤line=85≥ Superesse voluêre: omnem rem familiarem, boues,</p>
  <p>Oues, equos, reliquaque labore parta maximo.</p>
  <p>Secum simul auferentes, abducentes liberos.</p>
  <p>Quin coniuges, natasque parentibus, ac viris</p>
  <p>Praesentibus: ah, pudor me effari prohibet, qua dolor</p>
  <p>≤line=90≥ Ferè impudenter effutiuerat. In summa nihil</p>
  <p>Hîc non calamitosum, foedum, tetrumque vidimus:</p>
  <p>Qui nunc in extremis locis vagamur exules.</p>
  <p>Ego cum quibusdam consanguineis, quos in proximo.</p>
  <p>Isthoc pago reliqui, huc ad Persas confugimus,</p>
  <p>≤line=95≥ Vbiuis tutiores nos fore rati, quàm domi</p>
  <p>Et commode hercule in itinere succurit Nehemiam</p>
  <p>Meum cognatum, atque aequalem hîc in aula regia</p>
  <p>Haud parui esse pretij seruum: ob id vt arbitror,</p>
  <p>Quòd seruit liberaliter. Sed quem virum?</p>
  <p>≤line=100≥ Quem ego quidem vidi in vita optimum. Quare nihil</p>
  <p>Malim, quàm aliquem alicundè emergere, qui illum, vbi</p>
  <p>Sit, commonstret mihi vel pretio, si gratis nolit. aut</p>
  <p>Si istud nequeat, saltem viam doceat: ita</p>
  <p>Nunc hàc, an illac progrediar sum incertis. at eccum commodè</p>
  <p>≤line=105≥ Procedit huc nescio quis, illum adoriar</p>
  <p>Audacter, licet ignotum: nec prius hominem</p>
  <p>Abire permittam, quam quem volo monstrarit mihi.</p>
  <p>≤folio=I4≥</p>
  <p>≤page=8≥</p>
</div>
<div type="level1" xml:id="actvs-i.-scena-iii.">
  <head>6. ACTVS I. SCENA III.</head>
  <p>NEHEMIAS, HANANVS.</p>
  <p>Eiusdem generis versus.</p>
  <p>NAE omnis mora cupidè quicquam optanti semper solet</p>
  <p>Esse ingrata: Hinc abire longius non audeo,</p>
  <p>≤line=110≥ Ne si quis forte me quaerat, procul his ab aedibus</p>
  <p>Disceßisse arbitretur. &amp; hic quem opperior promouet</p>
  <p>Nihil adeo testudineo incedit gradu.</p>
  <p>At at, nisi me oculi fallunt, hic ex nostratibus</p>
  <p>Est quispiam, ita vultus, habitusque per omnia congruunt:</p>
  <p>≤line=115≥ O raram in hisce regionibus auem. Sed cesso ei</p>
  <p>Procurrere obuiam, aduentum gratularier?</p>
  <p>Han. Hem bene habet, vltrò ad me huc accedit: comiter,</p>
  <p>Blandeque hominem appellabo. Neh. O insperatum gaudium!</p>
  <p>Hananum cognatum meum conspicio: nullus est</p>
  <p>≤line=120≥ Quem ego nunc videre malim. Oh, nunc mihi facile</p>
  <p>Omnes ex animo cedunt aegritudines,</p>
  <p>Postquam eius amplectendi conceditur copia.</p>
  <p>Han. Obsecro quem video? estne hîc Nehemias frater meus,</p>
  <p>Quem per totum vsque quaesiui oppidum? Bone</p>
  <p>≤line=125≥ Deus, is est ipsus. Neh. Tristis est, vereor ne quid
  mali</p>
  <p>Apportet. O fastus dies hominis, Hanane mi,</p>
  <p>Mi frater, salue, saluum te aduenisse gaudeo.</p>
  <p>Vt te amplector lubens. Han. Ego quoque nunc demum mihi</p>
  <p>Incolumis videor, postquam te cognate mi</p>
  <p>≤page=9≥</p>
  <p>≤line=130≥ <note>
    <p><hi rendition="simple:italic">In margine</hi> Octo</p>
  </note>Superstitem, ac saluum praesens praesentem conspicor.</p>
  <p>Neh. Bene hercule factum quod venisti: aduenis modo? Han.
  Admodum.</p>
  <p>Neh. Cedo, quid agitur Hierosolymis? &amp; quonam in loco</p>
  <p>Sunt res, ac fortunae nostratium? ah taces?</p>
  <p>Han. Quin tu quo pacto hîc? num satis ex sententia?</p>
  <p>≤line=135≥ Neh. Nósne vt quimus, quod aiunt, quando vt volumus non
  licet.</p>
  <p><note>
    <p><hi rendition="simple:italic">In margine</hi> Octo.</p>
  </note>Sed prior amabò commemora tu quid agatur Hierosolymis,</p>
  <p>Quid agant consanguinei, quid amici caeteri:</p>
  <p>A quibus ego admodum adolescens distractus sum miser.</p>
  <p>Han. Credo aedepol te Nehemia nonnihil mirarier,</p>
  <p>≤line=140≥ Quid sit, quòd in his me conspicis regionibus.</p>
  <p>Neh. Mitte id sodes, &amp; quod rogo, hoc primum mihi expedi.</p>
  <p>Han. Perij. Neh. Hem, quid est? ah, quid suspiras obsecro?</p>
  <p>Numnam perijmus? Nescio quod magnum malum</p>
  <p>Profecti me celas frater, quid tristis es?</p>
  <p>≤line=145≥ Non temere est, metuo quid siet. hei mihi, quid
  taces?</p>
  <p>Rem paucis eloquere amabò. Han. Ah, animus mihi</p>
  <p>Horrescit dum ea, referri quae vis, reminiscor miser.</p>
  <p>Atque vtinam ex alio, vti gesta est, rem posses cognoscere.</p>
  <p><note>
    <p><hi rendition="simple:italic">In margine</hi> Troch</p>
  </note>Neh. O miseriam! quanta cura, &amp; solicitudine</p>
  <p>≤line=150≥ Huius me nunc afficiet aduentus, mihi</p>
  <p>Quem tanto gaudio modo fore pollicebar. Hem,</p>
  <p>Videte quo fretus siem miser. Tamen</p>
  <p>Agedum, narrato quicquid est incommodi, vt</p>
  <p>Potero feram: quando me natum huic video rei,</p>
  <p>≤folio=I5≥</p>
  <p>≤page=10≥</p>
  <p>≤line=155≥ Tolerandis perpetiendisque calamitatibus.</p>
  <p>HAN. Quod sors fert mi frater, ferendum est fortiter.</p>
  <p>Cum quod factum est, neque lachrymis, neque querimonijs</p>
  <p>Queat reddi infectum. Neh. Ah, pergisne ambages quaerere?</p>
  <p>Ad rem redi. Han. Disperij, vt etiam nunc timeo miser,</p>
  <p>≤line=160≥ Postquam tam triste mihi in mentem venit
  spectaculum.</p>
  <p>Verum non esse iam ad narrandum tempus arbitror:</p>
  <p>Nam Sadocum nostin’? Neh. Quidni? Han. Hunc in vico hoc
  proximo,</p>
  <p>Dum te irem quaesitum, relinquebam modò.</p>
  <p>Neh. Solumne? Han. Non, adsunt alij quidam Iudaicis</p>
  <p>≤line=165≥ Itidem nati parentibus, hos mea sat scio</p>
  <p>Solicitat mora. Quapropter eo redeamus obsecro.</p>
  <p>In itinere rem omnem tibi commemorabo ordine.</p>
  <p>Neh, Quanquam est quod agam intus, tamen id cùm te intelligo</p>
  <p>Tantopere velle, age parebo, lubensque veteres</p>
  <p>≤line=170≥ Inuisam amicos. O me felicem, nisi me tua</p>
  <p>Metu exanimasset oratio. Han, Praecede, consequar.</p>
</div>
<div type="level1" xml:id="actvs-i.-scena-iv.">
  <head>7. ACTVS I. SCENA IV.</head>
  <p>SATIBARZANES.</p>
  <p>Eiusdem rationis.</p>
  <p>CVm nobis quotquot principum colimus domos,</p>
  <p>Nihil vnquam quicquam reperiatur calamitosius,</p>
  <p>Nihil miserius, nihilque abiectius: tamen hominum</p>
  <p>≤line=175≥ Vulgus nos non secus ac deos veneratur &amp; colit.</p>
  <p>Atque ob eam rem mihi multi fuere risui,</p>
  <p><note>
    <p><hi rendition="simple:italic">In margine</hi> Octo.</p>
  </note>Cùm eos de nobis errare nimium, animaduerterem.</p>
  <p>Neque hoc cuiuis facilè persuaserim: nisi periculum</p>
  <p>≤page=11≥</p>
  <p>Quis fecerit, neque verum, neque verisimile</p>
  <p>≤line=180≥ Me dicere arbitrabitur, neque ex animo loqui.</p>
  <p>Tam magnificum censent mensis astare regiis,</p>
  <p>Semper vti mures alienum arrodere cibum,</p>
  <p>Choraeas ductitare, diem insumere conuiuijs,</p>
  <p>Regem sequi, accinctum machaera incedere,</p>
  <p>≤line=185≥ Equo portari commodè, pulchrè vestirier.</p>
  <p>Atque haec quidem veluti inexpertis dulcia</p>
  <p>Videntur ita nobis hoc iam pridem saxum voluentibus,</p>
  <p>Deprehenduntur amarißima. Sed serò Phryges</p>
  <p>Sapimus, hinc cum eluctari non sit integrum,</p>
  <p>≤line=190≥ Hamo iam penitus in stomachum illapso. Sed quid sibi</p>
  <p>Vult, quod pocillatorem regium Nehemiam</p>
  <p>Commotum video? non pol temere est, quod nunc quàm soles</p>
  <p>Est tristior: nam quamuis hic ab ineunte adolescentia, ad</p>
  <p>Hanc vsque aetatem seruitutem pertulit</p>
  <p>≤line=195≥ Procul à patria grauißimam, semper tamen</p>
  <p>Ne cuiquam vultu tristi vnquam aegritudinem</p>
  <p>Pareret, pepercis sedulo. Sic homo est, sua</p>
  <p>Facile ferre, alienis augi infortunijs.</p>
  <p>Quare malum quidem haud leue sit oportet, hunc</p>
  <p>≤line=200≥ Quod tantopere solicitum habet. Accedam ad hominem,</p>
  <p>Vt quid animo sit aegrè, ex ipso intelligam.</p>
</div>
<div type="level1" xml:id="actvs-i.-scena-v.">
  <head>8. ACTVS I. SCENA V.</head>
  <p>NEHEMIAS SATIBARZANES,</p>
  <p>Eiusdem generis.</p>
  <p>O Facinus indignum! ô inauditam contumeliam,</p>
  <p>O pectora quauis immaniora tygride.</p>
  <p>≤page=12≥</p>
  <p>Hei mihi, nescio quid nunc primum exequar miser,</p>
  <p>≤line=205≥ Tot me impediunt curae, quae meum animum diuersae
  trahunt.</p>
  <p>Sat. Ehem Nehemia, quid tecum stomacharis insolens?</p>
  <p><note>
    <p><hi rendition="simple:italic">In margine</hi> Octo.</p>
  </note>Satin’ saluae res? quid taces? aut quid te tristem
  conspicor?</p>
  <p>Neh. Tun’ hîc eras Satibarzanes? omnibus modis miser</p>
  <p>Sum, nec quid agam nunc, nec quo me vertam scio.</p>
  <p>≤line=210≥ Sat. Interij, quid, malùm, istud infortunij est?
  cedo.</p>
  <p>Neh. Me miserum, vt animus in spe, atque in formidine</p>
  <p>Vsque antehac attentus fuit, ita postquam adempta spes,</p>
  <p>Lassus, curaque confectus stupet. Sat. Quin dic, quid est?</p>
  <p>Neh. Hominem infeliciorem me nullum arbitror, neque</p>
  <p>≤line=215≥ Aduersa cui plura accidant. Sat. Ah, enecas.</p>
  <p>Rem paucis eloquere obsecro. Neh. In eum nunc mihi</p>
  <p>Res deuenit locum, vt nulla mihi vita sit</p>
  <p>Posthac vnquam expetenda, Satibarzanes.</p>
  <p>Sat. Ne lachryma obsecro Nehemia, atque isthuc quicquid est</p>
  <p>≤line=220≥ Imperti liberè: ne retice, crede hoc inquam mihi,</p>
  <p>Aut consolando, aut consilio, aut re juuero.</p>
  <p>Neh. Dicam herculè, cùm tantopere te istud velle intelligo.</p>
  <p><note>
    <p><hi rendition="simple:italic">In margine</hi> Octo</p>
  </note>Sed hac qua dixti causa. Accepi de patria hodie nuntium.</p>
  <p>Sat. Tristem arbitror. Neh. Tristißimum. Hierosolymam funditus</p>
  <p>≤line=225≥ <note>
    <p><hi rendition="simple:italic">In margine</hi> Octo.</p>
  </note>Euersam modo mihi narrarunt huc quidam ex vrbe profugi.</p>
  <p>≤page=13≥</p>
  <p>Sat. Eheu, quid audio? Neh. Maximam ad haec ciuium</p>
  <p>Partem crudeliter interemptam. Sat. O miseriam!</p>
  <p>Neh. Abreptos liberos, stupratas virgines,</p>
  <p>Incesto matronas pollutas. denique</p>
  <p>≤line=230≥ Igni absumpta, exusta atque perdita omnia.</p>
  <p>Sat. Indignum sane facinus Nehemia, quod &amp; mihi,</p>
  <p>Ad quem nihil isthaec attinent, lachrymas quoque</p>
  <p>Excutiat. Caeterum id licet durum, tamen</p>
  <p>Ferendum aequo animo, non culpandum censeo.</p>
  <p>≤line=235≥ Neh. Tantamne ego cladem non aegrè feram miser?</p>
  <p>Alienum cum te istud tantopere commoueat Satibarzanes,</p>
  <p>Quid me facere par est? Hei mihi, jam vitae me taedet meae.</p>
  <p>Sat. Scio tibi esse hoc grauius multè, ac durius,</p>
  <p>Cui sit: verum ego haud minùs aegrè patior id,</p>
  <p>≤line=240≥ Qui nescio, nec rationem capio, nisi tibi</p>
  <p>Quod ex animo semper voluerim optimè.</p>
  <p>Tamen, si me audias, mittes querimonias,</p>
  <p>Lachrymasque inutiles. Neh. Ah quid? egon’ tantam miseriam</p>
  <p>Non defleam? Sat. Si quid lachrymando proficere queas,</p>
  <p>≤line=245≥ Vt leuius fiat quod doles, age, sino vt lugeas.</p>
  <p>Verùm si ad hunc modum tibi aegritudinem</p>
  <p>Conduplicas, cur non te queri frustra vetem?</p>
  <p>Aut cur te vanis patiar macerari questubus,</p>
  <p>Quos eleuare tua te praecipit prudentia?</p>
  <p>≤line=250≥ Cur non itidem te, vti tu me quondam soles,</p>
  <p>Et verbis, &amp; re, operaque studeam consolarier?</p>
  <p>Neh. Grauius est vulnus, quàm vt medicam ferat manum.</p>
  <p>≤page=14≥</p>
  <p>Mors mihi quouis solatio futura est gratior.</p>
  <p>Sat. Ah, tene istud loqui? teque alijs consilium dare,</p>
  <p>≤line=255≥ Foris sapere, tibi non posse auxiliarier?</p>
  <p>Fac tute nunc apud te cogites, quae saepius</p>
  <p>Olim instillabas mihi Homines nos esse, ea</p>
  <p>Lege in hanc vitam productos, vt omnibus</p>
  <p>Obiecta vita nostra sit fortunae injurijs.</p>
  <p>≤line=260≥ Neque grauiter, iniquoue animo ea esse ferenda mala,
  quae</p>
  <p>Nec consilio, nec prudentia declinari queant.</p>
  <p>Ad haec sapientis esse, turpitudine,</p>
  <p>Non casu, non aliorum iniuria, at suo</p>
  <p>Vnius delicto culpaque commouerier.</p>
  <p>≤line=265≥ Nullum esse dolorem, quem non leniat dies</p>
  <p>Paulatim, mox quoque penitus auferat. Atque ob id</p>
  <p>Rationem oportere impetrare à nobis, postea</p>
  <p>Facile quod est aetas effectura. Haec Nehemia</p>
  <p>Verè si nunc tecum ipse cogites, magnam tibi,</p>
  <p>≤line=270≥ Mihi crede, ex animo ademeris molestiam.</p>
  <p>Neh. Est ita quidem vt dicis Satibarzanes, peccare me</p>
  <p>Confiteor: verùm cùm tanta de improuiso opprimor</p>
  <p>Miseria, vix animus resistit aegritudini.</p>
  <p>Praesertim cum omnia ita interciderint, vt nihil</p>
  <p>≤line=275≥ Spei, quae res dubias consolari solet, [&lt;
  cosolari]</p>
  <p>Nobis sit reliquum. Sat. Oh, absit desperatio:</p>
  <p>Quin potius ita te compares, vt quod dispendij</p>
  <p>Est factum sarcias: quodque euersum est, vide</p>
  <p>Num instaurari queat. Neh. Instaurari? per quos obsecro?</p>
  <p>≤line=280≥ Sat. Per te, atque alios tui generis superstites. Neh.
  Probè,</p>
  <p>≤page=15≥</p>
  <p>Si quis me ex seruo efficiat liberum. Sat. Bono</p>
  <p>animo esto. Tun’ id à rege impetrare nequeas,</p>
  <p>Paucos hinc saltem vt absis menses? Quam rem tu ioco</p>
  <p>Ab eo voluisti tandem, quin perfeceris?</p>
  <p>≤line=285≥ Ne. Quid ergo agam, quid das consilij Satibarzanes!</p>
  <p>Sat. Quanquam inuitus carebo te Nehemia,</p>
  <p>Meum animum inducam tamen, vt illud, quod tibi</p>
  <p>Tuisque ex vsu sit futurum, consulam.</p>
  <p>Neh. Habeo pol gratiam: sed quid faciam, cedo?</p>
  <p>≤line=290≥ Sat. Quid facias? regem tibi adeundum censeo.</p>
  <p><note>
    <p><hi rendition="simple:italic">In margine</hi> Octo.</p>
  </note>Neh. Agedum sodes, credis successurum si tentem? Sat. Hem, me
  vide,</p>
  <p>Ad me recipio. Neh. Quid si tu hic partes agas</p>
  <p>Meas? nam nemo est qui eius sensum melius calleat.</p>
  <p>Sat. Tace obsecro, nullus est ad hanc rem magis accommodus,</p>
  <p>≤line=295≥ Quàm tute ipse, tibi enim regem certo scio,</p>
  <p><note>
    <p><hi rendition="simple:italic">In margine</hi> Dimet.</p>
  </note>Quia vir melior multò es quàm ego,</p>
  <p>Obtemperaturum magis. Neh. Oh, tace sodes.</p>
  <p>Sat. Est vt dico, atque ita seres habet. Neh. at vereor ne vbi</p>
  <p>Ad rem sit ventum, cogitata proloqui</p>
  <p>≤line=300≥ Nequeam, ita me timidum obstupefacier pudor.</p>
  <p>Sat. Bono animo esto, audendum est, gaudebis facto sat scio</p>
  <p>Mihique qui consilium dedi, ages gratias.</p>
  <p>Nam crede te ex ea re &amp; famam, &amp; gloriam,</p>
  <p><note>
    <p><hi rendition="simple:italic">In margine</hi> Octo.</p>
  </note>Et nobilitatem consequuturum, referentque gratiam</p>
  <p>≤line=305≥ Sine dubio, tuo quos juueris beneficio.</p>
  <p>Neh. Age age, experiar. Sat. Sed cesso intro, vt si quis fortè
  me</p>
  <p>Quaerat, praesto siem? Sed heus in tempore</p>
  <p>≤page=16≥</p>
  <p>Ad eum accedes, quod omnium rerum est primum. Neh. Mones</p>
  <p>Probè, atque ob id tibi lubens obtemperauero.</p>
</div>
<div type="level1" xml:id="actvs-ii.-scena-i.">
  <head>9. ACTVS II. SCENA I.</head>
  <p>GOSEMVS.</p>
  <p>Trochaici, senarij, septenarii, &amp; octonarij, catalectici.</p>
  <p>≤line=310≥ OMnem rem nunc in vado esse conspicor,</p>
  <p>Cùm superstitiosum illud recutitorum genus</p>
  <p>Extirpatum sit funditus: Hierosolymaeque moenia</p>
  <p>Ita diruta, vt instaurare qui ea tentet, actum agat.</p>
  <p>Qua in pugna ego quidem me strenuum ducem,</p>
  <p>≤line=315≥ Imperatoremque praestiti: dum hos lancea,</p>
  <p>Alios ense, plurimos jaculis transverbero.</p>
  <p>Vah, eant nunc, ac Deo suo se fretos jactitent.</p>
  <p>Nae ego multos huic Deo confisos vidi illudier.</p>
  <p>At videte obsecro quid pertinax valeat persuasio?</p>
  <p>≤line=320≥ Non desunt inter eos, nescio quo freti numine,</p>
  <p>Qui rem lapsam posse reparari putent,</p>
  <p>Et de instaurando nescio quid mussitent.</p>
  <p>Atque haec jampridem subolent mihi. tamen</p>
  <p><note>
    <p><hi rendition="simple:italic">In margine</hi> Iamb. 2.</p>
  </note>Stulti quod incoeptant, quia longius absumus,</p>
  <p>≤line=325≥ Sperant fore clam. astuti, etiam nunc se credunt
  ignorarier?</p>
  <p>Nosque suis dolis circumuenire cogitant?</p>
  <p>An non vel sex totis mensibus prius</p>
  <p>Olfecero, quàm ignauum istud hominum genus</p>
  <p>Quicquam coeperit? An ignorant regibus</p>
  <p>≤line=330≥ Vti longas manus, ita &amp; esse aures longißimas?</p>
  <p>Quos ego, ita me Mauors, ac Bellona juuent, nisi</p>
  <p>≤page=17≥</p>
  <p>Desinant, adeò depexos, atque exornatos dabo,</p>
  <p>Vt dum viuant meminerint semper mei.</p>
  <p>Qui sibi nos pro ridiculo, ac delectamento putant.</p>
  <p>≤line=335≥ Nunc adeò edico omnibus, vt quemcumque Israëlitici</p>
  <p>Gregis hominem alicubi forte offenderitis in via,</p>
  <p>Hunc spolietis, prosternatis, praecipitetis protinus,</p>
  <p>Vt cerebro dispergat viam. Nihil</p>
  <p>Sit quod dicat: alium quaerebam, hac iter</p>
  <p>≤line=340≥ Habui, obsum nulli: peristis, si non morte eum</p>
  <p>Extemplo multetis crudelißima.</p>
  <p>Neminis misereri certum est, sed qua via</p>
  <p>Nos illi captant, eadem ipsos aequum est deludier.</p>
  <p>Nulla fides habeatur perfidus: neque</p>
  <p>≤line=345≥ Vsque dum regnum obtinebit Iuppiter,</p>
  <p>Velim nobis cum illis aut pacem, aut inducias.</p>
  <p>Hoc meum edictum si quis violare sit</p>
  <p>Ausus, vltrices modo faxo vt sentiat manus,</p>
  <p>Nunc ad Sanaballatum hinc rectà me conferam,</p>
  <p>≤line=350≥ Vt dudum qua mihi narrauit Tobias meus,</p>
  <p>Illi sine mora ordine commemorem omnia.</p>
</div>
<div type="level1" xml:id="actvs-ii.-scena-ii.">
  <head>10. ACTVS II. SCENA II.</head>
  <p>NEHEMIAS.</p>
  <p>Senarii Iambici, admistis paucis septenariis.</p>
  <p>MVltos iam flendo, gemendoque contriui dies,</p>
  <p>Adeò vt oculi lachrymis caecutiant mihi.</p>
  <p>Adhaec noctes insomnes duxi plurimas:</p>
  <p>≤line=355≥ Longaque elanguit corpus inedia, cibum</p>
  <p>Dum ager fastidit stomachus, quin genua labant,</p>
  <p>Pedesque vix suo funguntur munere.</p>
  <p>≤folio=K≥</p>
  <p>≤page=18≥</p>
  <p>Tanta me solicitudine hic affecit nuntius,</p>
  <p>Ah, quodnam ego huic nunc subito exitio remedium</p>
  <p>≤line=360≥ Inueniam infelix? nihil vsquam reperio, quod</p>
  <p>Mihi solatio esse queat. Quapropter ad</p>
  <p>Te mi Deus nunc sacram veluti ad anchoram</p>
  <p>Me recipio supplex, Israëliticae</p>
  <p>Gentis, meaque ipsius crimina confitens,</p>
  <p>≤line=365≥ In nos toties quibus te prouocauimus,</p>
  <p>Immensa tua identidem abusi patientia.</p>
  <p>Itaque merito has pro peccato poenas damis.</p>
  <p>Imò longè grauiores nos commeruisse fateor:</p>
  <p>Tuamque &amp; hic agnoscimus clementiam.</p>
  <p>≤line=370≥ <note>
    <p><hi rendition="simple:italic">In margine</hi> Scaz.</p>
  </note>Quod si supplicium nostris sceleribus dignum</p>
  <p><note>
    <p><hi rendition="simple:italic">In margine</hi> Troch.</p>
  </note>Nobis irrogasses, perieramus funditus.</p>
  <p>Oro te porrò mi Deus, vt quantò tua</p>
  <p>Potentia est maior, eò ad ignoscendum sit procliuior:</p>
  <p>Vt fragilitati nostrae tua sit praesidio benignitas.</p>
  <p>≤line=375≥ Quae nos malam designauimus, precor ignoscas Pater:</p>
  <p>Et magis in hoc incumbe, vti honorem in glorijs,</p>
  <p>Salutem perditis, vitamque mortuis</p>
  <p>Restituas, Affectumque paternum erga nos induas:</p>
  <p>Cui pro maximo peccato paululum</p>
  <p>≤line=380≥ Supplicij solet esse satis. vt te non iustum modo</p>
  <p>Verum multò magis facilem experiamur, &amp; pium.</p>
  <p>Memento quae quondam Mosi promiseris,</p>
  <p><note>
    <p><hi rendition="simple:italic">In margine</hi> Scaz.</p>
  </note>Cùm nos quidem commissuros in te praediceres.</p>
  <p>Et ob id per regiones peregrinas dißipatum iri:</p>
  <p>≤line=385≥ Verum ad te conuersos, vitaeque anteactae crimina</p>
  <p>Exosos (etiamsi procul vel ad vltimos</p>
  <p>Terrarum essemus distracti sinus) rursum in viam</p>
  <p>Reducturum te, &amp; in locum, qui nommi tuo</p>
  <p>≤page=19≥</p>
  <p>Colendo ac commodus videretur, simul</p>
  <p>≤line=390≥ Omnes reuocaturum. Horum oro vt nunc sis memor</p>
  <p>Pater clementißime: mihique aures praebeas</p>
  <p>Et attentas, &amp; beneuolas. adhaec regis mei</p>
  <p>Pectus vt emollias, mihique gratiam,</p>
  <p>Fauoremque apud hunc concilies, Age age, feliciter</p>
  <p>≤line=395≥ Successurum arbitror, ita animus gestit mihi.</p>
  <p>Si impetro, quid aliud malim quam hodie ad iter</p>
  <p>Accingi, atque illuc recta hinc proficisci via.</p>
</div>
<div type="level1" xml:id="actvs-ii.-scena-iii.">
  <head>11. ACTVS II. SCENA III.</head>
  <p>SANABALLATVS, GOSEMVS.</p>
  <p>Senarii &amp; octonarij Iambici.</p>
  <p>ITane tandem Iudaei de instauranda vrbe cogitant?</p>
  <p>Gos. Sic paßim praedicant. San. Nec nostrum imperium, age</p>
  <p>≤line=400≥ Mitto imperium, non iram saltem nostram extimesceret</p>
  <p>Nihil vereris ô facinus audacißimum!</p>
  <p>Gos. Nae illi nos feminas imbelles, haud mares</p>
  <p>Arbitrantur Sanaballate. San. etiam nunc nos, subducere</p>
  <p><note>
    <p><hi rendition="simple:italic">In margine</hi> Sept.</p>
  </note>Suis se posse fraudibus, ac technis existimant?</p>
  <p>≤line=405≥ Ridiculum, annosa vulpes laqueo haud fallitur.</p>
  <p>Gos. Parum nostras videntur experti manus.</p>
  <p>San. Mirum ni fungos nos putent, qui istud sibi</p>
  <p>Impune licere confidant. vah, quae haec est confidentia?</p>
  <p><note>
    <p><hi rendition="simple:italic">In margine</hi> Sept.</p>
  </note>Gos. Benè hercule habet, quod longè antè isthac eos</p>
  <p>≤line=410≥ Praesensimus molirier. San. Admodum diluculo</p>
  <p>Surgat oportet, qui nos suis dolis meditatur fallere.</p>
  <p>Gos. Ego pol istos, si tale quicquam coeperint,</p>
  <p>Ita exercebo, atque vlciscar mastigias,</p>
  <p>≤folio=K2≥</p>
  <p>≤page=20≥</p>
  <p>Ne impune in nos illuserint. Quapropter vt</p>
  <p>≤line=415≥ Fortes decet, dum tempus est, iniuriam</p>
  <p>A nobis propulsemus, vlciscamur aduersarios:</p>
  <p>Demusque operam, vt omnia quae nunc sunt certa eis</p>
  <p><note>
    <p><hi rendition="simple:italic">In margine</hi> Sept.</p>
  </note>Consilia, incerta sient: nec isthoc contenti, radicitus</p>
  <p>Extirpemus vniuersum Israëlitarum genus,</p>
  <p>≤line=420≥ Omnique tandem nos exoluamus metu.</p>
  <p>San. Id iampridem in animum induxi meum. Gos. Quin iam grauiter
  meis</p>
  <p>Sum interminatus, ne cum quopiam istorum commercium</p>
  <p>Habeant; neue cuiquam faxint benè: verum spolient, verberent,</p>
  <p>Mutilent, lacerent, interimant quencunque fuerint</p>
  <p>≤line=425≥ Nacti. San. Isthuc rectè: idem ego edicam meis. Gos.
  Eò</p>
  <p>Ita me dij ament) redigam totum illum Appellarum gregem,</p>
  <p>Vt quò se vortant, aut recipiant planè nesciant.</p>
  <p>San. Agedum, ratum esto. Gos. Ita facere certum est. San.
  Perplacet.</p>
</div>
<div type="level1" xml:id="actvs-ii.-scena-iv.">
  <head>12. ACTVS II. SCENA IV.</head>
  <p>NEHEMIAS, HANANVS.</p>
  <p>Eiusdem rationis.</p>
  <p>MVltò omnium nunc me fortunatißimum</p>
  <p>≤line=430≥ Hanane puto, postquam haec mihi euenerunt ex
  sententia.</p>
  <p>Han. At hoc demiror, qui tam facilè potueris</p>
  <p>Rem tantam à rege tuo impetrare Nehemia,</p>
  <p>Quem metuebam ne se tibi difficilem, &amp; inexorabilem</p>
  <p><note>
    <p><hi rendition="simple:italic">In margine</hi> Scaz.</p>
  </note>Praeberet. Neh. Idem &amp; ego subuerebar Hanane:</p>
  <p>≤page=21≥</p>
  <p>≤line=435≥ Verum praeter spem euenit. Han. Quo pacto, cedo?</p>
  <p>Neh. Non potuit fieri commodius. Deum mihi</p>
  <p>Propitium arbitror. Han. Credo, sed narra obsecro.</p>
  <p>Neh. Imò vt auscultes oro: nam ego multò hoc tibi</p>
  <p>Narrare malim, quàm tu, qui percontaris, scire. Modò cùm.</p>
  <p>≤line=440≥ Ei prandenti inseruio, obtuerier</p>
  <p>Me fortè coepit: &amp; quia eram solito tristior, rogat</p>
  <p>Quid sit, quid me solicitum habeat. Quid hic, putas</p>
  <p>Me vel verbum quidem potuisse proloqui?</p>
  <p>Planè obmutui primum. dein lachrymis mihi</p>
  <p>≤line=445≥ Ex oculis irrumpentibus, in perpetuum, rex viue,
  inquio,</p>
  <p>Poßúmne non tristis tibi videri, ea</p>
  <p><note>
    <p><hi rendition="simple:italic">In margine</hi> Scaz. 2.</p>
  </note>Vrbe penitus euersa, quae maiorum meorum ossa,</p>
  <p>Et cineres continet portisque eius, ac moenibus flamma,</p>
  <p>Ignique consumptis? Hic ille perquam familiariter:</p>
  <p>≤line=450≥ Humani istud ingenij esse argumentum puto Nehemia,</p>
  <p>Cùm patriae interitum lugeas. Verùm quid est</p>
  <p>Quod hac in re me facere velis? quid obticuisti, aut quid
  times?</p>
  <p>Animo virili, praesentique facito vtî fies.</p>
  <p>Crede hoc mihi, quodcunque optaris, optatum feres.</p>
  <p>≤line=455≥ <note>
    <p><hi rendition="simple:italic">In margine</hi> Sept. 2.</p>
  </note>Namque hoc tuo erga, me seruitio liberali debeo,</p>
  <p>Vt istiusmodi mihi tibi negandum censeam.</p>
  <p>Han. Hui, regem elegantem narras. quid tu obsecro hic?</p>
  <p>Neh. Si tibi quid feci, inquam, aut facio rex inuictißime quod
  placet,</p>
  <p>Abunde pensatum puto, cum mihi tam clemens hactenus.</p>
  <p>≤line=460≥ Ac iusta semper apud te fuerit seruitus.</p>
  <p>Verùm postquam in eum nunc mihi res redijt locum,</p>
  <p>≤folio=K3≥</p>
  <p>≤page=22≥</p>
  <p>Vt patriae sine summo dedecore deesse non queam, velim</p>
  <p>Me dimittas in Iudaeam, vt rem perditam</p>
  <p>Meorum restituam. vrbemque instaurem. Quid verbo est opus?</p>
  <p>≤line=465≥ Hac oratione commotus rex protinus annuit.</p>
  <p>Adhaec per literas Syriae praetoribus</p>
  <p>Praecepit, vt me subsidiario deducant milite.</p>
  <p>Porrò Asapho, qui sylua praeest regia.</p>
  <p>Vt ligna ad portas, muros, aedesque renouandas suggerat,</p>
  <p>≤line=470≥ Operaque iuuet. Han. O regem clementißimum.</p>
  <p>Neh. Ehem Hanane, hiccine non amandus? hiccine</p>
  <p>Non gestandus in sinu? Han. Oh, potius me non amem</p>
  <p>Quàm huic desit amor. Neh. Imo sic homo est, ita</p>
  <p>Animum induxit suum. nihil clementia.</p>
  <p>≤line=475≥ Ac facilitate regi esse melius longeque infirmius</p>
  <p>Regnum esse, vi quod fit, quàm beneuolentia</p>
  <p>Quod adiungitur; &amp; amari se, quam metui malle. quid</p>
  <p><note>
    <p><hi rendition="simple:italic">In margine</hi> Scaz.</p>
  </note>Multis moror? diem nos prius adimat, quàm ego, cùm quae</p>
  <p><note>
    <p><hi rendition="simple:italic">In margine</hi> Sept.</p>
  </note>Erga me multa benigne fecit, tùm caeteras</p>
  <p>≤line=480≥ Illius quibus ornatus est virtutes, tibi narrauero.</p>
  <p>Verùm hinc nos intro recipiamus, ut quod nacti sumus bonum</p>
  <p>Sadoco, alijsque Israëlitis protinus,</p>
  <p>Impertiamus, animumque illis expleamus gaudio.</p>
  <p>Deinde viae nos, quantum possumus, accingamus, ne in mora</p>
  <p>≤line=485≥ <note>
    <p><hi rendition="simple:italic">In margine</hi> Dimet.</p>
  </note>Ipsi nobis simus. Han. Placet.</p>
</div>
<div type="level1" xml:id="actvs-iii.-scena-i.">
  <head>13. ACTVS III. SCENA I.</head>
  <p>BIRRIA, LESBIA.</p>
  <p>Senarij, &amp; septenarij, trochaici, catalectici.</p>
  <p>≤page=23≥</p>
  <p>PRô di immortales, vt misera res est seruitus</p>
  <p>Homini. herum qui nactus est incommodum,</p>
  <p>Atque morosum. noctes diesque satis superque est.</p>
  <p>Quod dicto, aut facto semper sit opus. quod imperas</p>
  <p>≤line=490≥ Aequum, iniquum sit, nihil videt, nihil</p>
  <p>Pensi habet. Atque ob id adeo Nehemiae regij.</p>
  <p>Pocillatoris discessum nunc doleo magis,</p>
  <p>Quo sane facili, atque commodo vsus sum hactenus.</p>
  <p>Ah, dum demum nostra intelligimus bona,</p>
  <p>≤line=495≥ <note>
    <p><hi rendition="simple:italic">In margine</hi> Iamb.</p>
  </note>Cùm in potestate quae habuimus antè, illa amisimus.</p>
  <p>At at, compescenda est lingua, crepuit ostium,</p>
  <p>Quis siet metuo. Euge bene habet, Lesbia est.</p>
  <p>Huc, nisi hallucinor, ad me instituit gradum.</p>
  <p>Iam me opinor ablegabit quopiam:</p>
  <p>≤line=500≥ Quod si sit, pereo funditus: adeò pedes mihi</p>
  <p>Nunc obtorpuerunt laßitudine.</p>
  <p>Nusquam ibo, licet compellat maximè.</p>
  <p>Les, Me miseram, discrucior animo, postquam huius mihi</p>
  <p>In mentem venit discessus. At eccum Birriam.</p>
  <p>≤line=505≥ Quem hîc ante aedes praestolare Birria?</p>
  <p>Commodè aedepol te hic otiosum offendo: in forum</p>
  <p><note>
    <p><hi rendition="simple:italic">In margine</hi> Octo. 2.</p>
  </note>Transcurso est opus. Bir. Cui homini? Les. Tibi. Bit. Non
  possum, ita</p>
  <p>Nunc sursum deorsum currendo, sum defessus miser.</p>
  <p>Les. Antiquum mecastor obtines. Sed quid Nehemias,</p>
  <p>≤line=510≥ Iamne hinc abit? Bir. Iamdudum illum deduxi, foras.</p>
  <p>Les. Ah, perij, nunquam tantum ex eius reditu mihi</p>
  <p>Obueniet voluptatis, quantum aegritudinis,</p>
  <p>Ac doloris ex inopinato illius modo</p>
  <p>Cepi discessu, quò nunquam quicquam animus meus</p>
  <p>≤folio=K4≥</p>
  <p>≤page=24≥</p>
  <p>≤line=515≥ Passus est aegrius. Bir. Credo mea Lesbia. Les. Oh.</p>
  <p>Nae istiusmodi hominum jam ingens est penuria.</p>
  <p>Bir. Vel in praecipiendo quanta illi comitas?</p>
  <p>Quanta humanitas, quantusque erat lepos?</p>
  <p>Quodque nos adolescentes per rerum inscitiam,</p>
  <p>≤line=520≥ Imperitiamque minus videbamus, magis</p>
  <p><note>
    <p><hi rendition="simple:italic">In margine</hi> Iamb. 2.</p>
  </note>Impensè cupiebamus, quod non consulebamus parùm,</p>
  <p>Haec ille reprehendere, &amp; corrigere comiter.</p>
  <p>Et obsecundare in loco, docebat, monebat, bene</p>
  <p>Praecipiebat semper quae potuit omnia.</p>
  <p>≤line=525≥ Vt quisque maxime auxilio indigebat, ita</p>
  <p><note>
    <p><hi rendition="simple:italic">In margine</hi> Octo</p>
  </note>Ei potißimum opitulari: cùm vulgus hominum secus</p>
  <p>Factitet: à quibus enim sperant plurimum,</p>
  <p>Etiamsi illi nulla re indigeant, tamen eis potißimus</p>
  <p><note>
    <p><hi rendition="simple:italic">In margine</hi> Octo.</p>
  </note>Obsequuntur, atque inseruiunt. Quin alteri</p>
  <p>≤line=530≥ <note>
    <p><hi rendition="simple:italic">In margine</hi> Acatal.</p>
  </note>Melius esse malle, quàm sibi: nulli aduersarier.</p>
  <p>Les, Arridere omnibus. Bir. Adeo vt ex consuetudine</p>
  <p>Benefacere ei jam in naturam verteretur.</p>
  <p>Porro in administrandis negotijs regijs</p>
  <p>Quanta sedulitas? denique quanta in verbis fides?</p>
  <p>≤line=535≥ Insuper, vt ingenium liberale decet, prudens,</p>
  <p>Continens, modestus, incommoda &amp; iniurias</p>
  <p>Aequo animo ferre, atque tegere contumelias.</p>
  <p>Esse, quàm videri malebat probus.</p>
  <p>Atque ita quò minùs ambiebat gratiam,</p>
  <p>≤line=540≥ <note>
    <p><hi rendition="simple:italic">In margine</hi> Octo. 2.</p>
  </note>Hoc eum assequebatur magis. Les. Est, vt dicis. rex eum</p>
  <p>Semper in oculis. Bir. Verùm consilia credere omnia.</p>
  <p>Les. Haud equidem mirum arbitror, si talem semper fecerit</p>
  <p>Maximi: nam quale ingenium haberet, ex seruitio</p>
  <p>≤page=25≥</p>
  <p>Longiori perspectum illi erat satis.</p>
  <p>≤line=545≥ Sed verba hic facio, quasi nihil mihi</p>
  <p>Intus quod agam fiet. Bir. Istud vobis ferè</p>
  <p>Lesbia vitium est maximum, vt semel loqui</p>
  <p>Exorsae, finem facere nequeatis. Les. Hem,</p>
  <p>Quid ais verbero? ego te pol, si viuo, pro</p>
  <p>≤line=550≥ Istis dictis vlciscar probe. Nunc ad forum,</p>
  <p>Quò me ituram dixi, properè concedo. reuersa</p>
  <p>Te, vt meruisti, exercebo scelus. Bir. Commoui, Hui,</p>
  <p>Feminae quàm pro leuibus noxis iras gerunt?</p>
  <p>Vno aliquo verbo facilè ad stomachandum eas</p>
  <p>≤line=555≥ Conciueris. At satis hic cessatum est: fores</p>
  <p>Concrepuere, tempus est vt hinc me amolier.</p>
</div>
<div type="level1" xml:id="actvs-iii.-scena-ii.">
  <head>14. ACTVS III. SCENA II.</head>
  <p>HANANVS, NEHEMIAS, SADOCVS.</p>
  <p>Septenarii &amp; octonarii Iambici.</p>
  <p>HEm quid ais Nehemia? siccine quos ego semper metui miser,</p>
  <p>Tu veluti imbelles, ac inermes aspernandos putas?</p>
  <p>Neh. Quidni, cum aduersus diuinam potentiam nihil</p>
  <p>≤line=560≥ Valeant humana vires. Sad. O virum sortem, atque
  strenuum.</p>
  <p>Han. Antiquam sane Nehemia tuam pietatem obtines.</p>
  <p>Sad. Verùm hoc frequenter vereor mi frater, ne isthaec tua</p>
  <p>Animosa fortitudo in neruum erumpat denique.</p>
  <p>Neh. Oh, bono animo estote, omnia mea mihi meditata sunt.</p>
  <p>≤line=565≥ At spero adiuturum Deum. Han. Si quidem herculè posses,
  nihil</p>
  <p>≤folio=K5≥</p>
  <p>≤page=26≥</p>
  <p><note>
    <p><hi rendition="simple:italic">In margine</hi> Scaz.</p>
  </note>Prius, neque fortius: verùm si incoeperis, neque</p>
  <p>Perfeceris gnauiter, atque ob eorum impetum ferre</p>
  <p>Non poteris, infecta re turpiter diffugeris,</p>
  <p><note>
    <p><hi rendition="simple:italic">In margine</hi> Sen. 2.</p>
  </note>Actum est, illudent, ibi nos victos senserint.</p>
  <p>≤line=570≥ Meh. Oh, potin’ vt desinas? nihil periculi est.</p>
  <p>Consultò tamen, ac clam rem aggrediemur, ne fortè quod</p>
  <p>Nos pigeat post, faciamus Sadoce. Et si omnino, (quod</p>
  <p>Deus auertat) infeliciter res cesserit,</p>
  <p><note>
    <p><hi rendition="simple:italic">In margine</hi> Catal.</p>
  </note>Erit tamen hoc factum mihi semper memorabile.</p>
  <p>≤line=575≥ Me patriae incolumitatem mea saluti</p>
  <p>Praeposuisse, nieumque caput, me periculis pro ea</p>
  <p><note>
    <p><hi rendition="simple:italic">In margine</hi> Troch. 2.</p>
  </note>Obiecisse: ac proinde mihi stat sententia,</p>
  <p>Potius animam relicturum meam,</p>
  <p>Quam quod à sceleratis illis dirutum est</p>
  <p>≤line=580≥ Desistam instaurare: neque defetiscat experirier</p>
  <p>Vnquam, donec quod in animum induxi effecero: non si sciam</p>
  <p>Inimicos mihi capiundos omnes homines. neque mihi</p>
  <p>Vlli obsistent amnes, neque montes, neque adeo mare.</p>
  <p>Tum nec frigus, nec aestum metuam, nec ventum, nec grandinem,</p>
  <p>≤line=585≥ Nec imbrem. porrò famem, sitim perpetiar fortiter</p>
  <p>Postremo dulce erit pro patria mori. Sat. Hem, istud est viri</p>
  <p>Officium. Neh. Qui pro patria perit, haud pol interit.</p>
  <p>Sed appetit vespera, longumque nos fessos iter</p>
  <p><note>
    <p><hi rendition="simple:italic">In margine</hi> Scaz.</p>
  </note>Reddidit. ad hospitium hoc nunc si videbitur</p>
  <p>≤line=590≥ Diuortamur. die crastino simul ac diluxerit,</p>
  <p>Caeptum, Deo opitulante, prosequemur iter. Han. Optimè mones.</p>
  <p>≤page=27≥</p>
</div>
<div type="level1" xml:id="actvs-iii.-scena-iii.">
  <head>15. ACTVS III. SCENA III.</head>
  <p>GOSEMVS, SANABALLATVS, TOBIAS.</p>
  <p>partim senarii, partim septenarii Iambici.</p>
  <p>ENimuero Sanaballate nihil loci est</p>
  <p>Segnitiae, neque socordiae, quantùm modò</p>
  <p>Iudaeorum clandestinos intellexi dolos:</p>
  <p>≤line=595≥ Qui si non astu prouidentus, maximum</p>
  <p>Profecto nobis conciliabunt infortunium.</p>
  <p>San. Num me fefellit hosce id struere? Gos. Video quam</p>
  <p>Rem agant, vt delusis nobis soli regnent, ad id</p>
  <p>Procul dubio affectant viam. Errant, nos animi sui</p>
  <p>≤line=600≥ Si ignaros rentur. Quare ne nobis suis</p>
  <p>Fallacis imponant, summa adhibenda est cautis,</p>
  <p>Nam si semel superiores euaserint,</p>
  <p>Haud facilè nos in pristinum restituemus statum,</p>
  <p><note>
    <p><hi rendition="simple:italic">In margine</hi> Scaz.</p>
  </note>Quare vbiuis facilius passus sim, quàm hic me deludier.</p>
  <p>≤line=605≥ San. Ita me Mauors amet, si viuo haud auferent</p>
  <p>Inultum, vt &amp; ipsi ne quid tale posthac audeant,</p>
  <p>Et caeteri ad nobis faciendam iniuriam</p>
  <p>Sint tardiores. Gos. Istud rectè. At eccum Tobiam.</p>
  <p>Quid nobis adfers Tobia? Tob. Egon’? nihil equidem</p>
  <p>≤line=610≥ Nisi caput. hesterna grauatum crapula:</p>
  <p>Ac proinde vos demiror hîc tam manè, qui</p>
  <p><note>
    <p><hi rendition="simple:italic">In margine</hi> Octo.</p>
  </note>Heri tantum biberatis. San. Neque pol iam quiescendi,</p>
  <p>≤page=28≥</p>
  <p>Neque dormiendi copia est: ita nobis à gregis</p>
  <p>Israëlitici sceleratis machinis</p>
  <p>≤line=615≥ Cauere nos tempus suadet. Tob. Probè mones:</p>
  <p>Nam nescio quid jam inter se mußitent, breui</p>
  <p>Adfuturos, qui euersae vrbis moenia,</p>
  <p><note>
    <p><hi rendition="simple:italic">In margine</hi> Troch. 2.</p>
  </note>Vel nobis inuitis, instauraturi sint denuò. Gos.</p>
  <p>Quid audio? externúmne alicunde exercitum</p>
  <p>≤line=620≥ Venturum, sibique suppetias laturum praedicant?</p>
  <p>Tob. Ita clàm eos nunc susurrare asserunt, quibus</p>
  <p>Credo satis. San. Fabulae, mihi quidem hercule</p>
  <p>Istud non sit verisimile. Tob. Nec mihi: tamen</p>
  <p>Ipsis commentum placet. San. Haud arbitror fore</p>
  <p>≤line=625≥ Vt quis nos tam fortes, ac strenuos, &amp; ad</p>
  <p>Pugnandum exercitatos, ob vile hoc hominum genus,</p>
  <p>Sibi inimicos faciat. Tamen, si id quod volunt</p>
  <p><note>
    <p><hi rendition="simple:italic">In margine</hi> Troch.</p>
  </note>Maximè fiat, facilè formidolosos in fugam</p>
  <p>Verterimus; nam simulac aduentare intellexero,</p>
  <p>≤line=630≥ <note>
    <p><hi rendition="simple:italic">In margine</hi> Scaz.</p>
  </note>Viam illis intercludam, atque vndique copijs</p>
  <p>Conscriptis, collectisque viribus, inopinato</p>
  <p>Metu perculsos inuadam, atque eò redigam</p>
  <p>Omnes illas cohortes subsidiarias,</p>
  <p>Vt qua fugiant, quoue recipiant se nesciant.</p>
  <p>≤line=635≥ Nunc comessatum intro concedamus, vtî</p>
  <p>Nos decet, hunc totum potando traducamus diem.</p>
  <p>Tob. I prae, sequor. Gos. Nec in me quicquam erit mora.</p>
</div>
<div type="level1" xml:id="actvs-iii.-scena-iv.">
  <head>16. ACTVS III. SCENA IV.</head>
  <p>ARARIAS, ELIASIBVS,</p>
  <p>Eiusdem rationis versus.`</p>
  <p>NIhil adhuc est quod vereare Eliasibe,</p>
  <p>Haud quaquam etiam cessant, &amp; illum propediem</p>
  <p>≤page=29≥</p>
  <p>≤line=640≥ Hîc adfuturum tibi polliceor. proinde tu metum,</p>
  <p>Falsamque sollicitudinem istam, quae te excruciat, ex</p>
  <p>Animo fac eijcias tuo. Eli. Facilè equidem id queam</p>
  <p>Azaria, sed nescio quo pacto me hostium</p>
  <p><note>
    <p><hi rendition="simple:italic">In margine</hi> Troch.</p>
  </note>Semper terreat violenta immanitas:</p>
  <p>≤line=645≥ Quos ego scio si resciuerint, exercitum</p>
  <p>Extemplò conscripturos copiosißimum,</p>
  <p>Viasque obsessuros omnes, vt ne cui</p>
  <p>Huc vsque ad nos euadendi sit copia.</p>
  <p>Atque id adeo magis nobis vt incommodent,</p>
  <p>≤line=650≥ Quam vt rebus consulant suis. Aza. Eheu, tantámne
  eis</p>
  <p>Vecordiam, at malitiam innatam esse, vt malus</p>
  <p><note>
    <p><hi rendition="simple:italic">In margine</hi> Troch</p>
  </note>Alienis gaudeant, atque ex incommodis</p>
  <p>Aliorum, sua vt nitantur comparare commoda?</p>
  <p><note>
    <p><hi rendition="simple:italic">In margine</hi> Troch.</p>
  </note>Verùm, non arbitror cuiquam illorum id subolere, cùm</p>
  <p>≤line=655≥ <note>
    <p><hi rendition="simple:italic">In margine</hi> Scaz.</p>
  </note>Nostri ipsi ciues etiam nunc istud nesciant.</p>
  <p>Eli. Arbitror ego quoque. verùm ne palam fiat,</p>
  <p>Idem vxorem facito vt celes: nam femina</p>
  <p>Quod ignorat tacet, atque continet optimè.</p>
  <p>Azaria mi, quisnam ille obsecro, huc quem procul</p>
  <p>≤line=660≥ Ad vos viam affectare video? Aza. Nescio</p>
  <p>Eliasibe: nam interuallum adhuc est longius,</p>
  <p>Quàm vt oculorum acies assequatur. Eli. Hîc hominem</p>
  <p><note>
    <p><hi rendition="simple:italic">In margine</hi> Troch.</p>
  </note>Opperiamur, vt si quid fortè adferat nouae</p>
  <p>Rei, ex ipso cognoscamus, &amp; vnde veniat,</p>
  <p>≤line=665≥ Et quo illi iter sit expiscemur. Aza. Igitur hîc</p>
  <p>Tantisper, dum accedit, subsistamus Eliasibe.</p>
  <p>≤page=30≥</p>
</div>
<div type="level1" xml:id="actvs-iii.-scena.-v.">
  <head>17. ACTVS III. SCENA. V.</head>
  <p>SADOCVS, ATARIAS. ELIASIBVS.</p>
  <p>Eiusdem generis.</p>
  <p>ANimo iam nunc nostros otioso esse impero,</p>
  <p>Vnius huius praesidio, atque aduentu. Ego hominem</p>
  <p>Feliciorem non vidi vnquam, cuique ita lepidè</p>
  <p>≤line=670≥ Omnia procedant ex animi sententia.</p>
  <p>Quocunque venit excipitur humanißimè.</p>
  <p>Concurrunt illi gratulantes obuiam</p>
  <p>Praetores, praesides, aediles, consules:</p>
  <p>Salutant, ad coenam vocant, operam suam</p>
  <p>≤line=675≥ Illi dicant, pro se vnusquisque sedulo</p>
  <p>Agens, quo beneuolentiam illius sibi</p>
  <p>Conciliet. minimeque (ita me Deus amet) miror,</p>
  <p>Si illum quisque expetit, quem semper maximi</p>
  <p>Rex ipse fecerit. Mihi quidem cuiusmodi</p>
  <p>≤line=680≥ Ingenio sit, eius fuit indicio oratio,</p>
  <p>Quae cuiusque vt vita est declarat maximè.</p>
  <p>Non poßit magis idoneus ad hanc rem repperirier.</p>
  <p>Per hunc nisi me fallit animus, Deus hostium</p>
  <p>Nostrorum lasciuam retundet insolentiam.</p>
  <p>Delicta puniet. qui malitia freti sua,</p>
  <p>≤line=685≥ Toties nostrae insidias fecerunt innocentiae.</p>
  <p>Aza. Papè, hic Sadocus est noster, nisi prospicio parum.</p>
  <p>Eli. Is est ipsus, superi nos seruatos volunt</p>
  <p>Azaria. Aza. Quid stamus? quin procedimus ei obuiam.</p>
  <p>Sad. Sed quem mihi nunc potißimum exoptem dari, in</p>
  <p>≤page=31≥</p>
  <p>≤line=690≥ Cuius sinum hoc effundam gaudium? Elia. audin’
  Azaria</p>
  <p>Quid dicat? Ara. Ego verò audio, nunc demum &amp; video,</p>
  <p><note>
    <p><hi rendition="simple:italic">In margine</hi> Troch.</p>
  </note>Et valeo Eliasibe. Sad. Sed ecce quos volebam maxime.</p>
  <p>Hos primùm delibutos reddam gaudio.</p>
  <p>Elia. Ehem Sadoce mi. Aza. O mi frater. Elia. Gaudeo</p>
  <p>≤line=695≥ Te tandem nobis incolumem esse redditum,</p>
  <p>Cuius reditum miserè expectauimus hactenus.</p>
  <p><note>
    <p><hi rendition="simple:italic">In margine</hi> Scaz.</p>
  </note>Aza. Quid te obsecro remoratum est tam diu? Sad. Dicam.</p>
  <p>Sed accepistis quas pridem ad vos misi literas?</p>
  <p>Elia. Accepimus frater. Sad. Eho dic mihi, satin’</p>
  <p>≤line=700≥ Tibi placuerunt Eliasibe? Eli. Oh, rogas?</p>
  <p>Sad. Hem, quid tibi Azaria? Aza. Nihil in vita mihi</p>
  <p>Vnquam renuntiatum est gratius. Verùm vide</p>
  <p>Sodes, ne nos in falsum gaudium conieceris.</p>
  <p>Sad. Vah, missa isthac facite, jam vos beauero.</p>
  <p>≤line=705≥ Eli. Age frater. Sad. Nescitis quantum apportem
  boni,</p>
  <p>Aza. O hominem festiuißimum. Sad. Iam faxo omni metu</p>
  <p>Reiecto, in vtramuis aurem otiosè dormiatis.</p>
  <p><note>
    <p><hi rendition="simple:italic">In margine</hi> Troch</p>
  </note>Elia. Age dic amabò, si quid habes bonae rei.</p>
  <p><note>
    <p><hi rendition="simple:italic">In margine</hi> Octo.</p>
  </note>Aza. Mitte ambages omnes. Sad. Agedum, mitto, rem paucis
  eloquar.</p>
  <p>≤line=710≥ Instauratam breui conspicietis Hierosolymam.</p>
  <p>Eli. Faxit ita Deus. Aza. Vtinam augur sis verus: sed haec</p>
  <p>≤page=32≥</p>
  <p>Vnde tibi tanta affulsit spes? Sat. Ex vnius</p>
  <p>Huius Nehemiae aduentu. Eli. Vbi is est obsecro?</p>
  <p>Sat. Vbi sit rogas? faxo mox videas. Non procul</p>
  <p>≤line=715≥ Hinc illum reliqui. at non est tutus satis</p>
  <p>Hic ad commemorandum locus: quare intrò si placet</p>
  <p>Concedamus, vbi rem omnem narrabo ordine.</p>
  <p>Eli. Istud rectè, celato opus est. Aza. Deus vertat bene.</p>
</div>
<div type="level1" xml:id="actvs-iv.-scena-i.">
  <head>18. ACTVS IV. SCENA I.</head>
  <p>NEHEMIAS.</p>
  <p>Iambici partim senarii, partim Octonarii, admistis paucis
  septenariis.</p>
  <p>DEum immortalem, quis mente est tam adamantina,</p>
  <p>≤line=720≥ Quem non in luctum, ac fletum tanta calamitas</p>
  <p>Dejecerit? Me miserum, huiuscene rei causa ego</p>
  <p>Tantopere eram cupidus redeundi in patriam?</p>
  <p>Cui quanto fuerat praestabilius vbiuis gentium</p>
  <p>Vitam agere, quàm tam miserandum intuerier spectaculum.</p>
  <p>≤line=725≥ O Hierosolyma, Hierosolyma, hanc cladem tibi</p>
  <p>Tua pepererunt crimina: dum Deo tuo</p>
  <p><note>
    <p><hi rendition="simple:italic">In margine</hi> Troch</p>
  </note>Aduersans, diuina post tergum praecepta reijcis,</p>
  <p>Quibus si paruisses, facilè isthoc declinasses malum.</p>
  <p>Ah, vbi nunc tua sunt celsa moenia? vbi turres? vbi aggeres?</p>
  <p>≤line=730≥ Vbi porta, arcesque vndequaque munitißima?</p>
  <p>Vbi nunc aedes magnifica, templaque augustißima?</p>
  <p>Vbi monumenta? vbi maiorum sepulchra splendidißsima?</p>
  <p>Vbi opes, quibus regum quondam antecedebas opulentiam?</p>
  <p>≤page=33≥</p>
  <p>Vah, quàm subitò in cinerem sunt conuersa omnia.</p>
  <p>≤line=735≥ Eheu repentinam rerum omnium vicißitudinem!</p>
  <p>Eamus nunc homunculi, rebusque momentaneis,</p>
  <p>Et quauis bulla, vmbraue fugacioribus</p>
  <p>Fidamus, hisque nostram metiamur beatitudinem.</p>
  <p>Cùm nihil in rebus humanis tam sit stabile, quod temporis</p>
  <p>≤line=740≥ Momento non frequenter corruat: nihil</p>
  <p>Iam firmum, quod non vna, eademque hora &amp; substructum, &amp;
  dirutum</p>
  <p>Conspicias. Haec quoties in animo mecum cogito,</p>
  <p>Minus hoc nostrum me affligit infortunium;</p>
  <p>Et communem hominum sortem contemplans, quod mutari nequit,</p>
  <p>≤line=745≥ Patienter perfero. At nunc tompus est vt cuius
  gratia</p>
  <p>De nocte in publicum modo prodij, omnia</p>
  <p>Perlustrem, totamque vrbem clam perambulem,</p>
  <p>Mecumque mediter, quo pacto singulae queant</p>
  <p>Instaurari. Haec adeò noctu clanculum</p>
  <p>≤line=750≥ Agere visum fuit, ne quà veniat palam,</p>
  <p>Hostésue resciscant, quod magis expedit celarier.</p>
  <p>Quos ego scio manibus, pedibusque acturos omnia,</p>
  <p>Quò coeptum interturbent opus. Sed nihil agent.</p>
  <p>Frustra contendit, cum Deo qui pugnam suscipit: cui</p>
  <p>≤line=755≥ Nos, nostraque esse curae mihi persuadeo.</p>
  <p>Huic qui confidit, nequit frustrarier:</p>
  <p>Qui aduersatur, dignum scelere exitium luet.</p>
  <p>Quapropter nihil horum me terrebunt minae,</p>
  <p>Nihil ferratae acies, nihil validißimae</p>
  <p>≤line=760≥ Armatorum cohortes, nihil enses, nihil</p>
  <p>Hastae, aut tela, nihil reliquae belli machinae;</p>
  <p>Aduersus hac me abundè muniet Deus,</p>
  <p>≤folio=L≥</p>
  <p>≤page=34≥</p>
  <p>In cuius me clientelam, fidemque mancipo.</p>
  <p>Sed satius est vt hinc me extemplò subtraham,</p>
  <p>≤line=765≥ Reliquumque, priusquam dilucescat, oppidum</p>
  <p>Perambulem: reuersus rem nostratibus</p>
  <p>Aperiam, &amp; ad instaurandum hortabor sedulò.</p>
</div>
<div type="level1" xml:id="actvs-iv.-scena-ii.">
  <head>19. ACTVS IV. SCENA II.</head>
  <p>AZARIAS, ELIASIBVS.</p>
  <p>Eiusdem rationis.</p>
  <p>LVcescit, hoc jam cesso pulsare Eliasibi ostium?</p>
  <p>Atque eccum, ipsus per tempus egreditur foras.</p>
  <p>≤line=770≥ Elia. Somnum hac nocte oculis non vidi meis, ita</p>
  <p>Timore simul ac spe animus obstupuit mihi.</p>
  <p>Nunc prouiso quid noster agat Azarias,</p>
  <p>Vtî de ijs, quae heri à coena nobis Sadocus clanculum</p>
  <p>Narrabat, per otium inter nos commentemur prolixius.</p>
  <p>≤line=775≥ Sed commodè ipse mihi procedit obuiam.</p>
  <p>Aza. Accedam, &amp; alloquar. Hem. salue Eliasibe.</p>
  <p>Eli. Azaria, salue, ad te ibam. Aza. Et ego ad te. Quid, quae
  heri</p>
  <p>De Nehemia commemorabat Sadocus, ecquid tibi placent</p>
  <p>Eliasibe? Eli. Placeant rogas? Sed vim hostium</p>
  <p>≤line=780≥ Vt fortiter feras metuo, qui hic jam aderunt</p>
  <p>Armati, sat scio, vbi nos tale quid moliri senserint.</p>
  <p>Nam vt tu scias quàm nunc illi pulchrè ad nostram sient</p>
  <p>Perniciem instructi, principiò quid hîc agatur sedulò</p>
  <p>Magis obseruant nunc, quam solent. Aza. Quid audio?</p>
  <p>≤line=785≥ Eli. De aduentu Nehemiae nescio quid mußitant,</p>
  <p>Malè minantur nobis. Aza. Deus istum perdat inuidum,</p>
  <p>≤page=35≥</p>
  <p>Qui primus hac illis denuntiauit. Attamen mali</p>
  <p>Dum ne decipiantur cauent, etiam cùm maximè sibi</p>
  <p>Cauisse existimant, falluntur maximè.</p>
  <p>≤line=790≥ Eli. Est vt dicis frater. Sed quisnam hic, quem
  procul</p>
  <p>E porta prodire intueor? Aza. Nehemias</p>
  <p>Est Eliasibe. Eli. Est is ipsus. Vah, quàm gaudeo</p>
  <p>Vbi etiam nunc huius generis reliquias restare video.</p>
  <p>Aza. Virtus illi relucet in oculis. Eli. Deum</p>
  <p>≤line=795≥ Immortalem, homo homini quid praestat? Aza. Tum quae
  formae gratia?</p>
  <p>Eli. Tristis seueritas est in vultu. ATa. Porro mores huic</p>
  <p>Tam excellenti formae per omnia congruunt.</p>
  <p>Eli. Sermonis mira comitas. Axa. Vita integra.</p>
  <p>Eli. Postremo, nihil in ipso est, quod non laude sit
  dignissimum.</p>
  <p>≤line=800≥ Aza. Accedamus hominem, ac salutemus: vah, quid
  stamus?</p>
  <p>Sed hem, quod ex Sadoco scis, fac nescias, tenes? Eli. probè.</p>
</div>
<div type="level1" xml:id="actvs-iv.-scena-iii.">
  <head>20. ACTVS IV. SCENA III.</head>
  <p>NEHEMIAS, ELIASIBVS, ALARIAE.</p>
  <p>Trochaici partim senarij, partim octonarij, admistis aliquot
  septenarijs.</p>
  <p>Non me clam est, quam duram nunc prouinciam susceperim:</p>
  <p>Verùm sic animum induxi meum, priùs</p>
  <p>Perditurum me meam vitam, quàm non perfecere</p>
  <p>≤line=805≥ Quod semel recepi. Nil maleuolorum minas moror,</p>
  <p>Nil mortis cruciatum, quem intentant mihi.</p>
  <p>Si moriendum est, pro incolumitate patria mori,</p>
  <p>Mihi quauis vita futurum est dulcius.</p>
  <p>≤folio=L2≥</p>
  <p>≤page=36≥</p>
  <p>Dum ne ob malefacta pereo, parui aestimo.</p>
  <p>≤line=810≥ Sed nunc tempus est, vt omnem rem nostratibus</p>
  <p>Indicem, &amp; vt magno animo sint persuadeam. At</p>
  <p>Eccos quos volebam: ad me affectant viam,</p>
  <p>Occurram. Eli. Saluere Nehemiam jubemus plurimùm.</p>
  <p>Neh. Hem fratres, saluete. Oh, vt vos aspicio lubens.</p>
  <p>≤line=815≥ Aza. Vtinam sit qui re, haud verbis salutem nobis
  adferat.</p>
  <p>Neh. Id quidem soli Deo in manu est, cui</p>
  <p>Modò fidamus, &amp; omnia nobis sat cedent feliciter.</p>
  <p>Eli. Ita res est mi frater, quod peccauimus</p>
  <p>Id obest nobis, Neh. at porrò resipiscite,</p>
  <p>≤line=820≥ Diuinamque opem implorate supplices:</p>
  <p>Nullum est delictum, cui non facilè ignoscat Deus,</p>
  <p>Si nos verè, atque ex animo admißi conspexerit</p>
  <p>Poenitere. Aza. Heu nos infelices. Neh. Estote anime bono,</p>
  <p>Infelix non est, nisi qui desperat gratiam.</p>
  <p>≤line=825≥ <note>
    <p><hi rendition="simple:italic">In margine</hi> Acatal.</p>
  </note>Eli. Hei mihi. Neh. Eia, respirate. Quin dicam libenter.</p>
  <p>Quod audiatis: in foribus vobis adest salus.</p>
  <p><note>
    <p><hi rendition="simple:italic">In margine</hi> Iamb.</p>
  </note>Aza. Vtinam. Ne. Faxo iam experiamini, modo</p>
  <p>Ne vos ipsi vestrum nunc remoremini</p>
  <p>Commodum. Eli. Nehemia, annitemur pro viribus. Neh. Deus</p>
  <p>≤line=830≥ Vestros conatus sua secundabit clementia.</p>
  <p>Exprompta ad hanc rem quam paro opus est ingenij industria,</p>
  <p>Infractaque animi constantia: magnum est quod molior,</p>
  <p>Quodque magis occultari, quàm promulgari debeat.</p>
  <p>Idque adeo metuens, vos hactenus celaui,</p>
  <p>≤line=835≥ Quod dicam nunc. Vrbem ego instaurandam censeo.</p>
  <p>≤page=37≥</p>
  <p>Huius vnius rei gratia huc ad vos me contuli,</p>
  <p>Haec me spes nunc reducem in patriam facit.</p>
  <p>Eli. Consilium laudo, sed vereor vt queas Nehemia.</p>
  <p>Neh. Quidum, cedo? El. Quia hostes illi finitimi,</p>
  <p>≤line=840≥ <note>
    <p><hi rendition="simple:italic">In margine</hi> Iamb.</p>
  </note>Quo non aliud hominum genus inuidentius,</p>
  <p>Hic aderunt infensi, simulac nos id agere senserint.</p>
  <p>Neh. Oh, nihil periculi est Eliasibe,</p>
  <p>Mittite timorem obsecro, diuinoque numine</p>
  <p>Freti, nihili pendite imbelles furiosorum minas.</p>
  <p>≤line=845≥ Cui Deus est propitius, huic frustra insidias
  struit,</p>
  <p>Quantumuis astuta, maleuolorum inuidentia.</p>
  <p>Quapropter, vti fortes, atque strenuos viros decet,</p>
  <p>Annitimini mecum; ego vobis neque opera, neque</p>
  <p>Re, neque consilio deero. Aza. Haud verear Nehemia,</p>
  <p>≤line=850≥ Si in te solum sit situm: sed vim vt queas</p>
  <p>Ferre? Neh. Ah, nunquam hodie concedetis mihi?</p>
  <p>Nihil, inquam periculi est. &amp; si quid sit, tamen</p>
  <p>Vel vitae dispendio nos patriae saluti</p>
  <p><note>
    <p><hi rendition="simple:italic">In margine</hi> Acatal.</p>
  </note>Consulere, atque subuenire conuenit.</p>
  <p>≤line=855≥ Contemplamini quot probris, quot ludibrijs,
  [quot<hi rendition="simple:superscript">2</hi>&lt;quod]</p>
  <p><note>
    <p><hi rendition="simple:italic">In margine</hi> Iamb. 5.</p>
  </note>Quot denique sannis vita nostra fuerit obiecta hactenus.</p>
  <p>Quis non honestè malit mortem occumbere,</p>
  <p>Quam tantam posthac ferre contumeliam?</p>
  <p>Respuite quàm misere iaceant prostrata omnia,</p>
  <p>≤line=860≥ Maenia solo aequata, turres demolitae funditus,</p>
  <p>Arces euersae, portae igni absumptae, muri diruti,</p>
  <p>Postremò direpta, vastata, ac populata singula.</p>
  <p>Haccine nobis conspicienda erunt diutius?</p>
  <p>Haccine perpetienda ignominia? ah, mori</p>
  <p>≤line=865≥ Praestat. expergiscimini, &amp; nolite aduersari
  mihi.</p>
  <p>Eli. Pol res ipsa, virtusque tua nos cogit Nehemia,</p>
  <p>≤folio=L3≥</p>
  <p>≤page=38≥</p>
  <p>Vt tuis iußis libenter pareamus: imò neque</p>
  <p>Frugi, neque honesti, neque grati videamur satis,</p>
  <p><note>
    <p><hi rendition="simple:italic">In margine</hi> Iamb.</p>
  </note>Si non tibi per omnia morem gesserimus. Aza. Mihi quoque</p>
  <p>≤line=870≥ Ita tua afflauit animum oratio, vt mori</p>
  <p>Satius ducam, quàm in tantis miseriis viuere.</p>
  <p>Neh. Euge, sic fortes decet. tamen nihil</p>
  <p>Est quod metuatis, vos modo virili, ac strenuo</p>
  <p>Curate vt animo sitis, qui &amp; inferioribus</p>
  <p>≤line=875≥ Non rarò peperit victoriam. Verùm nunc tempus est</p>
  <p>Intrò vt concedamus: ibi quo pacto rem aggredi</p>
  <p>Vos velim, quid fleri, quid caueri debeat,</p>
  <p>Conuocatis vrbis primatibus, edisseram ordine. Eli. Vt</p>
  <p>Lubet, hem, iacienda est alea. Aza. Deus vertat feliciter.</p>
</div>
<div type="level1" xml:id="actvs-iv-scenaiv.">
  <head>21. ACTVS IV SCENAIV.</head>
  <p>SANABALLATVS, TOBIAS.</p>
  <p>Senarij, &amp; septenarij, partim recti, partim Σκἁξονrες.</p>
  <p>≤line=880≥ HAnccinè ego tam insignem in nos contumeliam</p>
  <p>Impunitam relinquam Tobia? ah, mori</p>
  <p>Me satius est. Faxo iam norint quid viri fiet,</p>
  <p>Quem illi vti mulierem sibi ludificandum existimant.</p>
  <p>Tob. Eia, sit decet. San. Nunquam me per Iouem quisquam</p>
  <p>≤line=885≥ Exorabit, quin illos vt merentur vlciscar</p>
  <p>Mastigias. Tob. Rectè. San. Tum autem Nehemiam</p>
  <p>Impulsorem istum vah, quibus excarnificabo modis?</p>
  <p>Sublimem medium arripiam.Tob. Fortiter. San. Post haec</p>
  <p>Inuersum capite saxis illidam. Tob. Probe.</p>
  <p>≤line=890≥ San. Vt totam sanguine inquinet viam. dein’</p>
  <p>Caput illi praecidam, postremo praecipitem dabo.</p>
  <p>≤page=39≥</p>
  <p>Tob. Pulchrè. San. Reliquum recutitorum popellum qua nece</p>
  <p>Potißimum interimam nescio. sed circumspice, satis</p>
  <p>Me hic thorax, galeaque deceant. Fob. Pol formae gratia</p>
  <p>≤line=895≥ Euenit, vt quicquid indueris te deceat maximè.</p>
  <p>San. Nihil est in me, quin omnes istud laudent plurimum.</p>
  <p>Tob. Non immerito. San. Tum quis me alter homo est
  confidentior,</p>
  <p>Aut audacior, aut ad rem militarem promptiore</p>
  <p>Qui in pugnis, bellis, diripiendis vrbibus,</p>
  <p>≤line=900≥ Spoliandis hostibus aetatem contriui meam.</p>
  <p>Insidiari aduersariis, munire aciem,</p>
  <p>Praesidia disponere, nihil extimescere,</p>
  <p>Hyemem atque aestatem juxta perpeti. Quod si</p>
  <p>Nunc mea quae geßi, pergam commemorare facinora</p>
  <p>≤line=905≥ Dies nos deserat prius, quam ego vel decimam tibi</p>
  <p>Eorum partem commemorauero. Tob. Credo.</p>
  <p>San. Sed non sum is qui meas ipsius pugnas praedicem</p>
  <p>Manibus, non lingua belligerandum censeo.</p>
  <p>Sed eccum Gosemum: vide vt perturbatus siet.</p>
  <p>≤line=910≥ Vel vultus huius ignauißimos istos</p>
  <p>Facile in fugam conuerterit. Tob. Prò Iupiter</p>
  <p>Supreme, quantas militum huc adducit copias.</p>
  <p>Vae illis, qui hos sibi inimicos fecerint. San. Hic, dum</p>
  <p>Accedunt, subsistamus paulisper. Tob. Placet.</p>
</div>
<div type="level1" xml:id="actvs-iv-scena-v.">
  <head>22. ACTVS IV SCENA V.</head>
  <p>GOSEMVS, SIMALIO, SANABALLATVS, SANGA.</p>
  <p>Eiusdem rationis.</p>
  <p>≤folio=L4≥</p>
  <p>≤page=40≥</p>
  <p>≤line=915≥ AN vnquam cuiquam contumosiosius,</p>
  <p>Simalio, audistin’ factam iniuriam quàm haec est</p>
  <p>Nobis? ô coelum, terra, ô facinus indignißimum!</p>
  <p>Sim. Ni protinus à coepto desistant, haud sic auferent.</p>
  <p>Gos. Licet destiterint maximè, haud tamen tantum scelus</p>
  <p>≤line=920≥ Vnquam me viuo impunitum relinquetur.</p>
  <p>Quin pol istos pro tanta isthac audacia</p>
  <p>Exercebo vt digni sunt furciferos, qui nos sibi,</p>
  <p>Si dijs placet, illudendos propinauerint.</p>
  <p>Nouitius ille aduena nobis hanc excitat</p>
  <p>≤line=925≥ Tragoediam, ille frigidam suffundit, illius</p>
  <p>Suasu, atque impulsu transiguntur omnia.</p>
  <p>Quem hodie scelus si detur apprehendere,</p>
  <p>Eo redigam miseriarum, vt perpetuò sit miser.</p>
  <p>Curabo vt omnibus exemplum siet. Vah, quàm</p>
  <p>≤line=930≥ Vellem illum nunc mihi dari obuiam, vt caput</p>
  <p>Ei diminuam mastigia, satis mihi</p>
  <p>Id habeam supplicij, dum illum vlciscas modo. San. Alloquar.</p>
  <p>Goseme, deflecte huc ad nos. Gos. Non audio.</p>
  <p>San. Sodes paulisper. Go. Ah, ne me obturbaris peßime,</p>
  <p>≤line=935≥ Nisi mauis cerebrum tibi hic distergier.</p>
  <p>San. Eia, vt furit. Gos. Hem, tun’ hîc eras Sanaballate? ne</p>
  <p>Vitio vortas quaeso, haud praeuideram te, ita</p>
  <p>Oculi iracundia nunc obcaecati sunt mihi.</p>
  <p>San. Non miror per Iouem. Expeditas sanè adducis copias,</p>
  <p>≤line=940≥ <note>
    <p><hi rendition="simple:italic">In margine</hi> Octo.</p>
  </note>Pol hi vel Orco praedam auferant. Gos. Qualis</p>
  <p>Exercitus dux, tales consueuerunt esse milites.</p>
  <p>San. Nae illi haud sciunt quos sibi crabrones irritauerint.</p>
  <p>Pan. Fugam dabunt, vtî nos aduentare senserint.</p>
  <p>≤page=41≥</p>
  <p>Gos. Quin faxo neste elabantur: vndique</p>
  <p>≤line=945≥ <note>
    <p><hi rendition="simple:italic">In margine</hi> Octo.</p>
  </note>Illos praesidijs paßim dispositis sic circuncludam, vt aut</p>
  <p>Fugiendi, aut euadendi nullus cuiquam sit locus.</p>
  <p>Atque ita tandem vniuersum extirpabimus</p>
  <p>Apellarum genus. San. Militibus omnia</p>
  <p>Vastanda, ac diripienda propinabimus,</p>
  <p>≤line=950≥ Postremò caede, cruore, cadaueribus, incendio,</p>
  <p>Luctu, atque singultu quicquid vsquam est complebimus:</p>
  <p>Atque haec illis merito accident, cùm euenerint.</p>
  <p>Credo iam supplicantes aderunt, sed nihil</p>
  <p><note>
    <p><hi rendition="simple:italic">In margine</hi> Octo.</p>
  </note>Agent: errant, si nos lachrymis placari posse cogitant.</p>
  <p>≤line=955≥ Verùm quid hic stamus? quin rectà isthuc agmen
  deducimus?</p>
  <p>Gos. Benè dicis procedito tu huc cum vecti Simalio,</p>
  <p>In dextrum cornu temet ingere. Tu Strato in</p>
  <p>Sinistrum, tu in medium Sanga. Hem, quid homo ignauißime,</p>
  <p>Lapidibúsne paras pugnare? Sang. Quid? ego quasi</p>
  <p>≤line=960≥ Canes saxis homines insectabor timidißimos.</p>
  <p>Quid hoc, satin’ vobis placet? San. Ha ha he, pulchrum
  spectaculum.</p>
</div>
<div type="level1" xml:id="actvs-iv.-scena-vi.">
  <head>23. ACTVS IV. SCENA VI.</head>
  <p>NEHEMIAS.</p>
  <p>Senarij, &amp; septenarij, trochaici, catalectici.</p>
  <p>NVnc tranquillo demum animo egredior foras.</p>
  <p>Postquàm quae sum aggressus pulchrè etiamnum succedere
  conspicor:</p>
  <p>Adèò quisque operi intentus, nunc sedulo</p>
  <p>≤folio=L5≥</p>
  <p>≤page=42≥</p>
  <p>≤line=965≥ Officium exequitur suum. Idem est omnibus</p>
  <p>Animus, aequum studium, similis constantia,</p>
  <p><note>
    <p><hi rendition="simple:italic">In margine</hi> Acatal.</p>
  </note>Hostibus aut resistere fortiter, aut honestè</p>
  <p>Pro patria, pro libertate, pro aris, &amp; focis</p>
  <p><note>
    <p><hi rendition="simple:italic">In margine</hi> Acatal. 2.</p>
  </note>Mortem oppetere. Quos equidem credo jam jam adfuturos</p>
  <p>≤line=970≥ Esse, vt nos hinc depellant, opusque coeptum</p>
  <p><note>
    <p><hi rendition="simple:italic">In margine</hi> Octo. 2.</p>
  </note>Vt interturbent: qui si venerint, efficiam vt cum viris</p>
  <p>Rem sibi esse intelligant vsque adeo ego illorum pati</p>
  <p>Possum ineptias, &amp; magnifica verba à quibus</p>
  <p>Si ad pugnam veniatur, vapulabunt largiter.</p>
  <p>≤line=975≥ <note>
    <p><hi rendition="simple:italic">In margine</hi> Iamb.</p>
  </note>O inuidiam, tantumne illis ab re sua</p>
  <p>Esse otij, aliena vt curent, eaque ad se qua nihil</p>
  <p><note>
    <p><hi rendition="simple:italic">In margine</hi> Octo.</p>
  </note>Attinent? adeò in hoc simul omnes incumbunt, vt suae.</p>
  <p>Etiam ipsorum pernicie nobis incommodent?</p>
  <p>Ah, itáne fieri oportet? Sed quid cum illis agas,</p>
  <p>≤line=980≥ Qui neque bonum, neque quid aequum sit, sciunt:</p>
  <p>Melius, peius, prosint, obsint, nil vident, nisi</p>
  <p><note>
    <p><hi rendition="simple:italic">In margine</hi> Acat.</p>
  </note>Quod lubet. Sed dignum talibus factis Deus</p>
  <p>Exitium inuenerit: in hunc omnem salutis</p>
  <p>Spem, fiduciamque confero, illius</p>
  <p>≤line=985≥ Ope fretus, facile vel violentißimum</p>
  <p>Aduersariorum exercitum contempsero.</p>
  <p>Verùm ad moenia rursum hinc praestiterit concedere.</p>
  <p>Quò, si fortè sit opus, animum addam nostratibus,</p>
  <p><note>
    <p><hi rendition="simple:italic">In margine</hi> Octo.</p>
  </note>Porroque admoneam quid deuitandum sit periculi.</p>
</div>
<div type="level1" xml:id="actvs-v-scena-i.">
  <head>24. ACTVS V SCENA I.</head>
  <p>ELIASIBVS, HANANVS. NEHEMIAS.</p>
  <p>Partim septenarii, partim octonarii, ad¬unctis paucis senariis.</p>
  <p>≤page=43≥</p>
  <p>≤line=43≥</p>
  <p>≤line=990≥ ITa me Deus amet, quantùm ego hostium instructos
  dolos.</p>
  <p>Conatusque audio, non mediocriter timeo miser,</p>
  <p>Ne quam illi mox nobis turbam faciant, aut vim extructoribus,</p>
  <p>Adeo gladiatorio animo ad nos affectant viam. Ah,</p>
  <p>Nullône pacta vim istorum euitare poterimus?</p>
  <p>≤line=995≥ Heu, quot modis nos illorum diuexauit crudelitas?</p>
  <p>Quoties insani ex infidis oppressere? quoties</p>
  <p>Oppugnauêre innoxios? quoties damnum dedere? vah,</p>
  <p>Itane obstinatè operam dant, nos vt mille excrucient modis?</p>
  <p>Totumque Iudaeorum genus extirpent funditis? Verùm</p>
  <p>≤line=1000≥ Hananum video, tristis est, eadem hac quae me malè
  habent virum.</p>
  <p>Ibo obuiam, vt prius quàm se hinc subducat alloquar. Han. Nisi</p>
  <p>Me fallit animus, haud multum à nobis aberis infortunium.</p>
  <p>Ita hostium castris obsessae, in angustum oppidò</p>
  <p>Nostrae coguntur copiae, hei misero mihi.</p>
  <p>≤line=1005≥ At eccum Eliasibum. Eli. Salue Hanane. Han.
  Eliasibe,</p>
  <p>Salue. Eli. Scin’ quo in malo versemur miseri? Han. Ah, vtinam
  nesciam.</p>
  <p>Eli, Cedo, quid agimus nunc? quid das consilij Hanane? Han. Egon’?
  nihil</p>
  <p>Nisi quod sors fert, vt aequo animo feramus. Eli. Nescio</p>
  <p>Quid mens mihi praesagit infortunij. Sed commode</p>
  <p>≤line=1010≥ Ecce egreditur Nehemias. Neh. Nihil est Azaria</p>
  <p>Quod verearis: rem omnem mihi committito,</p>
  <p>≤page=44≥</p>
  <p>Tu modo quae praecepi exequare gnauiter,</p>
  <p>Eli. Nehemia. Neh. Hem Eliasibe? non praeuideram te. Tu quoque
  hic</p>
  <p>Aderas Hannane mi? bene factum, gaudeo.</p>
  <p>≤line=1015≥ Non potuit fieri opportunius, ambos vos volo. Eli.
  Hem</p>
  <p>Nehemia, audistin’ quam illi agant rem? Neh. Odoratus sum
  omnia.</p>
  <p>Han. De inopinata statuerunt nos inuadere.</p>
  <p>Neh. Scio: sed Dolum dolo illuserimus, meditata mihi sunt</p>
  <p>In pectore consilia omnia. Eli. Tibi ita videtur, at ego</p>
  <p>≤line=1020≥ Non posse arbitror, neque vim illorum sustinere,
  neque</p>
  <p>Resistere, neque perpeti. Han. Idem &amp; ego vereor miser.</p>
  <p><note>
    <p><hi rendition="simple:italic">In margine</hi> Catal.</p>
  </note>Neh. Ah, ne diffidite: hoc meae fidei credatis obsecro,</p>
  <p>Qui nunc vobis viri videntur, nebulones</p>
  <p>Sunt ignauißimi, lasciuia, luxuque diffluunt,</p>
  <p>≤line=1025≥ Insulsi, fatui, tardi, stertunt noctes &amp; dies.</p>
  <p>Adhaec Deum quem maximè aquum est reuereri, nihili aestimant,</p>
  <p>Idolis seruientes turpiter. Hoscine</p>
  <p>Quaeso nobis timendos esse creditis?</p>
  <p>Horum impotentes extimescemus minas?</p>
  <p>≤line=1030≥ Eli. Facilè metu omnem abiecero frater, nisi
  saepius</p>
  <p>Quantum armati valeant essem expertus miser.</p>
  <p>Neh. Istam cladem vobis vestra peperêre crimina;</p>
  <p>Non hostium vires, quibus quàm facile restitissetis,</p>
  <p>Ni diuina vos defecisset gratia.</p>
  <p>≤line=1035≥ Nunc delictorum poenitet: &amp; ob id Deum</p>
  <p>Iam nobis propitium esse, atque beneuolum scio.</p>
  <p>Han. Sed audistin’ quantum adducant exercitum?</p>
  <p>Quot pedites, equites? reges si simus, nunquam tamen</p>
  <p>Tantum sufferre queamus impetum. Neh. Non viribus.</p>
  <p>≤page=45≥</p>
  <p>≤line=1040≥ Sed consilio, prudentia, diuina ope</p>
  <p>Res praeclarae geruntur. Denique nunquam fit sine</p>
  <p>Periculo facinus magnum, ac memorabile.</p>
  <p>Audendum est, nemo ignauia victoriam</p>
  <p>Est consequutus vnquam. Prima coitio acerrima est,</p>
  <p>≤line=1045≥ Hanc si sustinuerimus, post illos vt lubet</p>
  <p>Ludemus. Itaque hoc quidquid est periculi,</p>
  <p>Magnarum, mihi credite, erit remedium aegritudinum</p>
  <p>Nam posthac incolumos sat scio fore nos, si vel semel</p>
  <p>Eis infracto ac forti animo restiterimus.</p>
  <p>≤line=1050≥ Contra si nos languere, ac timidos esse senserint,</p>
  <p>Feroces hîc aderunt continuò. Semper maximum</p>
  <p>In praelio periculum est ijs, qui maximè timent,</p>
  <p>Confidentia pro muro habetur. Ne vos verbis territent.</p>
  <p>Iam mortem effugit, quisquis eam contempserit.</p>
  <p>≤line=1055≥ Si illis machaera, &amp; nobis veruina est domi.</p>
  <p>Egomet consultor idem, atque socius periculi</p>
  <p>Vobiscum ero. Eli. Nehemia mi, in te spes omnis nobis sita est:</p>
  <p>Te solum habemus, tu es patronus, si tu deseris</p>
  <p>Actum est: perijmus. Neh. Ah, egon’ istud conari queam:</p>
  <p>≤line=1060≥ Adeon’ me ignauum, aut ingratum, aut inhumanum
  putas?</p>
  <p>Adeon’ porrò infidum, aut adamantinum, aut ferum,</p>
  <p>Vt me neque amor patriae, neque miscricordia, neque pudor</p>
  <p>Commoueat, neque commoueat vt seruem fidem?</p>
  <p>Caue istiusmodi quicquam tibi vnquam in mentem venerit.</p>
  <p>≤line=1065≥ Neque faciam, neque me satis piè posse arbitror.</p>
  <p>Quin faxore experiamini patriam mihi</p>
  <p>≤page=46≥</p>
  <p>Multò esse chariorem, quam egomet sum mihi.</p>
  <p>Nullum fugiam laborem, imò capitis periculum</p>
  <p>Lubenter adiero, dum prosim illi. Sed nunc qua gratia</p>
  <p>≤line=1070≥ Vos conuenire statueram, auscultate. eo</p>
  <p>Pacto &amp; meum consilium, &amp; hostium dolos</p>
  <p>Cognoscetis, quidque facere in hac re vos velim.</p>
  <p>Principio hostes, vtî dicebatis modo, nos clam aggredi, &amp;</p>
  <p>Ex insidijs nec opinantes statuerunt adoririer.</p>
  <p>≤line=1075≥ Quod ne fiat, nobis dum est tempus, praecauendum est
  sedulò.</p>
  <p><note>
    <p><hi rendition="simple:italic">In margine</hi> Troch.</p>
  </note>Quapropter post muros in inferioribus locis,</p>
  <p>Gladijs, arcubusque armatos collocandos censeo,</p>
  <p>Dimidiam tantum nostrorum partem aedificare, caeteris</p>
  <p>Pro opere hastas, clypeos, galeas, aliaque id genus</p>
  <p>≤line=1080≥ Arma volo suppeditarier: Qui verò lateribus,</p>
  <p>Calce, aut lignis portandis occupantur, altera</p>
  <p>Manu id agant, alteram ferro communiant</p>
  <p>Praeterea aedificatores non nisi gladijs</p>
  <p>Accincti, aedificent: vt si vsus forte veniat,</p>
  <p>≤line=1085≥ In promptu sit, quo maleuolorum coerceatur impetus.</p>
  <p>Tubae signum erit apud me. &amp; quandoquidem propter operis</p>
  <p>Late patentem magnitudinem longe sumus</p>
  <p>Alij ab alijs semoti, meminerint, vt quo loco</p>
  <p>Buccina sonuerit, eo se continuo omnes conferant.</p>
  <p>≤line=1090≥ De nocte verò cum suo quisque famulo</p>
  <p>Excubias agat, &amp; in media pernoctet Hierosolyma.</p>
  <p>Postremò vt magno animo sint, admonete singulos,</p>
  <p>Nihilque formident. Deum nobis adiutorem foret</p>
  <p>Atque ob id omnia successura ex animi sententia.</p>
  <p>≤line=1095≥ Eli. Dabimus operam Nehemia. Han. Nunquid aliud est</p>
  <p>≤page=47≥</p>
  <p>Quod nos velis frater. Neh. Nihil nisi vt citra moram</p>
  <p>Quae iam praecepi sedulo exequamini. Eli. Curabitur.</p>
</div>
<div type="level1" xml:id="actvs-v.-scena-ii.">
  <head>25. ACTVS V. SCENA II.</head>
  <p>NEHEMIAS.</p>
  <p>Partim senarii, partim septenarii.</p>
  <p>ADuenit tandem, quem saepe optaui diem,</p>
  <p>Quo aut pristinam libertatem restituam patriae,</p>
  <p>≤line=1100≥ Aut mortem pro eius incolumitate oppetam.</p>
  <p>Adeò hoc rerum statu nullam mihi vitam</p>
  <p>Exoptandam arbitror. Quin vel vicies mori</p>
  <p>Malim, quam, quae hactenus tolerauimus probra.</p>
  <p><note>
    <p><hi rendition="simple:italic">In margine</hi> Troch.</p>
  </note>Perpeti diutius. Quamuis non admodum</p>
  <p>≤line=1105≥ Inconsulta istorum me terreat procacitas:</p>
  <p>Qua tum demum in nos debacchantur maximè,</p>
  <p><note>
    <p><hi rendition="simple:italic">In margine</hi> Octo.</p>
  </note>Cum tuti post principia, verbis belligerantur ebrij.</p>
  <p>Tum eorum audire est operaepretium audaciam.</p>
  <p>Si vel vulpes, aiunt, in murum quem extruunt</p>
  <p>≤line=1110≥ Ascenderit facile fugatis operis, lapideum</p>
  <p>Euerterit opus. Exaudi quaeso Deus</p>
  <p><note>
    <p><hi rendition="simple:italic">In margine</hi> Octo.</p>
  </note>Quàm contumaciter nos aspernentur peßimi,</p>
  <p>Quibus maledictis proscindant, quibus incessant conuitiis.</p>
  <p>Ne patere mi Deus, vt impunè in nos illuserint.</p>
  <p>≤line=1115≥ Sed hac quae nos afficiunt contumelia, in suum</p>
  <p>Ipsorum redundet caput, vt procul è patria</p>
  <p>Sua abducti in regionem hinc longè dißitam,</p>
  <p>Contemptui sint omnibus. Atque ita tandem sentiant</p>
  <p>Quid sit Deum negligere, innoxios lacessere,</p>
  <p>≤line=1120≥ <note>
    <p><hi rendition="simple:italic">In margine</hi> Octo. 2.</p>
  </note>Aliorum gaudere calamitatibus, inuidere commodis.</p>
  <p>Sed nunc, vt tempus est diei, ad muros hinc me conferam.</p>
  <p>Vt si qua in re mea opera indigeant, in promptu siet.</p>
  <p>≤page=48≥</p>
</div>
<div type="level1" xml:id="actvs-v.-scena-iii.">
  <head>26. ACTVS V. SCENA III.</head>
  <p>AZARIAS, SANABALLATVS, GOSEMVS, TOBIAS.</p>
  <p>Septenarii, &amp; octonarii Iambici, admistis paucis senariis.</p>
  <p>NEhemias me relictis rebus jußit aduersarios</p>
  <p>Hodie obseruare, vt quid agerent, aut quid captarent consilij</p>
  <p>≤line=1125≥ Scirem, id propterea nunc speculatum egressus sum
  foras. At at,</p>
  <p>Nescio quem huc aduentare. propius haud</p>
  <p>Ausim accedere, ne deprehensus malè peream miser.</p>
  <p>In hanc palustrem igitur me abdam vallem, vt quò eant,</p>
  <p>Aut quà pergant, quidue incoeptent, obseruem sedulò, hoc agam.</p>
  <p>≤line=1130≥ San. O populares, viri, adolescentesque humanißimi,
  date</p>
  <p>Viam, qua fugere liceat, totae facite platea</p>
  <p>Pateant, remouete quicquid nos posset remorarier.</p>
  <p>Sed neque quo fugiam, neque vbi lateam, neque dedecus hoc
  quomodo</p>
  <p>Celem scio infelix, ita nunc paueo, ita nunc me pudet mei.</p>
  <p>≤line=1135≥ Nullus sum, totus occidi miser, genua mihi</p>
  <p>Tremore succidunt, vox deficit, lingua haeret faucibus:</p>
  <p>Vah, ne Salus nobis saluti jam esse si cupiat potest.</p>
  <p>Gos. O Iupiter, hunccine de improuiso mihi obijci metum</p>
  <p><note>
    <p><hi rendition="simple:italic">In margine</hi> Catal.</p>
  </note>Tantum, vt neque quomodo euadam, aut vbi delitescam</p>
  <p>≤line=1140≥ Certum fiet. membra timore debilia sunt, mens mihi</p>
  <p><note>
    <p><hi rendition="simple:italic">In margine</hi> Troch.</p>
  </note>Formidine planè obstupuit: tum pectore nihil</p>
  <p>Consilij consistere potest. Nae nos aedepol</p>
  <p>≤page=49≥</p>
  <p>Huc venimus auspicio malo. Hem Sanaballate, quò</p>
  <p>Fugis? vah, siccine hic me solum deseris? San. Ego nescio</p>
  <p>≤line=1145≥ Herculè neque quo fugiam, neque quo pacto elabar: ita
  nunc</p>
  <p>Penitus oblitus sum mei. Sed eccum Tobiam.</p>
  <p>Eaedem hunc quae nos intemperiae agunt, totus tremit.</p>
  <p>Palletque. Tob. At at, quidnam hoc monstri est? Vnde subitus
  oboritur</p>
  <p>Mihi timor, nondum conspectis hostibus?</p>
  <p>≤line=1150≥ Cum non alius in bello me solet esse confidentior?</p>
  <p>Hem quid sibi vult hic tremor? quid isthuc est mali?</p>
  <p>Nequeo satis mirari, neque conijcere, nisi nos</p>
  <p>Suis quis excantarit praestigijs. Ah, nescio vnde nunc</p>
  <p>Vel auxilij, vel perfugij mihi parem copiam. Hem,</p>
  <p>≤line=1155≥ Tun’ hîc eras Goseme? Bene habet, saluum te esse
  gaudeo. Gos. Haud</p>
  <p>Diu erimus per Iouem, nisi nos hinc quam ocyßimè</p>
  <p>Subducamus. Quod sperabamus fore</p>
  <p>Clam, resciuerunt aduersarij. Tob. Fugiamus hinc</p>
  <p>Dum possumus, dumque incolumes sumus Sanaballate; nam</p>
  <p>≤line=1160≥ Nescio quid mihi animus praesagit infortunij.</p>
  <p>Iam jam dolis circumueniemur, &amp; opprimemur inscij.</p>
  <p>Sa. Rectè dicis, vir qui fugit, pugnabit denuò. &amp;</p>
  <p>Ob id fugiendo vitae consulere, quàm fortiter</p>
  <p>Pugnando interimi, semper habitum est fortius.</p>
  <p>≤line=1165≥ T. Non temere pol est, omnes quod sic obstupuerint
  copia.</p>
  <p>Gos. Quid igitur, jamne reduco exercitum? San. Tu quod tibi</p>
  <p>Ex vsu esse videtur facito, ego me in pedes quantum queo.</p>
  <p>To. Ehem, quid hoc? aufugit homo, nosque hîc reliquit; quid
  stamus?</p>
  <p>Cur non &amp; nobis prospicimus in tempore?</p>
  <p>≤folio=M≥</p>
  <p>≤page=50≥</p>
  <p>≤line=1170≥ Go. Age age, nil moror exercitum, quisque sibi
  consulat.</p>
  <p>Namque hocce tempus precauere mihi me, non alijs sinit.</p>
  <p>Vos omnes obtestor qui haec incolitis loca, hac si fortè quis</p>
  <p>Nos consectetur, ne commonstretis, qua aufugerimus via.</p>
</div>
<div type="level1" xml:id="actvs-v-scena-iv.">
  <head>27. ACTVS V SCENA IV.</head>
  <p>SANGA.</p>
  <p>Eiusdem generis.</p>
  <p>PErij, quid hoc? siccine nos hic relinqui solos? Hem ducum</p>
  <p>≤line=1175≥ Praeclaram confidentiam? vah, qui caelum minis</p>
  <p>Modò territabant, ante tubam inani formidine</p>
  <p>Exanimati, clam omnes simul aufugerunt turpiter.</p>
  <p>Eia, pugnatum est fortiter, quid restat, nisi vt exercitum</p>
  <p>Dimittam? Egregiam per Iouem laudem, &amp; spolia domum</p>
  <p>≤line=1180≥ Referemus amplißima. Quid, omnes copias</p>
  <p>Reducimus integras. Eho, nonne hoc magnificum satis</p>
  <p>Videbitur facinus? agite, hac vos me sequimini.</p>
</div>
<div type="level1" xml:id="actvs-v.-scena-v.">
  <head>28. ACTVS V. SCENA V.</head>
  <p>AZARIAS.</p>
  <p>Septenarii, &amp; Octonarii trochaici.</p>
  <p>NVnquis hic est? nunquis hinc me sequituri nemo homo est.</p>
  <p>Prô Deum immortalem jámne erumpere hoc mihi</p>
  <p>≤line=1185≥ Gaudium, jamne exclamare licet? Oh, quod nouum</p>
  <p>Ego hisce oculis contemplatus sum spectaculum?</p>
  <p>Quae audiui? papè, ecquis nobis fortunatior?</p>
  <p>In quibus Deus hodie potestatem ostendit suam.</p>
  <p>Ita profectò sese res habet, insperata saepius</p>
  <p>≤line=1190≥ Videas accidere, quam quae speraueris.</p>
  <p>Nam cedo, quis credidisset hoc vnquam fore,</p>
  <p>Quod nunc euenisse gaudeo? Ideoque aliquis me putet</p>
  <p>≤page=51≥</p>
  <p><note>
    <p><hi rendition="simple:italic">In margine</hi> Senar.</p>
  </note>Forsan non putare hoc verum, sed mihi</p>
  <p>Nunc sic esse isthoc verum lubet. Deo herclè gratiam</p>
  <p>≤line=1195≥ Habeo, postquam haec nobis acciderunt ex sententia.</p>
  <p>Verùm quid morae est, quin hinc me amoliar,</p>
  <p>Et in vrbem recurram protinus.</p>
  <p>Bone Deus, quantum aduentu meo nostratibus</p>
  <p>Gaudij, quantùm voluptatis, quantùm adferam</p>
  <p>≤line=1200≥ Laetitiae? quot commodas res? quot adimam
  aegritudines?</p>
  <p>Sed festinato est opus, vt hoc nec opinantibus</p>
  <p>Primus obijciam, animumque illis exonerem metu.</p>
</div>
<div type="level1" xml:id="actvs-v.-scena-vi.">
  <head>29. ACTVS V. SCENA VI.</head>
  <p>ELIASIBVS, NEHEMIAS, AZARIAS.</p>
  <p>Partim senarii, partim septenarii, admistis aliquot octonariis.</p>
  <p>DEmiror quid remoretur Azariam, hei mihi,</p>
  <p>Quàm timeo ne in hostium manus allapsus, perierit</p>
  <p>≤line=1205≥ Miser, Sed Nehemiam video, ex hoc quaeram redierit</p>
  <p>Nec ne. Neh. Pulchrè etiamnunc diuinâ beneficentiâ</p>
  <p>Coeptum procedit, opus. &amp; nisi me fallit animus, omnia</p>
  <p>Succedent bene. Eli. Nehemia. Neh. Quis me? Hem Eliasibe.</p>
  <p>Tun’ hic eras? quemnam praestolare hic ante ostium?</p>
  <p>≤line=1210≥ Eli. prouiso quàm mox noster huc redeat Azarias.</p>
  <p>Neh. Iam jam hic aderit scio. Eli. ah, quàm illi timeo miser,</p>
  <p>Ne occultis alicubi irretitus hostium caßibus,</p>
  <p>Trucidatus sit infelix. Neh. Istum tuum metum,</p>
  <p>Qui tibi animum excruciat, omitte Eliasibe.</p>
  <p>≤line=1215≥ Eli. Oh, omittam Nehemia? eius mihi curae est
  salus.</p>
  <p>Neh. Et mihi quidem. Eli. Si saluus esset, jam hic adesset sat
  scio.</p>
  <p>≤folio=M2≥</p>
  <p>≤page=52≥</p>
  <p>Neh. Pergin’ malè ominarier? vide sodes tua</p>
  <p>Ne tibi malum aliquod pariat diffidentia.</p>
  <p>Breui, inquam, illum nobis incolumem restitues Dei</p>
  <p>≤line=1220≥ Benignitas, tu modo fac sis animo bono.</p>
  <p>Eli. Nehemia mi, quis ille est quaeso, quem procul</p>
  <p>Huc ad nos accurreré conspicio? Neh. Eliasibe,</p>
  <p>Azarias est. Eli. Est is, an non est? certè ipsus est.</p>
  <p>Perij, quid sibi vult hic praeceps hominis cursus? tubam</p>
  <p>≤line=1225≥ Nehemia jube inflari, hostium propè est exercitus.</p>
  <p>Neh. Ah sanusne es meticulose? bonum apportat nuntium,</p>
  <p>Nam laetus est, nisi prospicio parum. Eli. Ita faxit Deus.</p>
  <p>Neh. Occurramus. Aza. Deum immortalem quid porto? sed quem mihi</p>
  <p>Potißimùm exoptem nunc cui haec narrem, dari?</p>
  <p>≤line=1230≥ Neh. Audin’ tu hic quid dicat. Eli. Isthoc verbo
  Nehemia</p>
  <p>Animus mihi redijt, &amp; cura ex corde exceßit. Neh. Alloquar.</p>
  <p>Hem Azaria mi. Aza. Nehemiam, video, nemo est, quem mallem
  omnium.</p>
  <p>Hunc primum delibutum reddam gaudio.</p>
  <p>Eli. Quid laetus es, aut quid ita gestis frater? Aza. Eho,
  Eliasibe.</p>
  <p>≤line=1235≥ Quid gestiam rogas? prae gaudio, ita me Deus amet,</p>
  <p>Neque quid ago, neque quidquod loquor, scio. Cedo manum</p>
  <p>Nehemia mi. Neh. Manum? Aza. Manum inquam, gaude. Neh. Quid ego
  gaudeam?</p>
  <p>Aza. Et tu Eliasibe. Eli. Quamobrem? eloquere amabo? Aza. Quia
  ego</p>
  <p><note>
    <p><hi rendition="simple:italic">In margine</hi> Scaz.</p>
  </note>Impero, gaude inquam. Eli, Gaudeo, quando jubes,</p>
  <p>≤page=53≥</p>
  <p>≤line=1240≥ Et si nihil video cur gaudeam. Ara. In tuto</p>
  <p>Est omnis res: omnem tristitiam, atque metum omittite. [&lt;
  tirstitiam]</p>
  <p>Quod nunquam opinati sumus, neque quisquam nostram vnquam sibi</p>
  <p>Quod euenturum credidit, id nunc accidit.</p>
  <p>Neh. Agedum frater, paucis narrato quid siet.</p>
  <p>≤line=1245≥ Aza. Euge, à Deo sine controuersia diligimur
  Nehemia.</p>
  <p>Neh. Vtinam. at cedo sodes, quid adfers bonae rei?</p>
  <p>Aza. Ima vt ascultetis obsecro: quandoquidem ego</p>
  <p>Isthaec narrandi, quàm vos audiendi sum cupidus magis.</p>
  <p>Eli. Quid cessas igitur? Aza. Ex me jam faxo pulcherrimum</p>
  <p>≤line=1250≥ Multò omnium audiatis facinus. Neh. Ah enecas:</p>
  <p>Quin tu hinc pollicitationes aufer, &amp;</p>
  <p>Quod fers vno verbo eloquere. Aza. Accipite, hem. Hostes metu</p>
  <p>Repentino perculsi omnes fugêre turpiter.</p>
  <p>Neh. Hem Azaria, hem mi frater, quod ego prodigium audio?</p>
  <p>≤line=1255≥ Num tu ludis nunc nos. Aza. Nequaquam Nehemia.</p>
  <p>Verisima sunt quae nuntio. Eli. O factum bene,</p>
  <p>Beasti. Neh. Istud mihi responde primùm quod te rogo,</p>
  <p>Azaria, vidistin’, an audita praedicas?</p>
  <p>Aza. Hisce oculis Nehemia. Neh. Voluptatem magnam nuntias.</p>
  <p>≤line=1260≥ Eli. Vide sodesne in falsum nos conijcias gaudium.</p>
  <p>Aza. Ah, itáne mihi apud te deesse fidem? quid consequar</p>
  <p>Lucri, si mentiar? aut quem aequè ac me ipsum fefellero?</p>
  <p><note>
    <p><hi rendition="simple:italic">In margine</hi> Troch.</p>
  </note>Eli. Da veniam frater, non quod verbis tuis</p>
  <p>≤folio=M3≥</p>
  <p>≤page=54≥</p>
  <p>Diffidam, eò dico: sed quo magis isthoc verum esse cupio,</p>
  <p>≤line=1265≥ Hoc timeo magis. Aza. Absit timor, omnibus modis</p>
  <p><note>
    <p><hi rendition="simple:italic">In margine</hi> Scaz</p>
  </note>Rem nobis esse saluam promitto. Eli. O lepidum hominem. Neh. Si
  haec sunt</p>
  <p>Azaria vera, ita vt credo, quis nobis fortunatior?</p>
  <p>Eli. Hem, quàm saepe accidunt, quae nunquam sperare audeas</p>
  <p>Mi Nehemia. Neh. Deo acceptum ferri hoc debet bonum.</p>
  <p>≤line=1270≥ Cuius nutu fiunt, ac transiguntur omnia.</p>
  <p><note>
    <p><hi rendition="simple:italic">In margine</hi> Troch.</p>
  </note>Quapropter etiam atque etiam videndum Eliasibe,</p>
  <p>Ne nos diuina indignos praebeamus munificentia.</p>
  <p>Eli. Piè, ac sapienter admones Nehemia. Neh. Intrò nunc itaque</p>
  <p>Eamus, vt summum simul omnes laudibus,</p>
  <p>≤line=1275≥ Praeconijsque celebremus, atque veneremur Deum.</p>
  <p>Eli. Id vt faciamus, equidem res, ac tempus nos monet.</p>
</div>
<div type="level1" xml:id="peroratio.">
  <head>30. PERORATIO.</head>
  <p>Senarij, admistis aliquot septenarijs.</p>
  <p>INgentes vobis spectatores gratias,</p>
  <p>His ludis quotquot adfuistis scenicis</p>
  <p>Noster agit grex, auctorque fabulae: suam</p>
  <p>≤line=1280≥ Quod per silentium vestrum sibi licuit</p>
  <p>Nouam hanc agere actiunculam, in qua si quid fortè nos</p>
  <p>Per negligentiam aut inscitiam, deliquimus</p>
  <p>Oro in meliorem partem interpretemini,</p>
  <p>Rudique nostrae ignoscatis pueritiae.</p>
  <p>≤line=1285≥ Cuius cum ingenium infirmius sit, saepius</p>
  <p>Eam labi, atque errare necesse est. Nunc ne fabulam</p>
  <p>Vobis exhibuisse videamur vanam, animum aduertite,</p>
  <p>Quaecunque è sacris depromuntur literis,</p>
  <p>Multum (licet id non omnibus aequè appareat)</p>
  <p>≤page=55≥</p>
  <p>≤line=1290≥ Sub inuolucro continent mysterij.</p>
  <p>Quanquam perpaucos inter vos esse arbitror</p>
  <p>Naris tam obesae, qui nondum etiam intelligant</p>
  <p>Satîs, sibi quid nostra Nehemias velit.</p>
  <p>Nam per collapsae instauratorem Hierosolymae,</p>
  <p>≤line=1295≥ Quem nisi Christum caelestis regis filium</p>
  <p>Generisque humani assertorem nobis sacer</p>
  <p>Bibliorum depingit codex? qui regiam</p>
  <p>Patris relinquens arcem, mortales tyrannide</p>
  <p>Cacodaemonum oppressos, ex Orci faucibus</p>
  <p>≤line=1300≥ Eripuit infelices: profligatisque hostibus,</p>
  <p><note>
    <p><hi rendition="simple:italic">In margine</hi> Octo.</p>
  </note>In pristinam libertatem asseruit: dumque huc enititur,</p>
  <p>Nihil sibi extimescendum, nullum periculum</p>
  <p>Subterfugiendum vnquam arbitratus est, adeo</p>
  <p>Vt ne immanißimis quidem horrendae necis</p>
  <p>≤line=1305≥ Cruciatibus auocari se hinc sit passus. Caeterùm</p>
  <p>Per Iudaeos instauratoris Nehemia</p>
  <p>Comites, quis non videt adumbrari Apostolos,</p>
  <p>Reliquosque propagatae religionis principes?</p>
  <p>Qui pro virili Iesum sectantes ducem,</p>
  <p>≤line=1310≥ Dum Christianae dilatant ditionis terminos,</p>
  <p>Quid non sunt perpeßi? paupertatem, inediam,</p>
  <p>Famem, sitim, aestum, frigus. aguntur in crucem,</p>
  <p>Torrentur, saxis obruuntur, vt impij</p>
  <p>Caeduntur paßim. ac profligantur vndique</p>
  <p>≤line=1315≥ Horum patienti mentis inuicta constantia</p>
  <p>Caelestis illa, ac mystica Hierosolyma Ecclesia</p>
  <p>In immensum olim creuit felicißimè. At</p>
  <p>O nos infelices, qui hanc quam Christus sua,</p>
  <p>Ipsius morte seruandam esse censuit,</p>
  <p>≤line=1320≥ Cuius saluti tot viri sanctißimi</p>
  <p>≤page=56≥</p>
  <p><note>
    <p><hi rendition="simple:italic">In margine</hi> Troch.</p>
  </note>Vitam libenter impenderunt, denuo</p>
  <p>Execrandis errorum tenebris afflictam cernimus</p>
  <p>Horrescit animus quoties in mentem mihi</p>
  <p>Veniunt, quae non ita pridem ipsi conspeximus.</p>
  <p>≤line=1325≥ Quod facinus posthac non audebit impia</p>
  <p>Insanorum mortalium vesania,</p>
  <p>Postquam ne ex quidem violare, ac polluere turpiter</p>
  <p>Erubuerint, quibus maxima reuerentia,</p>
  <p><note>
    <p><hi rendition="simple:italic">In margine</hi> Troch.</p>
  </note>Summusque debetur honos? ea profanare, à quibus</p>
  <p>≤line=1330≥ Vniuersa populi Christiani dependet salus?</p>
  <p>Quorum effrenatam nisi Deus violentiam</p>
  <p>Coercuisset, jampridem omnis religio,</p>
  <p>Omnis pietas, omnisque sacrosancti numinis</p>
  <p>Intercidisset cultus. Quid igitur restat,</p>
  <p>≤line=1335≥ Nisi vt impia vitae confeßi crimina,</p>
  <p>Eundem supplices simul omnes oremus Deum,</p>
  <p>Vt nos sua dignatus misericordia,</p>
  <p>Quod coepit exequatur gnauiter. Nunc, si</p>
  <p>Quod egimus non displicuit, applaudite.</p>
</div>
<div type="level1" xml:id="back">
  <head>Back</head>
  <p>FINIS.</p>
</div>
</body>
</text>
</TEI>
