<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>LVDOVICI CELLOTII PARISIENSIS E SOCIET. IESV. OPERA POETICA.</p>
  <p>PARISIIS. Apud SEBASTIANVM CRAMOISY,</p>
  <p>viâ Iacobaeâ, sub Ciconiis.</p>
  <p>M. DC. XXX.</p>
  <p>CVM PRIVILEGIO REGIS.</p>
  <p>≤page=101≥ TRAGOEDIA. SAPOR ADMONITVS.</p>
  <p>ARGVMENTVM.</p>
  <p>ACTVS I.</p>
  <p>DE subactâ Aegypto triumphaturus Sapor, castris ad vrbem positis
  moratus erat aliquandiu, dùm se ciues, vt fit, compararent. Aderat
  destinatus pompae dies. Praemissus itaque ab eo Artauasdes
  purpuratorum nobilissimus Scenam aperit, &amp; pauca de Saporis
  laudibus praefatus, ciuium alacritatem miratur ex vrbe se
  effundentium. Regis igitur excipiendi negotium Surenae fratri
  committens laetus vrbem ingreditur. Vix discesserat cùm primus
  triumphantis exercitûs ordo apparet: inde spolia, deuictarum vrbium
  fercula, &amp; ante victoris currum, captiui. Post hos curru sublimi
  vehitur ore &amp; habitu Saporis ascito Angelus Princeps Persarum (sic
  enim praesidem regni genium appellant sacra eloquia) &amp; Ochum
  impuberem Saporis filium secum in currum inuehens, à Surenâ ciuibúsque
  salutatus, eâ pompâ in vrbem, arcémque regiam admittitur.</p>
  <p>≤page=102≥ ACTVS II.</p>
  <p>DVM haec agerentur, intentus erat venationi Sapor cum Astyage
  maiore natu filio: à quâ retractus rem gestam à Roxane Satraparum
  fidelissimo edocetur. Hîc ille enimuerò furere, dira omnia vrbi,
  Satrapis, exercitui minari: Sed tum maximè cùm fictum se &amp;
  ludicrum Saporem appellari, sibíque vrbis portas occludi videt. In eo
  motu Artauasdem sibi forte obuium in vincula coniicit, &amp; Proceres
  dimittit qui dissipatos milites colligant, ad vrbem ferro flammâque
  delendam. Sed Astyages paterno furori tempestiuè, sapienterque
  moderatus, iubet acciri Amyntam Christianum militem captiuum, vt eius
  facundiâ ferox animus emolliatur. Interim vt in vrbano malo cautus
  Roxanem ficto habitu in vrbem mittit, vt Magos omnes noctu in castra
  perducat. Disputat ergo Amyntas de vnius Dei prouidentiâ, potentiâ, in
  superbos seueritate. Verùm superbo canit, &amp; adhuc felici. Hâc enim
  occasione totum superbiae virus effundit Sapor, séque vlli alteri quàm
  sibi regnum debere, aut ab vllo Deo eripi posse negat. Blasphemiam
  hanc interrumpit nuntius de Legatorum Aegyptiorum aduentu; quos
  excepturus in castra regreditur. Astyages autem animi anceps in
  ≤page=103≥ vrbem à Surenâ, Saporem in regiâ esse affirmante,
  deducitur.</p>
  <p>ACTVS III.</p>
  <p>LEGATI Aegyptii adoratâ de more aureâ Regis statuâ, &amp; eiusdem
  Regis promissâ adoratione Surenam sibi muneribus conciliant, vt eius
  operâ Ptolemaeum captiuósque ceteros recuperent. Huic autem de
  Artauasdis periculo solicito superuenit Angelus Princeps Persarum,
  séque planè pro Rege &amp; Sapore gerit. Legatos audit, Artauasdem
  honori, Ptolemaeum libertati regnóque restituit: de Satraparum
  aliquorum insolentiâ conqueritur, qui per ludicrum alium Regem, alium
  Saporem finxissent. Inter haec Roxanes commissi sibi ab Astyage
  negotii rationem reddit: séque quot potuit Magos in domum vnam
  silentio conuocasse renunciat. Quos omnes vt publicae quietis osores,
  Dei hominú mque hostes Princeps Persarum flammis addicit, &amp;
  Archimagum ad se in vinculis adduci imperat.</p>
  <p>ACTVS IV.</p>
  <p>ROXANEM cùm Astyage de violatâ fide Magis data expostulantem,
  exanimat grauis nuntius de vxore, &amp; filio quos Magicus ignis
  inuoluerat. ≤page=104≥ Aduolat ille scilicet extemplò, vt eos
  praesenti periculo eripiat. Sapor ex aduerso in scenam regressus è
  castris à filio salutatur graui interrogatione &amp; dubitatione sitne
  verè Rex, verè Sapor? Cui cùm non sine indignatione fidem fecisset ex
  corpore &amp; membris: signa ex mentis superbiâ addit haud paulò
  certiora. Nam Amyntam inopinatò &amp; seuerè de arrogantiam ponendam,
  gladióque diuinae iustitiae auertendo monentem, mirâ peruicaciâ
  remittit in vincula, &amp; toti Christianorum genti extrema minitatur.
  Interim Roxanes, in summâ trepidatione, seruum filii vestes indutum,
  pro filio, ab incendio abstulerat: quo euentu in furias actus se sub
  Saporis ipsius oculis confodit. Vix expirauerat, cùm Datis eius
  filius, qui aliunde euaserat, ingreditur vitam à Rege impetraturus:
  sed patris viso cadauere post multa in Saporem conuitia, &amp; ipse
  se, nisi prohiberetur, interficeret. Et hic iterùm dubitandi causae
  Astyagi. Siquidem imperatam à se Magorum caedem negat Sapor.
  Ptolemaeum de beneficio gratias agentem hostiliter tractat. Sibi
  oblatum Archimagum liberum esse iubet. Cuius copiam nactus Astyages,
  digresso patre, magicis sacris à daemone tantae, tamque subitae rei
  exitum postulat: à quo tamen post consumptam artem Magus nihil auferre
  potest quàm obscurum, &amp; incertum de Rep. responsum.</p>
  <p>≤page=105≥ ACTVS V.</p>
  <p>COACTO igitur super eâ re in vrbe Concilio, alternantibúsque
  sententiis, tandem decernitur, cùm duos formâ &amp; habitu simillimos
  Reges esse constaret, eum qui triumphans in vrbem admissus esset, dolo
  aliquo improuiso tentandum. Itaque per speciem negotii publici in
  Senatum venire rogatus Princeps Persarum Angelus, bellè fucum facit.
  Nam pluribus argumentis, tanquàm ignarus se probari, postquàm egregiè
  satisfecit, sine cunctatione vllâ Rex &amp; Sapor, verus, germanus à
  Patribus salutatur: alius autem Magus, hostis, &amp; perduellionis
  reus iudicatur. Sine morâ in Senatum catenis onustus rapitur Sapor;
  vbi Surena capitis sententiam in eum pronunciat, &amp; supplicii
  exigendi curam Artauasdi demandat. Hic Sapor cùm omnes sibi ad vitam
  praeclusos aditus sentit, circunspicere se tandémque humani à se nihil
  alienum putare. Adest opportunè Amyntas qui eum salubri palinodiâ ad
  anterioris superbiae detestationem adduxit. Vix se sub potenti Dei
  manu humiliauit, cùm ecce Princeps Persarum, iam suâ, iam Angeli formâ
  &amp; habitu videndum se praebet, &amp; increpitâ homuli arrogantiâ,
  reuocatis Satrapis bonum dolum reíque totius seriem aperit: verùm
  illum Saporem esse, sic à Deo Admo≤page=106≥nitum vt seipsum nosse
  inciperet. Eo discedente regia ornamenta Sapori restituunt Proceres;
  illis Sapor veniam eorum quae mente bonâ peccauerant: Amyntam
  honoribus cumulat: denique vni Christianorum Deo tiaram submittit,
  regnum deuouet, fidem profitetur.</p>
  <p>Episodicum est hoc drama, quòd in argumento implexo necessarium
  fuit: sed id vitii compensabit, vt opinor, non iniucunda peripetiarum
  varietas. Veritatis autem historicae fides penes auctorem esto D.
  Antonin. 2. p. summae Theolog. tit. 3. c. 2. Cuius tamen narrationem
  sequuti sumus vt tragicum foret argumentum: quia poëticae fictioni
  locum aliquem in eâ parabolâ futurum sperauimus.</p>
</div>
<div type="level1" xml:id="main">
  <head>Main</head>
  <div type="level2" xml:id="page107-personae.">
    <head>1. ≤page=107≥ PERSONAE.</head>
    <p>Angelus Princeps Persarum.</p>
    <p>Sapor Rex magnus.</p>
    <p>Astyages Saporis filii.</p>
    <p>Ochus</p>
    <p>Surena.</p>
    <p>Artauasdes</p>
    <p>Roxanes</p>
    <p>Megabizus Satrapae.</p>
    <p>Praexaspes</p>
    <p>Gobrias</p>
    <p>Masistius.</p>
    <p>Pharnabazus Chiliarchus.</p>
    <p>Aspathmes Praef. vrb.</p>
    <p>Ptolemaeus Rex Aegypti.</p>
    <p>Mastyes Legati.</p>
    <p>Psammetichus</p>
    <p>Mithrobarzanes Archimagus.</p>
    <p>Datis</p>
    <p>Hostanes Satrap. filii.</p>
    <p>Tithraustes</p>
    <p>Badres</p>
    <p>Oraculum.</p>
    <p><hi rendition="simple:bold">Chorus.</hi></p>
    <p>≤page=108≥ TRAGOEDIA. SAPOR ADMONITVS.</p>
  </div>
  <div type="level2" xml:id="actvs-primvs.">
    <head>3. <note>
      <p><hi rendition="simple:italic">In margine</hi> Missus ad
      accelerandam triumphi pompam, aliqua de Saporis laudibus
      praefatur.</p>
    </note>ACTVS PRIMVS.</head>
    <p></p>
  </div>
  <div type="level2" xml:id="scena-prima.">
    <head>4. SCENA PRIMA.</head>
    <p>ARTAVASDES.</p>
    <p>SATOR Deorum, cui per augustum caput</p>
    <p>Radiantur ignes, cuius aeterno sinu</p>
    <p>Facturus astra populus emicuit Deûm,</p>
    <p>Remitte habenas Mithra, &amp; ardenti rotâ</p>
    <p>Jnane vasti parce metiri aetheris;</p>
    <p>Toto Saporem lumine attonitus cole:</p>
    <p>Nil grandius natura quod spectes habet,</p>
    <p>Seu promis almum littore Eoo diem,</p>
    <p>Seu fessum Ibero gurgite extinguis iubar.</p>
    <p>Quae gens Saporis non tremit numen mei?</p>
    <p>Penetrauit vlrrà Solis, atque anni vias:</p>
    <p>Iam tritum Alanus nomen, &amp; Bactra, &amp; Nomas:</p>
    <p>Scrutata telis antra Massyli gregis:</p>
    <p>Per iniqua populis arua, quà vento tumet</p>
    <p>Glomerante Syrtis, quà Syenaeas dies</p>
    <p>≤page=109≥ Consumit vmbras pressimus certos gradus.</p>
    <p>Tandem lupato didicit Arsacio premi</p>
    <p>Perdomita Memphis: iacuit ad nostros pedes</p>
    <p>Captiuus Apis, séque confessus bouem,</p>
    <p>Sacro coactos igne mugitus dedit.</p>
    <p>Et tu Tonantis aemulum numen Iouis</p>
    <p>Arator amnis, cui per arentes plagas</p>
    <p>Septena fluctus ora foecundos vomunt.</p>
    <p>Dominum probasti, castra cùm stagnantibus</p>
    <p>Illapso arenis limitem inuictum dabat,</p>
    <p>Tacitísque spretus retrò fluxisti vadis.</p>
    <p>Nunc sacra Superis victor, &amp; festas iubet</p>
    <p>Lucere taedas: nunc triumphandos iugo</p>
    <p>Dare colla Reges. Iussus hùc gressum fero</p>
    <p>Instruere pompas. Vnde sed portâ ruunt</p>
    <p>Bipatente ciues? vere sic apes nouo</p>
    <p>Statiua linquunt cerea, &amp; latè thymum</p>
    <p>Populantur agris. ---</p>
  </div>
  <div type="level2" xml:id="scena-secvnda.">
    <head>5. <note>
      <p><hi rendition="simple:italic">In margine</hi> Artauasdem vrbi
      proximum ciues salutant.</p>
    </note>SCENA SECVNDA.</head>
    <p>ARTAVASDES. ASPATHMES.</p>
    <p>---FIDA ciues pectora</p>
    <p>Satis-ne saluè? Aspath. Purpuratorum decus</p>
    <p>Salue Artauasde. Qualis Oceano redux</p>
    <p>Tenebras resoluit Matris Idaliae comes,</p>
    <p>Roseâque Phoebum luce surgentem praeit:</p>
    <p>Talis renatum Persidi incolumis diem</p>
    <p>Regémque reuehis gloriâ &amp; Marte inclytum.</p>
    <p>Cuncata dùm per tela, quà coelum truci</p>
    <p>Mors ambit vmbrâ, sancta te Regis fides,</p>
    <p>≤page=110≥ Martiâque caecis vnda vorticibus rapit,</p>
    <p>Tibi Senatus thura, Matronae tibi</p>
    <p>Sparsâ per aras vota fuderunt comâ.</p>
    <p>Quid sanctiore victimâ Imperii lares</p>
    <p>Rogauit vnquam Persis? ô salue ambitu</p>
    <p>Recepte magno, Persici salue salus</p>
    <p>Columénque regni. Artau. Parciùs laudum seges</p>
    <p>Metenda Ciues: Regis hic Genius fuit</p>
    <p>Miles vt iniret saluus antiquos lares</p>
    <p>Vix capita mille secuit hostilis chalybs,</p>
    <p>At Pharia natis innatat tellus suis:</p>
    <p>Solitúmque patrio Nilus exuperans vadum</p>
    <p>Fluxit cruore, aut corporum aggestu stetit.</p>
    <p>Latrantis ille ricta compressit Dei,</p>
    <p>Vilesque ab hortis numinum risit choros,</p>
    <p>Deus ipse potior. Qualis è gremio Jouis</p>
    <p>Despectat ales fulua muscarum globos</p>
    <p>Secura bombi. Aspath. Nota matestas Ducis;</p>
    <p>Aquilam fatemur: sed quibus ni tu fores</p>
    <p>Volaret alis? his decet Reges vehi</p>
    <p><note>
      <p><hi rendition="simple:italic">In margine</hi> Magia in Oriente
      Regum Regibus imperat. Plin. lib. 30. c. 1.</p>
    </note>Ad astra pennis: imperent, dùm sic sinant</p>
    <p>Sibi imperari: ponaeris partem tulit</p>
    <p>Magia sacri. Sic onus Atlantem obruat,</p>
    <p>Vicariam ni praestet Alcides opem.</p>
  </div>
  <div type="level2" xml:id="scena-tertia.">
    <head>6. <note>
      <p><hi rendition="simple:italic">In margine</hi> Surena cum Ocho
      Saporis filio, &amp; Satrapis eidem fit obuius.</p>
    </note>SCENA TERTIA.</head>
    <p>ARTAVASDES. SVRENA. ASPATHMES.</p>
    <p>SALVETE Proceres: túque Achaemenii altera</p>
    <p>Spes Oche sceptri, sanguis ô Diuûm puer,</p>
    <p>≤page=111≥ Geniture Diuos. Suren. Frater vt saluus redis?</p>
    <p>Artau. Surena, nostro Conse non impar Ioui</p>
    <p>Vt te reuiso laetus! infidâ velut</p>
    <p>Rate fluctuatus nauta, cùm digitis styga</p>
    <p>Quatuor propinquam palluit, celsâ pharum</p>
    <p>De turre spectat hilaris, &amp; magno vocat</p>
    <p>Clamore portum: Sic tibi pars ô mei</p>
    <p>Rediuiuus adsum, mortis eductus specu,</p>
    <p>Mihi superstes. Suren. Munus agnosco Deûm</p>
    <p>Recepte frater: edito stabit iugo</p>
    <p>Spectanda Superis ara, votiuo domus</p>
    <p>Rutilabit auro: sospitem tanti est mihi</p>
    <p>Reuidere vel sic fratrem. Aspath. At exactis frui</p>
    <p>Liceat periclis: dulcis in portu est labor,</p>
    <p>Narrare quantus hauserit vortex ratem:</p>
    <p>Notare quâ te parte deprensum furens</p>
    <p>Penè ad latentes fixerit scopulos notus.</p>
    <p>Edissere aliquas Martis ambigui vices,</p>
    <p>Quanto Canopus impete aequarit solo</p>
    <p>Minantia astris saxa? quàm dirum fremant</p>
    <p>Coacta sistro castra? quae chalybem manus,</p>
    <p>Falcata turbo cisia quàm praeceps rotet?</p>
    <p>Suren. Haec inter aras nempe narrabis Deo.</p>
    <p>Nunc otiandum est: reliqua me patere exequi.</p>
    <p>Succede tectis, patrium micâ larem</p>
    <p>Saliente placa.</p>
  </div>
  <div type="level2" xml:id="page112-5scena-qvarta.">
    <head>7. ≤page=112≥ <note>
      <p><hi rendition="simple:italic">In margine</hi> Surena Ciues ad
      Saporem regiè excipiendum hortatur &amp; disponit.</p>
    </note>SCENA QVARTA.</head>
    <p>SVRENA. ASPATHMES. DATIS. HOSTANES.</p>
    <p>---REGIS inuicti decus</p>
    <p>Celebrate Ciues: pompa victorem vehat,</p>
    <p>Reducem tumultu quanta Phlegraeo Iouem</p>
    <p>Excepit astris, cùm per Enceladi minas,</p>
    <p>Anguésque totus Mulciber toto Joue</p>
    <p>Adactus iret: cùm sub Inarime Gigas</p>
    <p>Semiustum vtrâque porgeret ripâ latus.</p>
    <p>Aspath. Agis volentes: foenus est Regi dare,</p>
    <p>Delato honore crescimus. Phoebo soror</p>
    <p>Sic vacua reddit menstruo amplexu faces,</p>
    <p>Et mox receptum melior ostendit iubar.</p>
    <p>Datis. Adsunt, propinquant, puluis inuoluit diem.</p>
    <p>Suren. Quae vox, &amp; vnde? Aspath. Moenium vulgus tenet</p>
    <p>Crepido summa; liber hinc vastum patet</p>
    <p>Oculus in aequor. Fors &amp; aduentans Ducum</p>
    <p>Speculantur agmen. Suren. Audio festum canunt</p>
    <p>Paeana litui. quisque stet iussus loco.</p>
    <p>Parentis Oche primus amplexum petes:</p>
    <p>Nos tua sequemur turba. Hostan. Composito gradu</p>
    <p>Procedit ordo: Zephyrus afflatu explicat</p>
    <p>Vexilla molli. Cerne quàm rutilet ferum</p>
    <p>Clypeata classis, ingredi quidui putem</p>
    <p>≤page=113≥ Simulacra campis aerea, innato viros</p>
    <p>Spirare ferro? Datis. Triste quàm titulis gemunt</p>
    <p>Subacta regna. Memphis in lacrymas iit</p>
    <p>Comam soluta: Nilus effractâ iacet</p>
    <p>Inanis vrnâ: totus impactâ ruit</p>
    <p>Apis securi: quot trophaeorum struem</p>
    <p>Stridentia axe plaustra curuato trahunt</p>
    <p>Viden’ vt superbos vincla captiuos premant,</p>
    <p>Auróque miseros Scurra transuectet Duces?</p>
    <p>Rex sequitur auro fultus, &amp; quatiens sacram</p>
    <p>Sublimis hastam. Hostan. Martis hos habitus putem,</p>
    <p>Si visa recolo: namque Bistonio redux</p>
    <p>Talis coruscat gurgite, &amp; mundo imminens</p>
    <p>Horrifica frameâ bella nutante excitat.</p>
    <p>Datis. At iste vinctus fronde Phoebaeâ comas</p>
    <p>Mauors triumphat: pace nam populos alit,</p>
    <p>Praedâque Dominos orbis Arfacidas beat.</p>
  </div>
  <div type="level2" xml:id="scena-qvinta.">
    <head>8. <note>
      <p><hi rendition="simple:italic">In margine</hi> Procedit triumphi
      pompa, &amp; à Surenâ, ciuibúsque Angelus Princeps Persarum pro
      Sapore ipso in vrbem recipitur.</p>
    </note>SCENA QVINTA.</head>
    <p>SCVRRA. PTOLOMAEVS. OCHVS. PRINCEPS PERSARVM. SVRENA.
    ASPATHMES.</p>
    <p>PROCEDE praeda nobilis; tandem potes</p>
    <p>Odisse turbam: nunquid aurum etiam times?</p>
    <p><note>
      <p><hi rendition="simple:italic">In margine</hi> Zenobiae cùm in
      triumphum duceretur vincti erant pedes auro, manus etiam catenis
      aureis, nec collo aureum vinclum deerat quod Scurra persicus
      praeferebat. Trebell. Pollio in 30. Tyran.</p>
    </note>His te superbum torquis, &amp; Regem facit.</p>
    <p>Ptolem. O pompa! ô hostes! ô Dei! ô sceptra! ô Sapor!</p>
    <p>≤page=114≥ Scurra. Ingredere, non haec hora lamentis vacat.</p>
    <p>Ptolem. Spectate populi, sortis exemplum &amp; metus</p>
    <p>Ptoleemaus cheu! rapior. Scurra. Et nectis moras?</p>
    <p>Ochus. Quis te, quis genitor, mihi</p>
    <p>Tandem restituit Deûm</p>
    <p>Victis terribilem hostibus:</p>
    <p>O quo fulmine fulguras!</p>
    <p>O quo turbine fulminas</p>
    <p>Nili diuitis accolas,</p>
    <p>Et tot nomina numinum</p>
    <p>Hortis vilia Persicis!</p>
    <p>Salue reddite Persidi,</p>
    <p>Tam maior Mareotico</p>
    <p>Quàm par sydereo Ioui.</p>
    <p><note>
      <p><hi rendition="simple:italic">In margine</hi> Putari potest
      Solem adorare, &amp; sidera fratres nominare, cùm verè Deum
      compellet, &amp; Angelos caeteros fratrum nomine intelligat.</p>
    </note>Pr. Pers. Aeterne Mithra cui super mundi plagas</p>
    <p>Solium coronant igneo fratres globo:</p>
    <p>Qui fulgurante flammea per aethrae volas</p>
    <p>Asarota curru, quas tibi grates parem?</p>
    <p>Viduata vigili tecta lustrasti face,</p>
    <p>Saluóque magnos pignore implesti lares.</p>
    <p>Tu spes secundas Imperî, Arsacidûm decus,</p>
    <p>Ramum superbae nobilem aluisti domûs.</p>
    <p>Ten’ video clari pignus augustum Patris?</p>
    <p>Exurge, fili, propior amplexus cape:</p>
    <p>Conscende currum, sanguinis pars regii</p>
    <p>Perfruere parte gloriae; ingentes manu</p>
    <p>Hinc aude habenas flectere: vt facias benè,</p>
    <p>Diu ante discas facere, quod facies semel.</p>
    <p>Ochus. Dum patrem Clymeneius</p>
    <p>≤page=115≥ Currus posceret igneos,</p>
    <p>Audaci puer impete</p>
    <p>Hinc, atque hinc radios tulit,</p>
    <p>Mundo auriga inamabilis.</p>
    <p>An considere patrio</p>
    <p>Jnfans experiar iugo?</p>
    <p>Pr. Pers. O docta virtus! Indolis magnae timor!</p>
    <p>Macte puer, imperare qui refugit, potest.</p>
    <p>Meis timere sed quid auspiciis queas?</p>
    <p>Haec te quietâ pace felicem feret</p>
    <p>Haec te per acies dextra securum teget:</p>
    <p>Tu patriae ensis, fuero dùm clypeus tibi.</p>
    <p>Sur. Aequale Superis, arbitri mundi caput.</p>
    <p>Numen redona Persidi, &amp; praesens manu</p>
    <p>Famulos potente Dominus Arsacidas rege.</p>
    <p>Dùm noua Gradiuo regna fulmineo metis,</p>
    <p>Frustráque virtus Afra luctatur Deo;</p>
    <p>Vetera tueri sceptra, &amp; antiquos lares</p>
    <p>Genius fideli promptus obsequio stetit:</p>
    <p>Tuus ille Genius, patre quem coelo, arduo</p>
    <p>Natura nisu peperit aequalem tibi.</p>
    <p>Iam te recepto cedit, &amp; magnam fugit</p>
    <p>Subire molem: lassus Alcides velut</p>
    <p>Reddidit Atlanti pondus immensum poli.</p>
    <p>Pr. Pers. Egisse laetos pace tranquillâ dies,</p>
    <p>Surena, populos audio: hàc fidem probas.</p>
    <p>Aspath. Rex summe Regum, cuius ad nutum tremit</p>
    <p>Quodcunque nascens Phoebus, aut moriens videt:</p>
    <p>Dum te Canopi bella, dum Thebae tenent,</p>
    <p>Hosti inuidere licuit, &amp; periit tuis</p>
    <p>Translata vultûs illa maiestas sacri.</p>
    <p>≤page=116≥ Ni misera fieret Memphis, &amp; patiens heri</p>
    <p>Nunquam Saporis maior aspectu foret.</p>
    <p>Solamen idem cladis, &amp; cladem dabas.</p>
    <p>Tandem ergò victor hoste prostrato redux</p>
    <p>Tua tecta, non aequata coelo marmora,</p>
    <p>Caesásque Hymetti culmine, aut Libani trabes:</p>
    <p>Sed maius aliquid, Ciuium pectus subi.</p>
    <p>Amor hîc satelles regium stipat latus:</p>
    <p>Idémque somnos fidus excubitor regit.</p>
    <p>Non ille blando fucat insidias dolo,</p>
    <p>Pulcrum vt rigente toxicum gemmâ bibas.</p>
    <p>In ista Reges atria affectant viam,</p>
    <p>Reperêre pauci: vincere armato nefas:</p>
    <p>Admittit ingens singulos tantùm locus.</p>
    <p>Dignam Sapore Regiam Ciues damus</p>
    <p>Domino, &amp; Parenti. Prin. Pers. Grata quae paucis patet:</p>
    <p>Mihi spero praesens faciet aeternam dies.</p>
    <p>Ochus. Quàm dulce strepitus inter armorum, Pater,</p>
    <p>Laudum acroama! Currus hic quanti stetit?</p>
    <p>Prin. Pers. Stetit Oche magno: peperit has virtus rosas</p>
    <p>Sed ante spinis horruit culmus ferox.</p>
    <p>Placentne, fili, quae vides? Ochus. Certè, Pater.</p>
    <p>Prin. Pers. Haec &amp; parandi placeat asperior modus.</p>
    <p>Non iacet in ostro gloriae, auratum fugit,</p>
    <p>Laqueare virtus, inter epulonum dapes,</p>
    <p>Calybonióque pectus immersum mero</p>
    <p>Habitare nescit. Ochus. Nam quid est virtus, Pater?</p>
    <p>≤page=117≥ Prin. Pers. Natam Tonantis Oche, Reginam puta,</p>
    <p>Ditem, venustam, quam tibi sponsam volo.</p>
    <p>Ochus. Eiús-ne prohibes, Genitor, aspectu frui?</p>
    <p>Prin. Pers. O si videres, Oche, quàm puri faces</p>
    <p>Subderet amoris! Nate dum molle es lutum,</p>
    <p>In vtrunque flecti cereus, Dominam occupa,</p>
    <p>Et irremisso stringe complexu puer:</p>
    <p>Iuuenta laeues cúmque signabit genas,</p>
    <p>Curaeque grandes pectus implebunt viro:</p>
    <p>Cùm tarda senio membra frigebunt graui,</p>
    <p>Haec prima libet, vltima &amp; seruet tuos</p>
    <p>Virtus amores: si quid exemplo pater,</p>
    <p>Si valeo meritis sequere quam facio viam.</p>
    <p>Hinc currus iste, quôque nil melius sonat</p>
    <p>Laudum acroama. Ochus. Laetus imperia exequar,</p>
    <p>Patrióque figam tutus in passu pedem.</p>
    <p>Ptolem. Audis Osiri? Prin. Pers. Nam quid exclamat reus?</p>
    <p>Ptolem. O sancta Coniux! Prin. Pers. Naenias vmbris canit.</p>
    <p>Ptolem. Hominum pudor Deûmque, surgenti tuos</p>
    <p>Nato furores inde, sic patrium bibit</p>
    <p>Echidna virus; antra rugitu quatit</p>
    <p>Suppar Leoni catulus, &amp; praedas agit</p>
    <p>Non sponte crudus: nempe virtutis tibi</p>
    <p>Blandita species? nempe virtutem citas?</p>
    <p>Prin. Pers. Ptolemaee. Ptolem. Laruam pone, virtutem vocas</p>
    <p>≤page=118≥ Aliena rapere sceptra? quà sua sit furor</p>
    <p>Inferre stragem? pace gaudentes suâ</p>
    <p>Vexare populos? Nam quòd Aegyptus luit</p>
    <p>Hâc strage crimen? Vidit augustos Deûm</p>
    <p>Fumare iam non ignibus thalamos suis;</p>
    <p>Factura coelo marmora inuidiam, inclyta</p>
    <p>Monumenta Regum dirui, cineres noto</p>
    <p>Spargi sepultos, oppida in segetem seri.</p>
    <p>Quoties suorum sanguinem Nilus bibit,</p>
    <p>Et discolore fluxit ignotus vado</p>
    <p><note>
      <p><hi rendition="simple:italic">In margine</hi> Cùm Alexander
      Piratam victum interrogasset, quid ei videretur, vt mare haberet
      infestum: ille liberâ contumaciâ. Quid tibi, inquit, vt orbem
      terrarium? sed quia id ego exiguo nauigio facio, latro vocor, quia
      tu magna classe, Imperator. August. l. 4. de ciuit. c. 4.</p>
    </note>Per ora septem? Pr. Pers. Victe. Ptolem. Fortunam
    exprobras;</p>
    <p>Vicisti, &amp; illud prosperum in miseros scelus</p>
    <p>Virtus vocatur. Maria si paucis tenent</p>
    <p>Lembis Philetae, maria praedones habent,</p>
    <p>Rapit arma mundus, vltima in captos fremit</p>
    <p>Supplicia. Sed tu mille qui ratibus potens</p>
    <p>Praedare, qui per signa composito agmine</p>
    <p>Ducis Philetas, Rex es, &amp; felix latro</p>
    <p>Palam impudente ferculo praedam vehis.</p>
    <p>Pr. Pers. Captiue. Ptolem. Non sum: non subit virtus iugum.</p>
    <p>Tu verte regna, solium in occulto mihi est,</p>
    <p>Vbi Imperator animus, &amp; rerum arbiter</p>
    <p>Aequato vtranque iure fortunam regit.</p>
    <p>Non insolente laeta me typho extulit,</p>
    <p><note>
      <p><hi rendition="simple:italic">In margine</hi> Latrones Philetas
      Aegyptii vocant, in hoc nos amplexantur vt strangulent. Senec. Ep
      51.</p>
    </note>Non premet iniqua. Nil agis belli artifex,</p>
    <p>Superbe victor, non facit miserum dolor,</p>
    <p>Non vincla seruum: libera &amp; potens sui</p>
    <p>Tua furta, fastus lingua condemnat tuos.</p>
    <p>Pr. Pers. Etiam in catenis? Ptolem. Nempe quae mentem
    implicant?</p>
    <p>≤page=119≥ Prin. Pers. Ten’ ire curru sub meo nescis? Ptolem.
    Scio.</p>
    <p>Pr. Pers. Qualis videre? Ptolem. Quantus in proprio steti.</p>
    <p>Pr. Pers. Et absque regno? Ptolem. Regna seruaui mea.</p>
    <p>Pr. Pers. Patriâ remotus? Ptolem. Mundus in patriam patet.</p>
    <p>Pr. Pers. Vincto patebit? Ptolem. Liber est qui se tenet.</p>
    <p>Pr. Pers. Clausus tenebis? Ptolem. Exitum corpus dabit.</p>
    <p>Pr. Pers. Manere cogam. Ptolem. Cogere vt viuam potes?</p>
    <p>Pr. Pers. Possum vt miser sis. Ptolem. Est miser qui scit
    mori?</p>
    <p>Pr. Pers. Moriere. Ptolem. Fessae littora minaris rati.</p>
    <p>Pt. Pers. Ratem ante quatiam. Ptol. Mortis imminues metum.</p>
    <p>Pr. Pers. Metuenda ponam. Ptolem. Terminus mors est mali.</p>
    <p>Pr. Pers. Non terminanda. Ptolem. Mortuis etiam imperas?</p>
    <p>Pr. Pers. Et facio miseros. Ptolem. Esse quos nihilum reor.</p>
    <p>Pr. Pers. Abripe satelles, carcere superbum doma.</p>
    <p>Ptolem. Axis rotatum cernis inuersi globum:</p>
    <p>Vt tam imus ille radius argento nitet,</p>
    <p>Quàm qui supremus? Pr. Pers. Fecit hic currus sophum.</p>
    <p>Ptolem. Facisset &amp; te! nam Sapore dum ebrius</p>
    <p>Ridente stolidum proluis pectus dolo</p>
    <p>≤page=120≥ Jmpune felix, voluitur vitae rota,</p>
    <p>Voluitur, &amp; ima turbine inopino petes,</p>
    <p>Qui spes in alto credulus figis gradu.</p>
    <p>Prin. Pers. Veto plura: qui sim, faxo, quid possim scias.</p>
    <p>Jmperia ruere, ludere in Regum caput,</p>
    <p>Mundum arbitrari, regere naturam meum est.</p>
    <p>Ego magna coeli cura, fortunae timor.</p>
    <p>Ptolem. Vocas ruinam, casus ex alto placet.</p>
    <p>Prin. Pers. Include miles nocte lethaei specûs:</p>
    <p>Timere discat. Ptolem. Praeeo quò sequi potes.</p>
    <p>Prin. Pers. Proceres in Arcem: vota coelicolûm patri</p>
    <p>Properemus, inde laeta nos capiet quies.</p>
    <p><hi rendition="simple:bold"><note>
      <p><hi rendition="simple:italic">In margine</hi> Saporis de
      Aegypto triumphum cantu &amp; choreis celebrat.</p>
    </note>CHORVS MILITVM TRIPVDIANTIVM.</hi></p>
    <p>DICITE ter io, ter io Paean;</p>
    <p>Tempora viridi cingite lauro.</p>
    <p>Jn sua saluus Regna Sapores,</p>
    <p>Jn sua victor Regna Sapores</p>
    <p>Turmas domito ducit ab hoste:</p>
    <p>Dicite ter io, ter io Paean.</p>
    <p>Palmis alacres onerate manus</p>
    <p>Sapor exuuiis clarus opimis,</p>
    <p>Hominum victor, Diuûmque Sapor</p>
    <p>Phario Arsacidas orbe reducit:</p>
    <p>Dicite ter io, ter io Paean.</p>
    <p>Periit luteo ventre Canopus,</p>
    <p>Latrare timet mutus Anubis,</p>
    <p>≤page=121≥ Iacet aeternùm perditus Apis,</p>
    <p>Cessêre meo menstra Sapori:</p>
    <p>Dicite ter io, ter io Paean.</p>
    <p>Phario non sic aequore victrix</p>
    <p>Tua progenies Cyre reuertit.</p>
    <p>Non truncati sic fraude ducis</p>
    <p>Cecidit Babylon victa Dario.</p>
    <p>Dicite ter io, ter io Paean.</p>
    <p>Millia centum millia mille</p>
    <p>Strata per amplos voluuntur agros:</p>
    <p>Et qui Satrapa; quique Tribuni</p>
    <p>Mento exanimes tetigêre solum.</p>
    <p>Dicite ter io, ter io Paean.</p>
    <p>Non sua Nilum purpura tinxit.</p>
    <p>Et violento scandit inundans</p>
    <p>Vortice iussus, nec foecundi</p>
    <p>Cumulos limi sparsit in arua:</p>
    <p>Dicite ter io, ter io Paean.</p>
    <p>Huc ô Iuuenes Martis alumni:</p>
    <p>Huc agricolae telluris amor:</p>
    <p>Huc artificum daedala virtus,</p>
    <p>In dona Sapor pretiosa fluit:</p>
    <p>Dicite ter io, ter io Paean.</p>
  </div>
  <div type="level2" xml:id="page122-actvs-secvndvs.">
    <head>10. ≤page=122≥ ACTVS SECVNDVS.</head>
    <p></p>
  </div>
  <div type="level2" xml:id="scena-prima.-1">
    <head>11. <note>
      <p><hi rendition="simple:italic">In margine</hi> Verus Sapor
      aliquid à Roxane purpuratorum fidelissimo accipit de triumpho.</p>
    </note>SCENA PRIMA.</head>
    <p>SAPOR. ASTYAGES. ROXANES.</p>
    <p>QVAE monstra narras? sceptra quis ludit mea</p>
    <p>Inopinus error? fare, si saluum cupis,</p>
    <p>Rem pande, ne quà crescat exoriens malum:</p>
    <p>Praeire decuit, proximum est properè sequi.</p>
    <p>Roxan. Te mithra, si fas, vósque siderei globi</p>
    <p>Fratres Saporis, testor vndantes agris.</p>
    <p>Vidi phalanges, &amp; triumphanti agmine</p>
    <p>Explicita victae spolia telluris trahi:</p>
    <p>Ex quo Artauasdes Ciuium turmas redux</p>
    <p>Accinit vrbe. Sap. Perfidum, ingratum caput,</p>
    <p>Quis te Sapori reddat irato Deus?</p>
    <p>Nemo ire vetuit? nemo compressit gradum?</p>
    <p>Roxan. Quin ire miles iussus imperio tuo.</p>
    <p>Sapor. Meo? at sequebar iunctus homotimis feras,</p>
    <p>Auiáque cursu nemora lustrabam procul.</p>
    <p>At vbi pyropis currus eois flagrans?</p>
    <p>Roxan. Vanuit in auras. Astya. Turba captiui gregis?</p>
    <p>Roxan. Erepta nobis. Sapor. Ecquis hoc viuo nefas</p>
    <p>Potuit Sapore: Asty. statuae semihominis Dei</p>
    <p>≤page=123≥ Radiata gemmis? Roxan. Periit. Sapor. Astrorum
    faces</p>
    <p>Dei estis? ô qui lucidum accendis iubar</p>
    <p>Spectator orbis, fratris hausisti probrum</p>
    <p>Torpente inultus dexterâ: coeli pudor,</p>
    <p>Quis scandere astra, quis me anhelantes vetat</p>
    <p>Flectere iugales, pérque monstrorum orbitam</p>
    <p>Tua aestuosis membra partiri feris?</p>
  </div>
  <div type="level2" xml:id="scena-secvnda.-1">
    <head>12. <note>
      <p><hi rendition="simple:italic">In margine</hi> Artauasdem Regis
      epulas curantem, Sapor iubet in vincula coniici, quasi proditionis
      reum.</p>
    </note>SCENA SECVNDA.</head>
    <p>ARTAVASDES. SAPOR. ROXANES.</p>
    <p>TV quod iuberis regias exple dapes,</p>
    <p>Aurea choaspes dona deprompsit recens.</p>
    <p>Tu militem arma; sequere tu, Astyagem iuuat</p>
    <p>Reuocare ab agris. Roxa. Cernis intentum tibi</p>
    <p>Rex Artauasdem? regias loquitur dapos.</p>
    <p>Sapor. Ten’ video Regum proditor:? Artau. Superi! quid hoc?</p>
    <p>Sapor. Caput execrandum. Artau. Coelites vestram fidem!</p>
    <p>Sapor. Quid parricida, quid stupes? Artau. Hic est Sapor?</p>
    <p>Sapor. Ego perduellem miseram? Artau. Quis te hùc Deus:</p>
    <p>Sap. Attonita voce verba quid trepidâ iacis:</p>
    <p>Artau. Rex magne, num te regio liqui in toro?</p>
    <p>Sapor. Faxo relictum sentias. Artau. Jnter dapes:</p>
    <p>≤page=124≥ Sapor. Etiam-ne ludis? Artau. Iussa num tua
    exequer?</p>
    <p>Sapo. Hoc imperaram debitum Diti caput?</p>
    <p>Artau. Feci imparata. Sapor. Nam coëgisti Magos</p>
    <p>Satrapas? Artau. Coëgi. Sapor. Nam meus victum tulit</p>
    <p>Triumphus aurum? Artau. Et fercula, &amp; spolia, &amp;
    duces.</p>
    <p>Vidi ipse, vidi cùm paludatus Sapor</p>
    <p>Rutilaret auro, pérque Persepolis vias</p>
    <p>Victore pompam duceret curru arduus,</p>
    <p>Blandúsque patrio luderet natus sinu.</p>
    <p>Roxan. Delira loqueris: ipse ego syluis pedem</p>
    <p>Referre monui, reddidi castris ego</p>
    <p>Legione vacuis. Artau. Rex in vrbem non iit?</p>
    <p>Roxan. Et quaeris? Artau. Hodie? Roxan. Somnias. Artau. Non est
    Sapor,</p>
    <p>Vel ego Artauasdes. Sapor. Esse me qui sim negas?</p>
    <p>At faxo discas, cúmque detractâ cute</p>
    <p>Sulcata ferro latera porriciam in rogos</p>
    <p>Dirum cadauer: parce, clamabis, Sapor,</p>
    <p>Ego sum Artauasdes proditor. Miles rape,</p>
    <p>Consume in vno vincla, dùm surgant cruces.</p>
    <p>Artau. Vincla innocenti? Sapor. Rapite. Artau. Quid sceleris
    luo?</p>
    <p>Sapor. Crudele fatum! post tot aggestas opes,</p>
    <p>Tot decora honorum, pérque praeteriti gradus</p>
    <p>Post Spem futuri, prodor! ô coelum! ô Dei!</p>
  </div>
  <div type="level2" xml:id="page125-14scena-tertia.">
    <head>13. ≤page=125≥ <note>
      <p><hi rendition="simple:italic">In margine</hi> Alius Satrapa
      Astyagem in vrbem reuocat, Sapori portas occludit.</p>
    </note>SCENA TERTIA.</head>
    <p>MEGABIZVS. SAPOR. ASTYAGES. ROXANES.</p>
    <p>IMPERIA Regum nemo properauit satis,</p>
    <p>Reuoca Artauasdem miles, innectit moras</p>
    <p>Iussus homotimos ducere. Hîc credo duces</p>
    <p>Miscere ludis seria, &amp; mimum dare</p>
    <p>Vrbe occupatâ: nempe cùm scierit Sapor</p>
    <p>Quos ille ludos? Roxan. Cernis hîc adstat Sapor.</p>
    <p>Megab. Nuper probassem ludicra, in castris cohors</p>
    <p>Quando otiosa sedit, &amp; pompae diem</p>
    <p>Optauit hilaris; seria hoc tempus vocat.</p>
    <p>Astia. Tibi, perduellis, ludicrum est Regem sequi,</p>
    <p>Regem tuer? Megab. Quisquis es laruam exue,</p>
    <p>Ne ficta veros forma per luctus cadat.</p>
    <p>Sapor. Haec tu Sapori proditor? Megab. Verus Sapor</p>
    <p>Quae vera faciet. Túque solliciti metus</p>
    <p>Astyage patris, regiae dùm te iubet</p>
    <p>Aulae Artauasdem reddere, &amp; grandi tonat</p>
    <p>Iras tumultu, ludis? Astya. Vrbanos ego</p>
    <p>Te facere ludos, te palatinos negem?</p>
    <p>Megab. Redite in vrbem, Rex iubet: nemo mouet?</p>
    <p>Sap. Moueo ego, ciues, saxáque, vrbémque eruo.</p>
    <p>≤page=126≥ Megab. Tu siste; ahenas, miles, obiicito fores,</p>
    <p>Dum narro Regi fabulam. ---</p>
  </div>
  <div type="level2" xml:id="scena-qvarta.">
    <head>14. <note>
      <p><hi rendition="simple:italic">In margine</hi> Hâc iniuriâ
      commotus Sapor extrema omnia vrbi &amp; Satrapis minatur.</p>
    </note>SCENA QVARTA.</head>
    <p>SAPOR. ASTYAGES. ROXANES.</p>
    <p>---OBIICIAT fores</p>
    <p>Adamante clausas, rigeat aetnaeus chalybs</p>
    <p>Suáque ipse in aera Mulciber totus fluat,</p>
    <p>Ibo Sapor, ibo, &amp; euertam omnia:</p>
    <p>Quantúmque coelo verticem aërium ferunt,</p>
    <p>Tellure tantùm saxa tenebrosâ obruam.</p>
    <p>Hùc tela, &amp; arcum. Iuppiter si quid polo es,</p>
    <p>Sic Artauasdem liceat vlcisci precor</p>
    <p>Vt tela neruo taxus adducto vibrat.</p>
    <p>Vos ite Proceres, militem victo mihi</p>
    <p>Glomerate mundo, qualis Actaeas minax</p>
    <p>Xerxes per vrbes tonuit, haud haeres minor</p>
    <p>Jta fulminabo, fundet armorum globos</p>
    <p>Pede pulsa tellus; omnia Saporem audiunt.</p>
    <p>Roxan. Jn vrbe saeuit fugere quod tentas malum.</p>
    <p>Hàc prouidendum est. Astya. Dicis: acciri tamen</p>
    <p>Hùc ante, genitor, è catenatâ iube</p>
    <p>Pharium cateruâ militem: is pleno sapit</p>
    <p>Pectore, quietem rebus &amp; dubiis feret.</p>
    <p>Roxan. Fugisse vinctos ecquid audisti duces?</p>
    <p>Astya. Queis nulla durum temperat virtus iugum.</p>
    <p>≤page=127≥ Maiora Amyntas spirat. Hic ille est, pater,</p>
    <p>Cui gratulatus frontis aspectum aureae,</p>
    <p>Oculíque fulgur, &amp; verecundo genas</p>
    <p>Rubore tinctas, plebe captiuâ erutum,</p>
    <p>Non indecoro stare iussisti gradu.</p>
    <p>Roxan. Vincta cohortis fors &amp; indicium dabit,</p>
    <p>Nisi fugit ipse. Sapor. Vade veloci viâ</p>
    <p>Roxane, saltem tadii fallet moras.</p>
  </div>
  <div type="level2" xml:id="scena-qvinta.-1">
    <head>15. <note>
      <p><hi rendition="simple:italic">In margine</hi> Astyages prudente
      consilio patris iram mitigare conatur.</p>
    </note>SCENA QVINTA.</head>
    <p>ASTYAGES. SAPOR.</p>
    <p>PERMITTE Genitor, pectus audaci impleam</p>
    <p>Puerilo curâ, teste dùm sedes vacat.</p>
    <p>Sapor. Secede Miles. Fare pars melior mei,</p>
    <p>Regem putaris publicè, patrem domi.</p>
    <p>Astya. Jnopina regni fata, mutatas vices,</p>
    <p>Pompam sinente cernis ereptam Deo,</p>
    <p>Trepidósque ciues: Rebus haec subitis salus,</p>
    <p>Et certa spes est, esse quòd subitae solent.</p>
    <p>Vbi se iste fluctus frangat, haud equidem auguror,</p>
    <p>Vbi ponat aestum. Sapor. Vbi iussero: ingratâ ferox</p>
    <p>Vndabit vrbe, pérque Persepolis fora</p>
    <p>Inimica tristi capita torrente auehet.</p>
    <p>Norint Saporem. Astya. Genitor, hoc primum rogo,</p>
    <p>Animo imperemus: nulla consilium vtile</p>
    <p>≤page=128≥ Dedit ira: lentus statue quae peragas citus:</p>
    <p>Saeuire parce, causa dùm morbi latet.</p>
    <p>Non punit ira saepe, sed refricat scelus.</p>
    <p>Sapor. Ita vindicari ciuium prohibes nefas?</p>
    <p>Astya. Hoc mentis aestu tempera. Sapor. Hoc suades mihi?</p>
    <p>Astya. Meliùs timetur qui remissè vindicat.</p>
    <p>Venena colubri quis pede irato terit?</p>
    <p>Simul ista regni posuit inuentor Deus,</p>
    <p>Aulam, atque fraudes: perfidos capit, aut facit.</p>
    <p>Quâ parte tutus esse vis, illâ time.</p>
    <p>Secura nimiùm corda se prodi volunt.</p>
    <p>Sic nauta totos nullus explicuit sinus,</p>
    <p>Quin contrahendis apparet velis manum.</p>
    <p>Sanum, quietúmque aequor ex aequo malum est.</p>
    <p>Vbi nil nocet, nocere quod possit, subest.</p>
    <p>Alios proinde casus affligat repens,</p>
    <p>Tibi nil repens sit; sortis humanae vices</p>
    <p>Animo occupatas consilî è speculâ aspice.</p>
    <p>Sapor. Quàm, nate, monstras rebus obscuris viam?</p>
    <p>Astya. Hominum ipsa prodit natio, &amp; Regum status.</p>
    <p>Scis magica, genitor, robora: hàc pando metum,</p>
    <p>Si rite quid mens augurat: verbi minax</p>
    <p>Fremitus trementem saepe turbauit styga,</p>
    <p>Pauidósque in auras traxit insolitas Deos.</p>
    <p>Illusit oculis sape, &amp; artifici manu</p>
    <p>Mentita veris ora simulauit notis.</p>
    <p>Genitor quid haeres? quisquis imperium inuidet</p>
    <p>Magus Sapori, fictus ingreditur Sapor,</p>
    <p>≤page=129≥ Vmbrâque ciues ludit ignaros doli,</p>
    <p>Satrapûmque sanctam perdit impostor fidem.</p>
    <p>Hàc proditorem, genitor, hàc fraudem time.</p>
    <p>Sapor. Astyage vincis: Ninyam hoc mater dolo,</p>
    <p>Hoc Oropasta Mergidem regno expulit.</p>
    <p>Effare prudens nate quae fieri velis.</p>
    <p>Astya. Elisa vulnus vulneri serpens ferat:</p>
    <p>Mors vnde, ab iisdem vita visceribus fluat.</p>
    <p>Conquire lectos vrbe populosâ Magos,</p>
    <p>Blandóque coecas exprime insidias sono.</p>
    <p>Si resilit, &amp; luctatur educi malum,</p>
    <p>Verum fateri cogat admotus dolor.</p>
    <p>Sapor. Periculosam voluis Astyage aleam.</p>
    <p>Spectro tenetur aula, suppositum colit</p>
    <p>Ciuis tyrannum, conscius fraudis Magus</p>
    <p>Prospectat arma; quam mihi mentem facis?</p>
    <p>Astya. Cautè extrahenda est turba: fors alacres dabit</p>
    <p>Nil triste metuens animus. Inuéni, Pater,</p>
    <p>Quî deuocentur: fraudibus nam quis vetet</p>
    <p>Obiicere fraudes? Commodùm nobis redit</p>
    <p>Roxanus, vni si iubes credam arbitro</p>
    <p>Quodcunque tutus suggerit menti dolus.</p>
    <p>Sapor. Placet, experire: nota Roxanis fides.</p>
  </div>
  <div type="level2" xml:id="scena-sexta.">
    <head>16. <note>
      <p><hi rendition="simple:italic">In margine</hi> Roxanes mentito
      habitu in vrbem mittitur, vt rerum statum discat, Magos omnes ad
      Regem cogat.</p>
    </note>SCENA SEXTA.</head>
    <p>ROXANES. SAPOR. ASTYAGES.</p>
    <p>REX magne, pharius huc gradum miles tulit,</p>
    <p>Vt imperasti. Sapor. Tota non fugit cohors</p>
    <p>≤page=130≥ Super vnus esse potuit: admitti placet.</p>
    <p>Roxane pectus interim fidum proba,</p>
    <p>Exequere quicquid natus arcanum iubet.</p>
    <p><note>
      <p><hi rendition="simple:italic">In margine</hi> Vult sibi quisque
      credi, &amp; habita fides ipsam plerumque obligat fidem Liuius l.
      22.</p>
    </note>Roxan. Committe Princeps: si putas fidum, facis.</p>
    <p>Astya. Hoc placuit vnum: castra confestim pete,</p>
    <p>Notósque vultus veste simulata tege.</p>
    <p>Vrbem pererra tacitus, agglomera magos,</p>
    <p>Omnésque muris aede vicinâ occule;</p>
    <p>Jndeprehenso castra quò subeant gradu</p>
    <p>Vbi alta vigilem merserit turmam quies.</p>
    <p>Prudens susurros vrbis intereà ebibe,</p>
    <p>Aulaeque strepitus: qualis &amp; quantus Sapor</p>
    <p>Visus per vrbem? num quis Astyagem petat,</p>
    <p>Num qui Artauasdem? te quoque optari audies.</p>
    <p>Roxan. Cui visa referam? Astya. Iunctus haerebo patri.</p>
  </div>
  <div type="level2" xml:id="scena-septima.">
    <head>17. <note>
      <p><hi rendition="simple:italic">In margine</hi> Amyntas captiuus
      Christianus de Dei prouidentia, &amp; potestate in Reges sapienter
      coram Sapore disserit.</p>
    </note>SCENA SEPTIMA.</head>
    <p>SAPOR. ASTYAGES. AMVNTAS.</p>
    <p>CAPTIVE, quò se socia proripuit phalanx?</p>
    <p>Amynt. Rex magne fraudis nescium pectus rogas.</p>
    <p>Sapor. Tibi seruitutis terminum inuidit polus.</p>
    <p>Amynt. Qui seruitutem iussit, hîc retinos Deus.</p>
    <p>Sapor. Seruire Superûm liberos vllus iubet?</p>
    <p>≤page=131≥ Amynt. Seruire me vult qui tibi palmam dedit.</p>
    <p>Sapor. Palmam meae fortuna virtuti dedit.</p>
    <p>Amynt. Humana casu reris incerto rapi,</p>
    <p>Et fortuitos astra metiri impetus?</p>
    <p>Melioris orbes legis imperium rotat</p>
    <p>In séque gyro volui inoffenso iubet:</p>
    <p>Custode nec fas stare semoto ordinem.</p>
    <p>Jlle ille terram librat, vt vacuo insidens</p>
    <p>Circùm ambientes Solis excipiat faces:</p>
    <p>Vt mollienti maria stagnentur freto</p>
    <p>Refusa campis: pendulus coelo vapor</p>
    <p>Constipet vndas: Inde truculentum tonat:</p>
    <p>Hinc vorticosus equitat Oceano Notus,</p>
    <p>Contráque Boreas murmure aduerso fremit:</p>
    <p>Hinc &amp; tremente terra succussu labat;</p>
    <p>Ardéntque busto montium arcano iuga:</p>
    <p>Hinc diues vndae vena medicatae fluit.</p>
    <p>Nil vacat ab illo, maior immenso licot</p>
    <p>Porrigitur opere, déque sublimi aethere</p>
    <p>Speculatus, hominum fata moderatur vigil.</p>
    <p>Nec fas latere: Gnossii coecus specûs</p>
    <p>Molire latebras, claustra tercentum obiice,</p>
    <p>Indomitum ahena turris opponat latus,</p>
    <p>Penetrabit, ibit, cordis &amp; rupto aggere</p>
    <p>Tacitos recessus aure non tardâ hauriet.</p>
    <p>Sapor. Negotiosum miles informas Deum.</p>
    <p>Amynt. Stabilis moueri cuncta sub pedibus iubet:</p>
    <p>Elementa verbo format, &amp; nutu regit.</p>
    <p>Dextra potentis opibus animantum greges,</p>
    <p>Quae vacua volucri spatia remigio secant,</p>
    <p>Bifidóque findum vngue telluris solum.</p>
    <p>≤page=132≥ Liquidaeque ciues squameos pascit plagae.</p>
    <p>Huic alta arenas maria numeratas vehunt,</p>
    <p>Et aura iusso ventilat syluas modo:</p>
    <p>Legémque Tigri posuit, &amp; Nilum incitans</p>
    <p>Huc surget vsque, dixit, aestiuus tumor.</p>
    <p>Hominum-ne curam ponat ignauus parens,</p>
    <p>Casúque natos, arte fortunam regat?</p>
    <p>Huic sceptra credit, rusticâ hunc claudit casâ,</p>
    <p>Illósque vacuat, implet hos gazâ sinus.</p>
    <p>Tibi palma cessit? lauream misit Deus.</p>
    <p>Superata Memphis? iussit &amp; vinci Deus:</p>
    <p>Domino stat vni victor, &amp; victus cadit.</p>
    <p>Sapor. Delira loqueris, cuique mens propria est Deus:</p>
    <p>Sibi quisque sortem moribus fingit suis.</p>
    <p>Aut coeca vinctos fata mortales trahunt.</p>
    <p>Nam bene bonis sit, nostra si curat polus.</p>
    <p>Amynt. Tu de Pronoeâque reris, an dubitat, Sapor?</p>
    <p>Bonis malè esse possit, aut malis benè?</p>
    <p>Sic lux tenebras, vnda sic flammas alat,</p>
    <p>Natura discors pariter aeternâ fide</p>
    <p>Elementa nectat, Quamlibet sortem aestima</p>
    <p>Vtentis animo, veniet aut fiet bona</p>
    <p>Bono recepta pectore. Immiscet Deus</p>
    <p>Secunda duris, laeta castigat malis,</p>
    <p>Hîc pater, &amp; illic: fortiter natos amat</p>
    <p>Quos experitur. Certa generosos legit</p>
    <p>Dux ad perîcla, vulnus athletas decet,</p>
    <p>Fortia cicatrix ora nobilitat frequens.</p>
    <p>Madescit animus otio, &amp; recti impotens</p>
    <p>Longùm supinat marcidos artus sopor:</p>
    <p>Subit ille tandem crauis inexpertis rigor.</p>
    <p>≤page=133≥ Ne metue, molles &amp; sui casus manent:</p>
    <p>Dilatus est, si quem esse dimissum putas.</p>
    <p>Astyag. Plebeia tantùm ludere in capita assolet</p>
    <p>Fortuna, Regum sancta maiestas Deo.</p>
    <p>Amynt. Deus aequat omnes: non legit titulos polus:</p>
    <p>Rex, cerdo, miles, Satrapa, nascuntur Deo,</p>
    <p>Moriuntur homines. Vincit hoc Regis status,</p>
    <p>Quòd vindicantem primus incurrit manum.</p>
    <p>Vt alta Libano cedrus, aut si qua inclytum</p>
    <p>Fuscis cacumen nubibus tecta inserunt,</p>
    <p>Aethrae trisulcas meliûs excipiunt faces:</p>
    <p>Plebeia tantùm in capita desaeuit Deus?</p>
    <p>Dic hoc Dario, certa Cambyses feret</p>
    <p>Documenta, quique classibus iunxit freta.</p>
    <p>Sapor. Obliqua me spectare fortuna audeat</p>
    <p>Humana suprâ, proximum coelo Deum?</p>
    <p>Amynt. Si scandere audes grauiùs ex alto cadis.</p>
    <p>Sapor. Mea vertat vllus regna? Amynt. Qui fecit Deus.</p>
    <p>Sapor. Mihi sceptra rapiat? Amynt. Qui dedit. Sapor. Hic vbi
    Deus?</p>
    <p>Amynt. Rex parce, spectat ille te. Sapor. Coelo euoca,</p>
    <p>Iuuat meum videre victorem, iuuat.</p>
    <p>Cernemus orbis regnum, &amp; illustri exitu</p>
    <p>Mundi sequentur sceptra victricem manum.</p>
    <p>Me praeter vllus regnet in terris Deus?</p>
    <p>Non haec Serapin aextra, non pharias Aues,</p>
    <p>Hospitia Superûm, non Canem oppressit Deum</p>
    <p>Amyn. Portenta stygii vana domuisti lacûs.</p>
    <p>≤page=134≥ Quos fecit error, sustulit Diuos furor.</p>
    <p>At verum Olympo numen, astrorum sator,</p>
    <p>Deus deorum domitor &amp; Regum sedet;</p>
    <p>Agnosce Princeps, subditum incurua caput;</p>
    <p>Potente dextrâ frangere superbos potest</p>
    <p>Solétque: grauis est ira quae coelo cadit,</p>
    <p>Quid quae rebellem tangit? Sapor. Alieni sequar</p>
    <p>Arbitria Regis? sceptra non mihi debeam?</p>
    <p>Me timeat orbis, ego alteru, &amp; Rex et Sapor?</p>
    <p>Amynt. Odisse Reges vera quae faciunt, solent.</p>
    <p>Discedo, at istud forte supremum audies.</p>
    <p>Melior in aulâ revnet Arsaciâ caue,</p>
    <p>Et sceptra coelo vindice immissus ferat;</p>
    <p>Habere ab alio regna, cùm exciderint, scies.</p>
  </div>
  <div type="level2" xml:id="scena-octava.">
    <head>18. <note>
      <p><hi rendition="simple:italic">In margine</hi> Legatorum
      Aegyptiorum aduentus Regi nunciatur.</p>
    </note>SCENA OCTAVA.</head>
    <p>PHARNABAZVS. SAPOR. ASTYAGIS.</p>
    <p>REX magne, Phariae castra numerosus subit</p>
    <p>Legatus aulae: dîa maiestas viris</p>
    <p>Animúsque verbis maior: augusto putem</p>
    <p>Superûm-ve natos sanguine, admitti rogant</p>
    <p>Ad sacra, Princeps, ora; quid fieri placet?</p>
    <p>Sapor. Hospitia Dotus apparet, mensam Badres.</p>
    <p>Lautia Bagaeus: victi Achaemenios volo</p>
    <p>Spectent honores populi, &amp; auxilium boni</p>
    <p>Facilesque praestent: donec occlusam Sapor</p>
    <p>Pessum vrbem &amp; aulam dederit. Asty. Irarum satis;</p>
    <p>≤page=135≥ Mihi crede curam hanc, dignus Astyage est labor</p>
    <p>Externa magno regna moliri patri.</p>
    <p>Sapor. Resiste fili: numen haec poscunt meum.</p>
    <p>Gubernat astra Phoebus, &amp; terras Sapor.</p>
  </div>
  <div type="level2" xml:id="scena-nona.">
    <head>19. <note>
      <p><hi rendition="simple:italic">In margine</hi> Captiui cum
      Sapore disputationem cum animo suo reputat.</p>
    </note>SCENA NONA.</head>
    <p>ASTYAGES.</p>
    <p>VERVM-NE, an animos coecus illudit fauor?</p>
    <p>Nihil improbatur dedecet amicum nihil.</p>
    <p>Quàm grauia Regiverba captiuus dabat!</p>
    <p>Amor-ne, veritas ne consensum exprimat,</p>
    <p>Addubito: certè placuit. Est coelo Deus</p>
    <p>Qui fata Regum voluat, &amp; facili manu</p>
    <p>Imperia mutet? Viuat, &amp; viuat sibi</p>
    <p>Deus ille: nam quem cura regnorum coquat</p>
    <p>Dices beatum? Nostra sed casu rapi,</p>
    <p>Fluitare mundi gurgite incerto ratem;</p>
    <p>Sed esse numen Regibus compar Deo,</p>
    <p>Orbémque duplici stare sub Domino putes?</p>
    <p>Deus est Sapores? sit licet Rex, &amp; Pater</p>
    <p>Natura, corpus, vita, vox, hominem sonat.</p>
  </div>
  <div type="level2" xml:id="scena-decima.">
    <head>20. <note>
      <p><hi rendition="simple:italic">In margine</hi> In vrbem à Surena
      aegrè reducitur, vt cum patre conuiuium ineat.</p>
    </note>SCENA DECIMA.</head>
    <p>SVRENA. ASTYAGES.</p>
    <p>ASTYAGE quas hîc solus innectis moras</p>
    <p>≤page=136≥ Faustúmque vitias patre deserto diem?</p>
    <p>At ille vitis Lydiae, &amp; platani aureâ</p>
    <p>Recubans in vmbrâ, regias inter dapes</p>
    <p>Felicitati deesse te queritur suae.</p>
    <p>Astyag. Surena ludos agitis, intrusam audio</p>
    <p>Regnare laruam: nemo secura abstulit</p>
    <p>Ludibria Regum: sorte cum Domino impari</p>
    <p>Capitis poriclo luditur. Suren. Solis faces</p>
    <p>Adiuro, Princeps, fabulam hanc vestry cient</p>
    <p>Vt fama, Satrapae: subitus attonitam quatis</p>
    <p>Tumultus aulam, densus ad Regem coït</p>
    <p>Statione miles liberâ: vlcisci petit,</p>
    <p>Tu si redisses fors &amp; vlcisci daret.</p>
    <p>Astyag. Cui verba pectus perfidum? vidi nefas!</p>
    <p>In castra adactum scelere Megabizi patrem:</p>
    <p>Occlusa praesens claustra, &amp; opposito aggere,</p>
    <p>Vidi Saporem regiâ exclusum suâ.</p>
    <p>Hoc ille Regum rector, hoc natus ferat?</p>
    <p>Suren. Quòd olim amabas pignori oppone caput,</p>
    <p>Supplicia non recuso si fraudem paro,</p>
    <p>Si verè in aulam non penetrauit Sapor.</p>
    <p>Astyag. Tu finge iura, vilis est Diuûm metus</p>
    <p>Cui leuia Regum sceptra, cui nutat fides.</p>
    <p>Sur. O Sol! ô astra! Magne regnator Deûm</p>
    <p>Hoc hoc tridente verbera telo caput:</p>
    <p>Fige, vre, lania, sum nocens, merui mori;</p>
    <p>Nutante nam quid demorer vitam fide?</p>
    <p>Astyag. Sic merita pensas? noster hoc meruit fauor?</p>
    <p>Suren. Quod suspicando vindicas, Princeps, scelus?</p>
    <p>≤page=137≥ Quod crimen in te seruus admissum luo?</p>
    <p>Astyag. Nempe Artauasdi frater addendus fuit.</p>
    <p>Suren. Vtrunque vinclis perdoma, accedant scaphae,</p>
    <p>Et quicquid vsquam est horridum, nullum dies,</p>
    <p>Tormenta nullum pectoris retegent dolum.</p>
    <p>Astyag. Secura loqueris? Suren. Mitte qui explorent fidem,</p>
    <p>Qui patris ora, vocis agnoscant sonum.</p>
    <p>Astyag. Magia finxit. Suren. Vester hanc potius Sapor</p>
    <p>Tentarit artem; solus illudi potes:</p>
    <p>Quis fallat omnes? Eia, dubitatum nimis.</p>
    <p>Astyag. Fortuna pectus credulum quaeuis premat;</p>
    <p>Surena fidei se dat Astyages tuae.</p>
    <p>Quid machineris cogita, Regum polus</p>
    <p>Inuigilat vltor. Suren. Quod times in me cadat.</p>
    <p><hi rendition="simple:bold"><note>
      <p><hi rendition="simple:italic">In margine</hi> Felicibus
      intolerabilem esse fortunae mutationem conqueritur.</p>
    </note>CHORVS.</hi></p>
    <p>HOC habent in se miserum beati,</p>
    <p>Esse quod nolunt miseri: secundam</p>
    <p>Prima fortunae vocat aura; séque</p>
    <p>Ebrium praesente bono, futuris</p>
    <p>Proluit pectus, niueámque vitae</p>
    <p>Aureâ sperat seriem catenâ.</p>
    <p>His ferax pandit gremium irremissae</p>
    <p>Cura naturae, rotat astra coelum,</p>
    <p>Candido circùm micat igne Phoebus,</p>
    <p>Parturit fruges inarata tellus,</p>
    <p>≤page=138≥ Subsidet pontus, famulúsque iussa</p>
    <p>Accipit orbis.</p>
    <p>Quis Deûm voces ita constitutis,</p>
    <p>Quis poli longè iaculantis iras,</p>
    <p>Quaeque mortales agitant, procellas.</p>
    <p>Et Deae ludum volucris, suóque</p>
    <p>Semper auctori orane crimen, &amp; te</p>
    <p>Proh nimis velox Libitina, vósque</p>
    <p>Tartari flammae malè ominatus</p>
    <p>Occinat augur?</p>
    <p>Aspero ignescit monitore veri</p>
    <p>Pectus insuetum stimulíque vires</p>
    <p>Calcitrat contrà. Violente qualis</p>
    <p>Pressat admorsu sonipes lupatum:</p>
    <p>Densa cui dextrum iuba velat armum,</p>
    <p>Survit ad plausus sinuata ceruix,</p>
    <p>Ignei vibrant oculi, torosum</p>
    <p>Explicat pectus, micat acer hirtis</p>
    <p>Auribus. flammam bipatente voluit</p>
    <p>Nare collectam: Ercgo ferox iuuentâ</p>
    <p>Quáque densatur via senticetis,</p>
    <p>Quáque sublimi petit astra mole,</p>
    <p>Quàa salebroso malè tuta fundo</p>
    <p>Terra sorbetur Dominum fatigat,</p>
    <p>Succutítque, aufértque, ruit, volátque.</p>
    <p>Sessor adducto cohibere freno</p>
    <p>Tentat, &amp; mollirè manu rebellem:</p>
    <p>Voce nunc blandâ, strepitúque lingua</p>
    <p>Mulcet iratum: modo calce, virgâ.</p>
    <p>Jncrepat stantem; furit ille contrà</p>
    <p>Oblitus spumis, equitémque dorso</p>
    <p>Excutit, totóque terit secutus</p>
    <p>Pondere victum.</p>
    <p>≤page=139≥ Talis incerti monitus futuri</p>
    <p>Se suo demens agitat furore;</p>
    <p>Et bonum primò tenet occupatum</p>
    <p>Inquies; sortis rota dum caducae</p>
    <p>Voluitur praeceps, reuolant secunda</p>
    <p>Blanda fortunae, nihil &amp; timentis</p>
    <p>Incubat tandem capiti malorum</p>
    <p>Agmen horrendum; leuior videri</p>
    <p>Mors inexperto queat: ipsa quanquam</p>
    <p>Mors inexpertum petet, &amp; suprema</p>
    <p>Tam bonas horas subitò imparati</p>
    <p>Opprimet hora.</p>
    <p>O mihi nunquam nimiùm beatae</p>
    <p>Aura fortunae veniat, diúque</p>
    <p>Insolens cladis fauor! ô serenum</p>
    <p>Auferat nubes, Superûmque dono</p>
    <p>Per vices laetis mala temperentur!</p>
    <p>Ille plus felicibus est beatus</p>
    <p>Qui potest sperando minùs beatus,</p>
    <p>Aut miser esse.</p>
  </div>
  <div type="level2" xml:id="actvs-tertivs.">
    <head>22. ACTVS TERTIVS.</head>
    <p></p>
  </div>
  <div type="level2" xml:id="scena-prima.-2">
    <head>23. <note>
      <p><hi rendition="simple:italic">In margine</hi> Postulant ad
      Regem admitti, sed id ante à chiliarcho non impetrant, quam auream
      Regis statuam ex more adorarint.</p>
    </note>SCENA PRIMA.</head>
    <p>PHARNABAZVS. MASTYIS. PSAMMETICHVS.</p>
    <p>OPTATA vobis moenia, Arsacidûm decus</p>
    <p>Aulam potentis culmem augustum imperî</p>
    <p>Spectate Proceres; inde quà tellus patet,</p>
    <p>≤page=140≥ Et anhela Phoebus hinc &amp; hinc flectit iuga,</p>
    <p>Promuntur orbi iura: sublimi Sapor</p>
    <p>Sedet arce, quantus ille qui coelo tonat.</p>
    <p>Tùm gemina proles, patre nil magno minor</p>
    <p>Vt amica fratres signa Ledaei micant.</p>
    <p>Numerosa Regem Satrapûm stipat cohors</p>
    <p>Stellísque claro numine inuidiam ferunt.</p>
    <p>Mastyes. Saluete Diuûm tecta, venerandi lares.</p>
    <p>Implexa vastae spatia dimensus plagae</p>
    <p>Vos fronte primùm cernuus totâ colo:</p>
    <p>Placate magni numen Arsacidum Iouis,</p>
    <p>Victísque faciles reddite Ogygiis Deos.</p>
    <p>Psammet. Hicille terror gentium? hâc vita &amp; necis</p>
    <p>Scribuntur arce fata? Regnorum potens</p>
    <p>Quis hîc Serapis versat immotus vices?</p>
    <p>At ille lituos inter, &amp; chalybis minas</p>
    <p>Caedésque, Martis more bistonii furit:</p>
    <p>Putas-ne victis, Satrapa, se clemens dabit?</p>
    <p>Pharnab. Jeiuna qualis caede venantum leo</p>
    <p>Perfusus ora, tela quamdudùm micant,</p>
    <p>Incendit iras, &amp; flagellato rudit</p>
    <p>Tergo cruentum. Tange victoris pedes,</p>
    <p>Omnis residet ira, &amp; infractus furor</p>
    <p>Rabiosa tacito murmura elidet sono.</p>
    <p>Per rapida talis bella fulmineus volat,</p>
    <p>Idémque placidus iura dat victis Sapor.</p>
    <p>Ad ora, Proceres, regia admitti placet?</p>
    <p>Psammet. Si fas, &amp; ille veniat ad victos honor</p>
    <p>Pharnab. Ergóne Regum ritu Achaemenio lubet</p>
    <p>≤page=141≥ Coluisse Regem? Mast. Quem mihi ritum imperas?</p>
    <p>Pharnab. Incurua ceruix fronte tellurem premat,</p>
    <p>Genibúsque nixus implica tergo manus:</p>
    <p>Ita supplicatur Regibus. Mast. Famulas iubes.</p>
    <p>Strauisse mentes? hic Deos cultus decet.</p>
    <p>Pharnab. Huic Mithra frater, sidera agnoscunt parem.</p>
    <p>Mastyes. Hominem videri cui leue est, Regem putes?</p>
    <p>Pharnab. Humana nutu qui regat qualem putes?</p>
    <p>Masty. Deo minorem: medius aequales suprà,</p>
    <p>Infráque Superos sceptra veneretur Deûm.</p>
    <p>Subiecta quod si capita violentus premit,</p>
    <p>Coelo opprimetur ipse subiectum caput.</p>
    <p>Pharnab. Male ominari mitte; victorem doces</p>
    <p>Quid sapere par sit. Fare consilii vltima:</p>
    <p>Nulli aula Rege non adorato patet;</p>
    <p>Lex patria prohibet: si superbire est ratum</p>
    <p>Tua vota Regi fidus interpres feram.</p>
    <p>Psammet. Etiam-ne pectus, Mastie, incertum labat?</p>
    <p>Mastyes. Tu fracta suades colla seruitio dare?</p>
    <p>Psammet. Nondum subactam spiritus quos tu foues</p>
    <p>Decuêre gentem: victa fortunam accipit.</p>
    <p>Mastyes. Quae facere victrix solita. Psammet. Dedidici statum</p>
    <p>≤page=142≥ Prioris aeui, fata non luctans sequor.</p>
    <p>Mastyes. At fata contrà stat suo virtus gradu.</p>
    <p>Phm. Est prima virtus ire fatorum gradu.</p>
    <p>Mastyes. Basia superbi Regis vt pedibus feram?</p>
    <p>Pronâ salutem fronte? Pharnab. Vae victis. Masty. Manus</p>
    <p>Tergo reducam supplices? Psamm. Coelum iubet.</p>
    <p>Pharnab. Victus recuset facere, quod victor solet:</p>
    <p>Psammet. At dum Saporem peruicax colere abnuis.</p>
    <p>Tuus ille quondam clausus infandâ iacet</p>
    <p>Ptolemaeus vmbrâ: vitae si tamen est super</p>
    <p>Victore pendens arbitro. Mastyes. O patria! ô pater</p>
    <p>O dulce nomen! pectus haec cura effodit.</p>
    <p>Thalamos reperti testor arcanos Bouis,</p>
    <p>Et quicquid vsquam per Parethonias aues</p>
    <p>Latuit Deorum, supplicî quò me furor,</p>
    <p>Non adigat vllus, pristinae aut sortis fauor.</p>
    <p>Ptolemaee cogis; supplicem pietas facit,</p>
    <p>Fortuna victum. Satrapa quò placitum est age:</p>
    <p>Fuerit honestum quicquid impendam patri.</p>
    <p>Pharn. Tu Rege cretus? Mast. Frater &amp; Regum nepos.</p>
    <p>Pharnab. Reges-ne vetuit colere, dum felix pater?</p>
    <p>Mast. Deos putare vetuit infelix pater.</p>
    <p>Psamm. Dabis ergo, Princeps, Regis aspect frui?</p>
    <p>≤page=143≥ Pharn. Dabo &amp; fidelem rebus incertis opem.</p>
    <p>Psammet. Benefacta nullus rapiet immemori dies:</p>
    <p>Et habent regressum fata. Pharnab. Terreni Iouis</p>
    <p>Simulatus auro, Principes, vultus micat;</p>
    <p>Et hic colendus. Mastyes. Vincla dum patri eximam,</p>
    <p>Ecquid recusem vile? Psammet. Da bonus bonum,</p>
    <p>Sapor Saporem. Mastyes. Viuat aeternum Sapor</p>
    <p>Vmbrae superstes aureae &amp; reddat patrem.</p>
    <p>Pharnab. Iam state, Proceres, regiae cardo strepit.</p>
    <p>Psammet. Quis ille, Princeps, frontis augustae Magus.</p>
    <p>Pharnab. Surena Regni fidus, &amp; Regum comes.</p>
    <p>Sperate rebus laeta fors vestris adest:</p>
    <p>Hinc prima miseris panditur vulgò salus.</p>
  </div>
  <div type="level2" xml:id="scena-secvnda.-2">
    <head>24. <note>
      <p><hi rendition="simple:italic">In margine</hi> Surenae
      domesticam cladem lugentis fauorem apud Regem sibi conciliant
      legati.</p>
    </note>SCENA SECVNDA.</head>
    <p>SVRENA. PHARNABAZVS. PSAMMETICHVS. MASTYES.</p>
    <p>VTRVM incitatos ocyùs motus rapit,</p>
    <p>Diurna coeli lampas, an Regum fauor?</p>
    <p>Bissena certâ signa metitur face</p>
    <p>Sol destinatum diuidens orbi diem:</p>
    <p>At hora Reges saepe mutauit breuis;</p>
    <p>≤page=144≥ Breuis hora tenebras peperit, &amp; mediam
    abstulit</p>
    <p>Nox atra lucem. Quia quòd aequali rotat</p>
    <p>Sua Phoebus astra turbine: aestiuus refert</p>
    <p>Hyberna luci damna, nec currus obest</p>
    <p>Mersisse ponto citiùs: at Regum diem</p>
    <p>Caligo longa noctis horrendae tegit:</p>
    <p>Tùm creber animos haurit incertos pauor,</p>
    <p>Squallent penates, nubilo vndante effluunt</p>
    <p>Lamenta, tristes alite minarum impiâ</p>
    <p>Resonant tenebrae. Vota si lucem vocant,</p>
    <p>It nothus ab aulâ fulgor, &amp; rutili faces</p>
    <p>Intentat atras fulminis. Tantùm parem</p>
    <p>Phoebo atque Regi splendor inuidiam facis</p>
    <p>Obliteratus; aureum lucis iubar</p>
    <p>Nox vna perimit: rapitur, effucit, euolat</p>
    <p>In pigra lethes stagna, non vllo dies</p>
    <p>Reditura seclo. Reparat, &amp; reparat tamen</p>
    <p>Parili sereno decora fugientis polus:</p>
    <p>Etiam-ne Reges? transit irreuocabilis</p>
    <p>Fauoris hora, restat ex illâ, fuit,</p>
    <p>Et triste, memini. Si quis exurgit tamen</p>
    <p>Reuocante coelo, vnus tot inter millia:</p>
    <p>Si quis renatum prospicit felix diem,</p>
    <p>Quàm splendet hebeti luce! rediuiuos ferit</p>
    <p>Quàm tenuis oculos fulgor! Impuro aethere</p>
    <p>Per vda qualis nubila inuitos Deus</p>
    <p>Rupit vapores, atque rimatus viam,</p>
    <p>Terram albicante pallidus radio notat,</p>
    <p>Nec esse iures, esse quem solem vides.</p>
    <p>Psamm. Ingrata, Princeps, vota lugenti accident.</p>
    <p>Pharn. Miseros iuuabit non inexpertus mali.</p>
    <p>≤page=145≥ Adeundus vltro est. Satrapûm augustum caput</p>
    <p>Surena salue: Missus ogygiis adest</p>
    <p>Legatus oris, regios per te rogat</p>
    <p>Vultus mereri. Sur. Tempus alienum vetat,</p>
    <p>Noua cura Regem publico exercet malo.</p>
    <p>Mastyes. Surena Regum ductor, Arsacia decus,</p>
    <p>Et columen aulae, da piam afflictis manum.</p>
    <p>Fortuna satis est esse quòd victos iubet,</p>
    <p>Ne facite miseros. Suren. Esse quos vincit Sapor</p>
    <p>Miseros negato. Mast. Victor animosus, potens,</p>
    <p>Sceptrôque clarus, miseriae solatium</p>
    <p>Sit inane victis: ecquid &amp; captos iuuat?</p>
    <p>Sut. Ergo redimendis pretia captiuis parant?</p>
    <p>Pharn. Numerosa, Princeps. Suren. Publico nescis foro</p>
    <p>Vaenisse ad hastam: Pharn. Nempe Niliacî leuis</p>
    <p>Iactura vulgi, Principum ambitur salus.</p>
    <p>Paterna natus vincla dissolui rogat.</p>
    <p>Suren. Tu-ne Ptolemaei sanguine, Adolescens, satus?</p>
    <p>Mast. Natura munus fecit, inuidit polus.</p>
    <p>Suren. Feliciore dignus appares patre.</p>
    <p>Mast. Carcer patricios fecit è plebe vltimâ;</p>
    <p>Quae vincla Regem facere plebeium queant?</p>
    <p>Olim beatum filius colui patrem,</p>
    <p>Miserum erubescat degener; Natum voca</p>
    <p>Ptolemaee vel sic, tu mihi aeternùm pater.</p>
    <p>Suren. Iram Saporis meruit. Mast. Afflictus, miser?</p>
    <p>≤page=146≥ Suren. Miser, at superbus. Mast. Nempe sic fortem
    vocas.</p>
    <p>Suren. Non posuit animos, non triumphatum caput,</p>
    <p>Non deprecatus vincla, non genua attigit.</p>
    <p>Psamm. Surena crede, grandis imperium &amp; preces,</p>
    <p>Sceptrum &amp; catenas, carcerem &amp; regni thronum</p>
    <p>Intercapedo dirimit: anteacti immemor</p>
    <p>Jnassuetam iussus ordiri viam</p>
    <p>Respexit ibi se, substitit, luctatus est.</p>
    <p>Suren. Fortuna pectus vestra molliuit meum:</p>
    <p>Tentabo si quid Rege placato queam.</p>
    <p>Sperate, abite. Mastyes. Munus obsequii cape</p>
    <p>Surena nostri: poculum Ausonio vides</p>
    <p>Dignum Monarchâ: tritauus hunc habuit meus,</p>
    <p>Actiaca postquam decolorauit vada</p>
    <p>Nostro Triumuir sanguine, &amp; socium Imperî</p>
    <p>Emancipatum foeminae letho dedit.</p>
    <p>Suren. Commendat auctor, Principes, doni decus;</p>
    <p>Gratum &amp; quòd Itali tetigit Augusti manum.</p>
    <p>Regum fauores inter, eoas opes,</p>
    <p>Et quicquid Indus amne foecundo creat,</p>
    <p>Duplex in vno, Principes, pretium inseram.</p>
    <p>Nunc ite, vestri causa me Regis mouet</p>
    <p>Psamm. Dî te secundent, prima miserorum salus.</p>
  </div>
  <div type="level2" xml:id="page147-26scena-tertia.">
    <head>25. ≤page=147≥ <note>
      <p><hi rendition="simple:italic">In margine</hi> Surena ipse
      aditum secum dispicit ad Regem fratri placandum.</p>
    </note>SCENA TERTIA.</head>
    <p>SVRENA.</p>
    <p>ALIENA tracto commoda, exclusus meis,</p>
    <p>Fratri superstes optimo. Iratus minas</p>
    <p>Quâ parte ponet, quâ prece infringet Sapor?</p>
    <p>Antiqua nostrae decora reuocabo domûs,</p>
    <p>Regúmque Reges stemmate atauorum satos?</p>
    <p>Qui se videri vult parem, non supplicat.</p>
    <p>Obsequia memorem longa? benefacta exprobrem:</p>
    <p><note>
      <p><hi rendition="simple:italic">In margine</hi> Haec est conditio
      Regum vt casus tantùm aduersos hominibus tribuant, secundos
      fortunae suae. Aemil. Prob. in Datarne.</p>
    </note>Quaecunque veniant dona, sit merces licet,</p>
    <p>Nec aequa meritis, gratiam Reges vocant.</p>
    <p>Quid si verendum famulus amplectar genu?</p>
    <p>Fecére mores debiti cultûs notam</p>
    <p>Non supplicantis. Frater incerti vagas</p>
    <p>Animi procellas cerneres, nullâ ratem</p>
    <p>Statione firmam! Monita spreuisti mea.</p>
    <p>Dicebam, vt altum nauita emensus mare</p>
    <p>Cui cana fluctus inter, &amp; vela, &amp; notos</p>
    <p>Senuêre menta: fige quà tutum est gradus;</p>
    <p>Praerupta sequeris; tenuis est Regum fauor,</p>
    <p>Pellucet Artauasde, transparent minae</p>
    <p>Fraudes, perîcla, seruitus. Te-ne arguam,</p>
    <p>An acerba Superûm fata? si Superi iubent</p>
    <p>Tam dira Regum imperia. Priuati innocens</p>
    <p>Quod vtrique numen otium inuidit laris,</p>
    <p>Vinctósque in ortu regiae implicuit plagis?</p>
    <p>Fortuna manes patitur illustris suos:</p>
    <p>Viue, late, in alto nemo securus stetit.</p>
    <p>Sed ecce socium ducit Astyagem Sapor.</p>
  </div>
  <div type="level2" xml:id="page148-28scena-qvarta.">
    <head>26. ≤page=148≥ <note>
      <p><hi rendition="simple:italic">In margnie</hi> Angelus Princeps
      Persarum Surenae precibus fratrem eius Artauasdem vinculis
      liberat. Tùm conqueritur subdititium nescio quem Saporem coli ab
      aliquibus pro Rege.</p>
    </note>SCENA QVARTA.</head>
    <p>PRINCEPS PERSARVM. SVRENA. GOBRYAS. ASTYAGES.</p>
    <p>QVID procul ab aulâ fronte non laetâ coquis?</p>
    <p>Suren. Priuatus auget publicas clades dolor.</p>
    <p>Prin. Pers. Meae reponam lucis afflatu iubar:</p>
    <p>Effare causam. Suren. Genibus aduoluor tuis,</p>
    <p>Miserere Princeps. Prin. Pers. Vincla te fratris mouent?</p>
    <p>Non sum rogandus. Suren. Culpa peccantis fuit,</p>
    <p>Fatebor equidem, nulla me pietas mouet,</p>
    <p>Et Rege, fratris nomen, offenso perit.</p>
    <p>Pro scelere maono supplicî paulum, est satis</p>
    <p>Magno Monarchae: parcit abiectis leo,</p>
    <p>Hostémque rabidas frangit ad fractum minas.</p>
    <p>Sic ille, longa cui dedit nomen manus,</p>
    <p>Tàm maior olim patre, quàm te vno minor,</p>
    <p>Vestes cecîdit non reas: poenam toga,</p>
    <p>Corpus timorem sensit, &amp; timuit scelus.</p>
    <p>Quis fulminanti tela fufficiat Ioui</p>
    <p>Meritis seuerus paria si vindex vibrat?</p>
    <p>Violenta quos non potuit, effecit bonos</p>
    <p>Tranquilla virtus: surcit è culpâ acrior,</p>
    <p>Ipsóque vires sumit in lapsu vigor.</p>
    <p>Scelus est peractum; quem piget, certè luit:</p>
    <p>Miserere Princeps. Prin. Pers. Leuiter in Reges nihil</p>
    <p>Peccat; furorem laesa maiestas habet.</p>
    <p>≤page=149≥ Sur. Melius serenum placida maiestas habet:
    [&lt;miestas]</p>
    <p>Quem Rex nocentem fecit, absoluat Sapor.</p>
    <p>Eripere vitam quilibet possit reo,</p>
    <p>Seruare nemo: genius hic Regum, &amp; Deûm.</p>
    <p>Prin. Pers. Violata quamuis sceptra supplicium exigunt,</p>
    <p>Benefacta iustum libret examen placet:</p>
    <p>Hinc trutinam, &amp; illinc pondus impositum premat.</p>
    <p>Quò vergat ipsi facitis, in vestrâ manu</p>
    <p>Vestrum est perîclum: vita discrimen facit.</p>
    <p>Gobrya, Artauasdis facta percurre ocyus.</p>
    <p>Suren. Ergo reuixi! subdit Astraeae Sapor</p>
    <p>Arbitria Regum: parte quâ potius grauis</p>
    <p>Statera sedeat, inclyta Orosangûm fidem</p>
    <p>Monumenta facient. Prin. Pers. Ille. fatorum potens</p>
    <p>Lethaea viuax stagna transcendit, patrum</p>
    <p>Rediuiua natis ora positurus liber. [&lt; positirns]</p>
    <p>Age fida Regi turba, sit tanti decus</p>
    <p>Aeuo superstes emere, vel fusus cruor</p>
    <p>Oculos mereri discat aeternùm meos.</p>
    <p>Quoties renatum Phoebus ostentat diem,</p>
    <p>Quoties Ibero proluit currus vado,</p>
    <p>Amica gratus nomina exsequitur Sapor</p>
    <p>Memoríque repetens pectore infixos locat.</p>
    <p>Suren. Recente qualis excitus Phoebo vapor</p>
    <p>In astra surgit, munere &amp; Matris Deum</p>
    <p>Stellis propinat nectar: hinc iterùm sacro</p>
    <p>Excoctus igne refluit, &amp; viuos agens</p>
    <p>Latè parentem rore foecundo beat.</p>
    <p>Sic nostra Regem merita momento, iuuant,</p>
    <p>Iterúmque donis foeta in auctores cadunt.</p>
    <p>≤page=150≥ Pr. Pers. Quae merita vincunt Gobrya! Gobrya.
    Orosangae fidem</p>
    <p>Mercede iustâ Regis aequauit fauor.</p>
    <p>Suprema restant bella queis hosti fugam</p>
    <p>Spectata virtus fecit, &amp; validas manu</p>
    <p>Strauit phalanges. Brachium in Regis caput</p>
    <p>Iam iam caducum barbaro Numidae abscidit.</p>
    <p>Densum premebat agmen Astyagis latus;</p>
    <p>Ruit Artauasdes subitus, &amp; strage horridâ</p>
    <p>Infecit agros. Si qua peccauit recens,</p>
    <p>Nullâ notasti paginâ. Astya. Regum genus</p>
    <p>His adde, patrum decora, fraternam fidem.</p>
    <p>In illa virtus, fors in errorem impulit.</p>
    <p>Pr. Pers. Esto Artauasdes liher: exonera manus</p>
    <p>Praexaspe vinclis: sospitem huc sisti volo.</p>
    <p>Suren. Mundi tuíque domitor, ô quàm animus stupet</p>
    <p>Tardante linguâ! quantus excitas coquit</p>
    <p>Aestus medullas! Ecquis in grates Deûm</p>
    <p>Pectus resoluat? vincor, ô superi! ah pudet,</p>
    <p>Pigétque! quanquam qui solet vincit Sapor.</p>
    <p>Torrente non si rapidus eloquio in niuem</p>
    <p>Liquescat Hermes, Coelitum non si Pater</p>
    <p>Omnes benigno charites effundat sinu,</p>
    <p>Aequare dona valeat, &amp; Regi nihil</p>
    <p>Debere victus. Quid loquar primum Sapor.</p>
    <p>Quid aut supremum? vita quandudum meos</p>
    <p>Animabit artus, in tuum, Princeps, decus</p>
    <p>Linguam resoluet pulmo: Surenam Sapor</p>
    <p>Modo qui tacere cogit, &amp; cogit loqui.</p>
    <p>Pr. Pers. Surena, quae sint pretia virtutis scio;</p>
    <p>Jta munerari merita famulantum decet,</p>
    <p>≤page=151≥ Praeuaricatrix si quibus non est fides.</p>
    <p>Suren. Tui columna viuit Astyages throni,</p>
    <p>Et clara satrapûm turba, quid frustrà times?</p>
    <p>Prin. Pers. Vnde haud timendum fuerat. Astya. Agnosco pater</p>
    <p>Agnosco Superi, petitur hoc, petitur caput.</p>
    <p>Egon’ vt parentis fraude degeneri audeam</p>
    <p>Temerare sceptra natus? Astyagem Sapor</p>
    <p>Timere potuit felle vipereo satum?</p>
    <p>Reboate coeli templa; sed leuius malum est:</p>
    <p>Vindex per artus in faces, in fulmina</p>
    <p>Densatus aether currat; etiamnùm leue est</p>
    <p>Dehisce tellus, da nouo monstro viam,</p>
    <p>Et abominandum tartaro absorbe caput;</p>
    <p>Merui perire, cenitor infidum putat;</p>
    <p>Me parricidam patris effecit timor.</p>
    <p>Pt. Pers. Meliora fili: fabulam sed quis dedit?</p>
    <p>Aude profari, sceptra quis finxit mea?</p>
    <p>Astya. Per sancta Mithrae numina, &amp; maius tuum</p>
    <p>Rex magne numen, iuro, praesentes tua</p>
    <p>Oculos imago tenuit: aut tibi adfui,</p>
    <p>Vel adesse volui; luminum si me, &amp; meos</p>
    <p>Fefellit acies, mente peccatum est bonâ.</p>
    <p>Pr. Pers. Fari recusas Otacustarum vigil</p>
    <p>Quod cura notum faciet. Hoc curent volo.</p>
    <p>Venisse Pharios fama legatos erat.</p>
    <p>Suren. Hîc stant ad aulae limina. Pr. Pers. Admitti placet,</p>
    <p>Vt vile nato numen externi colant.</p>
    <p>Astyag. Pater id putare desine, haud vnquàm minor</p>
    <p>≤page=152≥ Petita nato gratia, hanc mentem exue.</p>
    <p>Vel parricidam creditum, extorrem loca</p>
    <p>Vbi Bootes frigore arctoo rigens</p>
    <p>Molitur aegrè plaustra, palantur Scythae:</p>
    <p>Ad inhospitalis Caucasi exesos specus,</p>
    <p>Ad iniqua Tauri culmina, vndisonis ferum</p>
    <p>Canibus Pelorum, Malea quà sorbet rates:</p>
    <p>Mihi nulla tellus peior offenso patre.</p>
    <p>Prin. Pers. Toties vocatus fugere discebas patrem.</p>
    <p>Astyag. Te credidissem Regio exceptu toro</p>
    <p>Deûm fauores inter, &amp; plausus virûm</p>
    <p>Lenaea patrios dona libare ad focos?</p>
    <p>Fatebor, haesi genitor, &amp; dubius steti,</p>
    <p>Vacuum-ne velles laudis Astyagem tuae</p>
    <p>Comitem pericli, martis expertum aleam.</p>
  </div>
  <div type="level2" xml:id="scena-qvinta.-2">
    <head>27. <note>
      <p><hi rendition="simple:italic">In margine</hi> Legati pro Regis
      sui Ptolemaei libertate supplicant.</p>
    </note>SCENA QVINTA.</head>
    <p>MASTYES. PSAMMETICHVS. PRINCEPS PERSARVM.</p>
    <p>REX viue, regna. Psammet. Viuat aeternum Sapor,</p>
    <p>Mast. Ambigua quanquam tela Gradiui potens</p>
    <p>Sors coeca versat, pérque camporum aequora</p>
    <p>Et hos &amp; illos reciproco extollit gradu;</p>
    <p>Nec causa palmae semper eligitur bona.</p>
    <p>Tamen imperato fata populorum Deus</p>
    <p>Dispensat aequus ordine: hunc vinci iubet,</p>
    <p>Mauult &amp; illum vincere: vtrunque addecet,</p>
    <p>Quia sic statutum: victus è coelo est miser,</p>
    <p>Victor beatus; causa non mala, sed latet:</p>
    <p>≤page=153≥ Meare quis enim gentium incerta vices</p>
    <p>Ratione credat? Debuit vinci tuis</p>
    <p>Ptolemaeus armis, quando sic placitum Deis.</p>
    <p>Iam quaere causas arbitrî. Augustum decus</p>
    <p>Regni tiaras, purpurae irridians iubar</p>
    <p>Cumulata patribus gaza, populorum agmina,</p>
    <p>Phalanges, arma, par bonum ambobus fuit.</p>
    <p>Hinc Rex, &amp; illinc: Iuppiter medius stetit.</p>
    <p>Cur libra partes pendula erexit tuas?</p>
    <p>Futura pietas omne momentum dedit.</p>
    <p>Parcite penates patrii, visus Ioui</p>
    <p>Post victa melior arma Ptolemaeo Sapor,</p>
    <p>Fuit ille qualis alueo riuus breui</p>
    <p>Tacitus quietis alluit ripas vadis.</p>
    <p>At vbi caducâ nube, &amp; hybernâ niue</p>
    <p>Tumuêre fluctus, inde dissimilis sui</p>
    <p>Spatiatur aruis, rusticus quà se labor</p>
    <p>Explicuit in spem laetus, &amp; soli obtulit,</p>
    <p>Torrente rapidus inchoat cladem freto.</p>
    <p>At non profundo pelagus vndarum pater</p>
    <p>Sorbens hiatu flumina, aethereo magis</p>
    <p>Tumescit imbre; quicquid instillat polus,</p>
    <p>Capiente minus est: saeuit? intrà se aestuat,</p>
    <p>Siccúmque spumâ littus innocuâ quatit.</p>
    <p>Stagnare quòd si gurgite effuso placet,</p>
    <p>Vidisti vt omne Delta complexus vadis</p>
    <p>Foecundo arenas Nilus opulentat luto,</p>
    <p>Aufértque terras? caeteri abradant, edant,</p>
    <p>Praedentur amnes, efficit Nilus solum</p>
    <p>Quod rapere visus, quicquid absorpsit, colit.</p>
    <p>Vndante sic tu Memphin amplexus freto</p>
    <p>Inimica, Princeps, regna quà sternis, beas,</p>
    <p>Irâque prodest martius iustâ furor.</p>
    <p>≤page=154≥ Nunc ergò vana facere coelestum Sapor</p>
    <p>Auguria parce: legerit palmam in tuos</p>
    <p>Verax honores Iuppiter: victae pius</p>
    <p>Miserere parti, vincla Ptolemaeo exue:</p>
    <p>Viduis cupitum redde Niligenis Ducem.</p>
    <p>Serenitate sic inoffensâ dies</p>
    <p>Aeterna signet faustitas: fulmen tuae</p>
    <p>Sic metuat irae nil Jouis metuens Scytha</p>
    <p>Gelu perustus horrido, atque alio Aethiops.</p>
    <p>Adustus astro: si quis aut irâ Deûm</p>
    <p>Sole aestuantes patitur aeterno plagas.</p>
    <p>Conscendat haeres patrium Astyages thronum,</p>
    <p>Clarúmque Cyro stemma rediuiuo trahat.</p>
    <p>Regis-ne potiùs empta libertas placat,</p>
    <p>Et vile credis quod datur procibus caput?</p>
    <p>Quid tale Nilus ore septeno vomat?</p>
    <p>At ille lece fluere iam didicit tuâ.</p>
    <p>En seruitutis debitum, haud pretium ducis.</p>
    <p>Hac paterâ Amasis hospitem coelo Deum</p>
    <p>Placauit Apin: hic Amazonium latus</p>
    <p>Astrinxit olim cestus, &amp; zonam inclyto</p>
    <p>Soluta lecto ferre Pellaeo dedit</p>
    <p>Audax Thalestris: dignus Alcide labor.</p>
    <p>Tibi cedit vltrò: fruere, placatus tuis.</p>
    <p>Pr. Pers. Mea vester ille vincula, atque ergastula</p>
    <p>Captiuus olim risit, expertus sciet</p>
    <p>Quo turbine iras vibret offensus Sapor.</p>
    <p>Quanquam immerenti facere non pigeat benè</p>
    <p>Abite, Procerum danec arbitria audio.</p>
  </div>
  <div type="level2" xml:id="page155-30scena-sexta.">
    <head>28. ≤page=155≥ <note>
      <p><hi rendition="simple:italic">In margine</hi> Eâ de re cùm
      purpuratis deliberat Angelus.</p>
    </note>SCENA SEXTA.</head>
    <p>PRINCEPS PERSARVM. SVRENA. ASTYAGES. MEGABIZVS.</p>
    <p>CONSILIA Satrapae fida securi date.</p>
    <p>Surena cani verticis sophiam excute.</p>
    <p>puren. Rex magne, sceptro quisquis admouit manus</p>
    <p>Rectâque Cidari nobile erexit caput,</p>
    <p>Hunc blandiente praerogatiuâ extulit</p>
    <p>Natura, supra sortis ingenitae bona.</p>
    <p>Jnde vbi secundos iussa moliri gradus</p>
    <p>Fortuna, vitam lapide signauit bono;</p>
    <p>Quae prona faciti carbasa expanaens noto,</p>
    <p>Citiùs petito nauis in portu stetit.</p>
    <p>Quàm culmen ille gloriae his vectus rotis</p>
    <p>Per aperta cursu rapidus aligero attigit?</p>
    <p>In decus ab omni parte conspirant tuum</p>
    <p>Amica Persis sidera: augusto locat</p>
    <p>Natura solio: diuite amplificat manu</p>
    <p>Fortuna gazas, classico armatur tuis</p>
    <p>Bellona signis, pax Achaemenios alit</p>
    <p>Longaeua populos: cura Diuorum Sapor</p>
    <p>Est solus omnis: Imperî in partem à Ioue</p>
    <p>Vocatus, orbem numine aequato regis.</p>
    <p>Magnum onus honoris summa: desisti tuus</p>
    <p>Tunc esse, cùm Rex esse coepisti Sapor:</p>
    <p>Tàm lege viuis omnium, quam omnes tuâ,</p>
    <p>Lumen sequuntur lumine attonito tuum</p>
    <p>Subiecta populi turba, vocali sonant</p>
    <p>≤page=156≥ Theatra cantu, si quid edicto praeis</p>
    <p><note>
      <p><hi rendition="simple:italic">In margine</hi> Vt Echo voces
      tantum vltimas reddit, sic fama vltima tantùm facta sequitur.</p>
    </note>Responsat Echo: vocis elumbem tamen</p>
    <p>Iterat maligna caudam, &amp; anteactum inuides</p>
    <p>Verbo leporem. Fama sic actus Sapor</p>
    <p>Geminat supremos: quicquid exactum est, perit:</p>
    <p>Vbi agere tandem desinis, fari incipit.</p>
    <p>Antiqua regni decora, magnanimi recens</p>
    <p>Martis trophaeum, tótque congestas opes,</p>
    <p>Et latè vtroque diditum nomen polo</p>
    <p>Tonante saeuum fine concludi velis?</p>
    <p>Et hic remotas rumor in gentes eat?</p>
    <p>Regnat; cruenta sceptra sed torquet manu.</p>
    <p>Vincit; sed hostem mactat inclemens Sapor.</p>
    <p>Rex captus; at eum supplicem occidit Sapor.</p>
    <p>Haec magna, Princeps, fama, sed pręstat bona.</p>
    <p>Prin. Pers. Ne metue nostro fiet arbitrio bona.</p>
    <p>Megabize causam pariter hostilem foues?</p>
    <p>Megab. Rex magne, vinci qui potest hostem voca,</p>
    <p>Non victum, inermem: barbarus regnis emat</p>
    <p>Hostis Saporis dici, &amp; impositus iugo</p>
    <p>Tremenda Persis nomina tueri expetat.</p>
    <p>Quae terminauit bella lux, hostem abstulit.</p>
    <p>Quò tendis vltrà? supplicem, victum, reum,</p>
    <p>Tua metuentem regna, deiectum suis,</p>
    <p>Grauiore mersum funditùs letho obrues?</p>
    <p>Da da per vrbes ferculum pompae vehi,</p>
    <p>Ptolemaeus hic est, coniugi miles canat,</p>
    <p>Ille hostis olim, filio dicat pater,</p>
    <p>Vitam imperauit, regna restituit Sapor.</p>
    <p>Quòd si reducti sceptra Ptolomaei times,</p>
    <p>≤page=157≥ Doma tributis, Nilus exundet tibi.</p>
    <p>Limóque campos vbere explicitos aret:</p>
    <p>Et diues onere Memphis imposito gemat.</p>
    <p>Hostile tanto robur impulsu rues,</p>
    <p>Paritérque gazam barbarus condet labor.</p>
    <p>Quis ope recuset tutus alienâ frui,</p>
    <p>Et otiosus regere sudentes sibi?</p>
    <p>Haec certa pax est, praelia hunc capiunt modum?</p>
    <p>Haec mihi beata vita sit si sint Sapor.</p>
    <p>Prin. Pers. Megabizus aliter, aliter instituat Sapor.</p>
    <p>Vinci fatetur posse qui ex atiò accipit.</p>
    <p>Astyage regni pectus explorem capax.</p>
    <p>Astyag. Venale Regis nolo proscribi caput:</p>
    <p>Iniuria est non rara dimidius fauor.</p>
    <p>Quid ergo, viuet hostis? &amp; felix licet.</p>
    <p>Eripe parenti vincla queis natum induas.</p>
    <p>Suren. Patrium-ne natus crimen immeritus luat?</p>
    <p>Astyag. Immeritus? ille patris amissi reus:</p>
    <p>Ille ille, genitor, prodidit Regem neci:</p>
    <p>Patrem catenas ferre qui patitur, iubet.</p>
    <p>Suren. Nam quid Gradiui faceret ignarus puer?</p>
    <p>Astyag. Quid faceret? iret impete aduerso obuius,</p>
    <p>Cuneata rueret agmina, obstantes globo</p>
    <p>Protereret hostes, pérque mirantum manu</p>
    <p>Pulcram superbus redderet praedam sibi.</p>
    <p>Suren. Vires recusant. Astyag. Non habet vires amor?</p>
    <p>Suren. Viam negabat hostis. Astyag. At pietas dabat.</p>
    <p>≤page=158≥ Suren. Vitam occupassent tela. Astyag. Quam debet
    patri.</p>
    <p>Suren. Nil profuisset. Astyag. Magna conantem iuuant.</p>
    <p>Prin. Pers. Videre, fili, pace securâ ferox:</p>
    <p>Vbi tela, vbi enses emicant, animus cadit.</p>
    <p>Non esse patrem me puta, terrâ satum,</p>
    <p>Hominémque crede lucis auctorem tuae,</p>
    <p>Jntrà coactum sortis humanae ordinem.</p>
    <p>Hunc si catenis casus asperior grauet,</p>
    <p>Aut indecoram fata minitentur necem,</p>
    <p>Patris in perîcla te tua haec pietas agat?</p>
    <p>Astyag. Certam-ne verbis faciet Astyages fidem,</p>
    <p>An facta mauis, genitor? auertant Dei,</p>
    <p>Non vota facient impia Astyagem pium.</p>
    <p>Sed ante rupto sorbeat tellus sinu,</p>
    <p>Dubium aut parenti vultur arrodat iecur,</p>
    <p>Quàm sospitatis indigum patiar patrem:</p>
    <p>Irem, coruscas siderum iuro faces,</p>
    <p>Agmina per agglomerata, quà crebrae volant</p>
    <p>Mortes per aethram, quà venenatus chalybs</p>
    <p>Coruscat arte vulnus immedicabili.</p>
    <p>Seruare patrem fata, vel sinerent mori.</p>
  </div>
  <div type="level2" xml:id="scena-septima.-1">
    <head>29. <note>
      <p><hi rendition="simple:italic">In margine</hi> Artauasdes
      vinculis solutus Regi gratias agit, &amp; pro Ptolemęo
      supplicat.</p>
    </note>SCENA SEPTIMA.</head>
    <p>ARTAVASDES. PRINCEPS PERSARVM. PRAEXASPES.</p>
    <p>SVPREME Regum, carceris passus luem</p>
    <p>Rediuiuus adsum: qualis vbi noctem dies</p>
    <p>≤page=159≥ Elumbis haurit, atque fallaci iugo</p>
    <p>Caliginosa intercipit Phoebum soror.</p>
    <p>Quacunque spectes trepidat illaetabili</p>
    <p>Natura vultu: Mox vbi aduersis eunt</p>
    <p>Seiuncta spatiis astra, meliori Deus</p>
    <p>Rutilat sereno, rebus iteratur decor,</p>
    <p>Paulùm moratos mundus alternat choros.</p>
    <p>Haud aliter, ô Rex, luce priuatus tuâ</p>
    <p>Inter futuros, inter astantes metus,</p>
    <p>Medio tenebras horrui exanimis die;</p>
    <p>Pene &amp; triumphi carcerem e curru attigi;</p>
    <p>Hodie per vrbes credis vnius tibi</p>
    <p>Traducta victae spolia telluris Sapor?</p>
    <p>Non haec triumphi meta, maiorem dedit</p>
    <p>Fortuna pompam domita quà Reges domat.</p>
    <p>Coacta primum cessit, &amp; eodem astitit</p>
    <p>Reuocata motu: sessor alipedis velut</p>
    <p>Vnâ lupatum laxat, &amp; pressat manu.</p>
    <p>Rex pylia viue secula; immensum exeat</p>
    <p>Pietas in orbem: Roma te norit iugis</p>
    <p>Imposta septem, nomen extremis sonet</p>
    <p>Getula campis viroo, mitescat Scythes</p>
    <p>Stridente gratos voce conatus modos.</p>
    <p>Nomen Saporis esse pietatis putent</p>
    <p>Seri nepotes. Donec in venis liquor</p>
    <p>Purpureus amnem ducet, &amp; sacros tuo</p>
    <p>Rigabit artus numini; donec pias</p>
    <p>Vescetur auras animus, &amp; fratrum agmina</p>
    <p>Saliente pingent flammulâ coeli tholos,</p>
    <p>Grates rependet pectus: ingratum tamen</p>
    <p>Coget Sapores viuere, ingratum mori.</p>
    <p>Prin. Pers. Perge famulari, dona virtutî Sapor</p>
    <p>≤page=160≥ Parat ampliora. Fare quâ iubeo fide,</p>
    <p>Ptolemaeus animos posuit in vinclis truces?</p>
    <p>Artau. Nil mage subactum vidit immanis specus.</p>
    <p>Vix ille trepidum fixerat in antro pedem,</p>
    <p>Oculos repente coeca caligo occupat,</p>
    <p>Quatiuntur artus, haurit inuitas pauor</p>
    <p>Subitus medullas, hispidae assurount comae:</p>
    <p>Luctatur animus intus, &amp; quanquam pudet,</p>
    <p>Tamen horret: ille peruicax quondam tumor</p>
    <p>Subsidit oris, verba ograndisona excidunt.</p>
    <p>Iniussus alto pectore erumpit dolor.</p>
    <p>Et iam mori vel viuere, alterutrum rogat,</p>
    <p>Sed vtrumque totum: parte quod propior stygi</p>
    <p>Meliore, reliquâ viuat in voenas, pudet.</p>
    <p>Praexas. Prensauit &amp; me, perque victoris caput</p>
    <p>Praexaspe Regem, dixit, ignoto licet,</p>
    <p>Miseróque placa: quicquid in vinclis gemo</p>
    <p>Piget fuisse, nisi quid exactae dabit</p>
    <p>Memoria sortis: ipsa succisae mouet</p>
    <p>Ruina quercûs, debili claudus pede</p>
    <p>Colitur Canopus: Regibus nomen tuli</p>
    <p>Non poenitendum; vodeat &amp; luctum Sapor.</p>
    <p>Condonet hosti, si quid ex hoste est super.</p>
    <p>Pr. Pers. Jam victa Memphis, Satrapae, infames Deûm</p>
    <p>Cessêre ritus, terra me dominum colit.</p>
    <p>Parem tulêrunt secla, &amp; aeternùm ferent?</p>
    <p>Vinci potes Ptolemaee, sed ab vno potes.</p>
    <p>Vbi illa clades prouocans virtus suas?</p>
    <p>Sua mala frangens animus, vt spumas secat</p>
    <p>Rupes procellis confragum opponens latus?</p>
    <p>≤page=161≥ Miserum fatetur, est satis: luget, rogat,</p>
    <p>Nimis est, nec vltrà tendat iratus Sapor.</p>
    <p>Legatus adsit, nostra quid possint sciet</p>
    <p>Arbitria mundus, quâ rotem humanas opes</p>
    <p>Virtute coelo natus: eripiant pares,</p>
    <p>Det regna maior, qui thronum coelo locat</p>
    <p>Supráque Regum fata, coniunctus Deo.</p>
  </div>
  <div type="level2" xml:id="scena-octava.-1">
    <head>30. <note>
      <p><hi rendition="simple:italic">In margine</hi> Ptolemaeo
      libertatem decernit Angelus.</p>
    </note>SCENA OCTAVA.</head>
    <p>PRINCEPS PERSARVM. MASTYES.</p>
    <p>SAEVIRE in hostem iura Gradiui dabant:</p>
    <p>Tumidíque fastus impotens animi, moras</p>
    <p>Letho petebat, longa quò meritos fames</p>
    <p>Vitiaret artus, squallor horrendi specûs</p>
    <p>Non imperatâ tabe detraheret cutem.</p>
    <p>Miserum esse sciret, esse quem miserum volo.</p>
    <p>Tamen &amp; Olympo lustrat immeritas Deus</p>
    <p><note>
      <p><hi rendition="simple:italic">In margine</hi> Si Deos imitaris,
      da &amp; ingratis beneficia. Nam &amp; sceleratis Sol oritur,
      &amp; piratis patent maria. Sen. l. 4. De benef. c. 26.</p>
    </note>Pascitque ventes: sensit &amp; domitus meas</p>
    <p>Ptolemaeus iras, supplici vitam prece</p>
    <p>Subactus orat; hoc idem petitis viri,</p>
    <p>Proceres suadent, mundus aure auidâ bibet</p>
    <p>Vestra superabit vota gratuitus fauor.</p>
    <p>Quòd esse faustum iubeat Arsacidis polus</p>
    <p>Ptolemaeus esto liber: afflictum leua</p>
    <p>Megabize vinclis, dona legatis para</p>
    <p>Tu Pharnabaze: dexteram accipite &amp; date.</p>
    <p>Mastyes. O cana pietas, túque supremi aetheris</p>
    <p>Moderator alme, messe cui centum calent</p>
    <p>≤page=162≥ Arae Sabaeâ, Pharia non ergo placet</p>
    <p>Regna eruisse penitùs? hospitii memor</p>
    <p>Coelum vetusti parcit, &amp; poenae metu</p>
    <p>Satiat furorem. Quicquid in Superis pium est</p>
    <p>Audite vota, scissa pallentes genas</p>
    <p>Aegyptus adsit, precibus adiungat preces,</p>
    <p>Validósque mundus iteret attonitus sonos.</p>
    <p>Victo Monarcham fata si mundo petunt</p>
    <p>Regnet Sapores, iura naturae ferat,</p>
    <p>Claróque patrium vertice attingat polum.</p>
    <p>Sic imperandum est: victa iam primùm Sapor</p>
    <p>(Cogis fateri) victa te Memphis colit:</p>
    <p>Non illa Memphis tecta quae muto vehit</p>
    <p>In astra saxo, quam salutifero ambitu</p>
    <p>Nil sentientem Nilus exundans rigat.</p>
    <p>In ipsa victor pectora imperium tenes.</p>
    <p>Nato parentem reddis, atque vnâ duos</p>
    <p>Animas salute. Quid Deos maius precer?</p>
    <p>Ibo Saporis praeco quà Nilus cadit</p>
    <p>Oritúrque vopulis: inde Pyramidum arduus</p>
    <p>Cono superstans, hinc &amp; hinc mundi plagas</p>
    <p>Resonante quatiam buccinâ &amp; dextrâ Patrem,</p>
    <p>Clamabo, dextrâ munus ostentans tuum:</p>
    <p>Ptolemaeus hic est, hoste qui felix pio</p>
    <p>Victus Saporem vicit: inferior nisi</p>
    <p>Foret Sapore, tantus haud vnquam foret.</p>
  </div>
  <div type="level2" xml:id="page163-35scena-nona.">
    <head>31. ≤page=163≥ <note>
      <p><hi rendition="simple:italic">In margine</hi> Magos in vnam
      domum Roxanis industriâ coactos iubet Angelus cum ipsâ domo
      flammis concremari.</p>
    </note>SCENA NONA.</head>
    <p>ROXANES. PRINCEPS PERSARVM. ASTYAGES.</p>
    <p>REX magne viue, túque felicis pium</p>
    <p>Germen parentis, sacra quâ potui fide</p>
    <p>Feci imperata. Astya. Quicquid est gratum venit.</p>
    <p>Hominem-ne, genitor, Regiâ excludi iubes?</p>
    <p>Pr. Pers. Amica tu sic corda tractari iubes?</p>
    <p>Roxane, hic artis rite successit dolus?</p>
    <p>Mandata nati fare quo gesta ordine.</p>
    <p>Astya. Secreta meliùs Regiae tecta audient.</p>
    <p>Prin. Pers. Vbi est Senatus, esse secretum scias.</p>
    <p>Αyα. Vsus Senatum pectore coëgit tuo.</p>
    <p>Prin. Pers. Non faciet vsus plurimis vnum parem.</p>
    <p>Αstyag. Credatur vni causa quae vnum respicit.</p>
    <p>Prin. Pers. Priuata non est causa quae Regem aspicit.</p>
    <p>Astya. Priuatam at esse publicus iussit timor.</p>
    <p>Prin. Pers. Publica remedium publicum accipiant mala.</p>
    <p>Astya. Decerne solus fata. Prin. Pers. Sic fieri volo.</p>
    <p>Roxan. Dum me vmbra, Princeps, vestis ignota tegit,</p>
    <p>≤page=164≥ Peragro plataeas tutus, &amp; facili domos</p>
    <p>Aditu pererro; multus ancipitem volat</p>
    <p>Rumor per vrbem, monstra sed populo canit.</p>
    <p>Námque ille qualis ore defixus tuo</p>
    <p>Currus, triumphos, spolia, captiuos amat.</p>
    <p>Hic loquitur Ochum patris vmbrantem latus.</p>
    <p>Est cui Tyranni barbarus capti furor</p>
    <p>Placuisse visus. Ille se contrà putat</p>
    <p>Vidisse Regem, qualis agrestes agit</p>
    <p>Venator apros, laeua fert arcum manus,</p>
    <p>Fidóque patrem sequitur Astyages gradu.</p>
    <p>Vtrique chlamydem Zephyrus vndantem facit,</p>
    <p>Sacríque spreta verticis fumat coma.</p>
    <p>Et hîc, &amp; illîc alter, in campis simul,</p>
    <p>Simul vrbe mediâ, temporum motu leui</p>
    <p>Vidisse Regem iurat. Intereà Magos</p>
    <p>Subduco tectis, atque suspenso pede</p>
    <p>Mitto in propinqui limina incantos laris.</p>
    <p>Totâ adfuerunt vrbe, vix vllum putem</p>
    <p>Superare, Princeps. Desit Archimagus tamen</p>
    <p>Priuata rure quem suburbano ferunt</p>
    <p>Augere lucra: quicquid est turbae super</p>
    <p>Ab aede nutus proxima expectat tuos.</p>
    <p>Pr. Pers. Bene est, dolosis vndique impositâ plagis</p>
    <p>Tenentur hostes: summa votorum attigi:</p>
    <p>Dei &amp; Saporis numen vlcisci datur.</p>
    <p>Perge Artauasde, libera hâc mundum lue.</p>
    <p>Roxan. Perdas-ne, Princeps, regiâ accitos fide?</p>
    <p>≤page=165≥ Pr. Pers. Fide infidelis regiâ viuat cohors?</p>
    <p>Roxan. Quid deceat, haud quid illa mereatur, vide.</p>
    <p>Pr. Pers. Nil perduelles dedecet. Patiar mea</p>
    <p>Adulterari sceptra? laruatos feram</p>
    <p>Volitare Reges, &amp; per attonitos coli</p>
    <p>Terrore populos? ludus hic vester Magi,</p>
    <p>Ciere manes, ciuibus dirae stygis</p>
    <p>Implere regnum, gentis in cladem meae.</p>
    <p>Stat execrandas Rege cùm vano manus</p>
    <p>Erebo &amp; tenebris reddere. Actutùm vola,</p>
    <p>Iubeo Artauasde; nemo se contrà ferat.</p>
    <p>Si quid recentis, si quid antiquae memor</p>
    <p>Polles, potésque gratiae, obualla domum,</p>
    <p>Caede, vre, perde, nullus effugiat necem;</p>
    <p>Gratum est ab aulâ cernere ardentes rogos,</p>
    <p>Et factioso sanguine vndantes vias.</p>
    <p>Praexaspe, ab agris Mithrobarzanem erue,</p>
    <p>Vinclísque onustum grandibus monstrum huc age.</p>
    <p>Legati adeste, Revia hospitium dabit.</p>
    <p><hi rendition="simple:bold"><note>
      <p><hi rendition="simple:italic">In margine</hi> Regis ius
      dicentis maiestatem potentiámque describit.</p>
    </note>CHORVS.</hi></p>
    <p>PROH quàm augusta throni gloria regii!</p>
    <p>Cum crispantibus hinc tela cohortibus:</p>
    <p>Hinc septem Satrapis consiliantibus,</p>
    <p>Princeos explicuit purpgureum iubar.</p>
    <p>Olli rectus apex canitiem tegit,</p>
    <p>Et sacrum sociat coelitibus caput.</p>
    <p>Tum Candys tyrio murice fulgurat:</p>
    <p>Lambit palla pedes Medica: pectoris</p>
    <p>≤page=166≥ Quod lex nulla ligat, zona per ambitum</p>
    <p>Circunfusa meat: quid loquar aurei</p>
    <p>Vaginam, capulum, robur acinacis?</p>
    <p>Quid iucundum oculi fulgur, &amp; inclyti</p>
    <p>Flexus non humiles verticis, &amp; grauem</p>
    <p>Membrorum positum? Parcite coelites,</p>
    <p>Vestrum nullus habet Tuppiter aethera,</p>
    <p>Aut nostro similis sedet.</p>
    <p>Hùc gentes coëunt, &amp; prece supplici</p>
    <p>Poscunt pacifico iura sub arbitro.</p>
    <p>Hic regnata piis ante parentibus</p>
    <p>De saeuâ repetit regna tyrannide.</p>
    <p>Fraude alter minor, &amp; viribus, hosticis</p>
    <p>Defendisse rogat regna furoribus.</p>
    <p>Hic &amp; Marte truci victus, inefficax</p>
    <p>Victricis fugitat tela superbiae.</p>
    <p>Stridentem veluti per liquidum aëra</p>
    <p>Nisum Scylla tremit, dúmque capi timet,</p>
    <p>Humanos capienda aduolat in sinus.</p>
    <p>Stat squallente reus caesarie innocens,</p>
    <p>Et squallente magis caesarie nocens,</p>
    <p>Astraea in medio, nudáque Veritas,</p>
    <p>Et flecti impatiens considet Aequitas.</p>
    <p>Hunc tristi immeritum funere suscitat:</p>
    <p>Illum tartareas illacrymabilis</p>
    <p>Immigrare domos protinus, &amp; luem</p>
    <p>Morum efferre piis sedibus imperat.</p>
    <p>Haud vnquam geminis tortilis anguibus.</p>
    <p>Visa Atlantiadae virga potentior</p>
    <p>Ad lethaeum animus trudere durditem,</p>
    <p>Detrusas-ve reducere.</p>
    <p>Quid cùm mens operis consciae nobilis,</p>
    <p>Re gestâ, domitis hestibus inclyta,</p>
    <p>≤page=167≥ Ad laudem properat? cum populos grauis</p>
    <p>Annis atque animis Satrapa legibus</p>
    <p>Rexit sub patriis? quàm facili manu.</p>
    <p>Quàm ridente oculo praemia diuidit?</p>
    <p>Hunc sceptra, &amp; capitis vincula regii,</p>
    <p>Illum vrbes moueant, atque sub vnica</p>
    <p>Castrorum populi numine mobiles.</p>
    <p>In gazâ hi stupeant, aut calybonii</p>
    <p>Inter delicias exiliant meri:</p>
    <p>Hoc fortuna mihi regia plus placet</p>
    <p>Quòd prodest facile omnibus.</p>
  </div>
  <div type="level2" xml:id="actvs-qvartvs.">
    <head>33. ACTVS QVARTVS.</head>
    <p></p>
  </div>
  <div type="level2" xml:id="scena-prima.-3">
    <head>34. <note>
      <p><hi rendition="simple:italic">In margine</hi> Queritur Roxanes
      contra fidem regiam interfectos esse Magos.</p>
    </note>SCENA PRIMA.</head>
    <p>ROXANES. ASTYAGES.</p>
    <p>TANTVM supinus sorbeas, Princeps, probrum?</p>
    <p>Tàm insigne, tàm palmare? Astyag. Men’ Regi velis</p>
    <p>Obstare, quódque grauiùs extimulat, Patri?</p>
    <p>Roxan. Regem putaris nulla cui constat fides?</p>
    <p>Astyag. Imperia Regum quâ cadunt, faciunt fidem.</p>
    <p>Roxan. Ea iussa debent cadere, quò inclinat fides.</p>
    <p>Astyag. Inclinat arbitrium omne quò Reges trahunt.</p>
    <p>≤page=168≥ Roxan. Et quo trahuntur, seruiunt queis imperant.</p>
    <p>Astya. Seruire vestrum est: quidlibet Reges velint.</p>
    <p>Roxan. Sed honesta, sed non varia momento velint.</p>
    <p>Astyag. Constanter eadem velle priuatum puta.</p>
    <p>Roxan. Ręcale mavis est velle constanter bona.</p>
    <p>Astya. Jre in Senatum iusseram? Roxan. Qui te locus</p>
    <p>Regémque haberet. Astya. Iussa secretus dedi.</p>
    <p>Roxan. Coram parente. Astya. Potuit inflecti rigor</p>
    <p>Priuata in aulâ: tu tibi reliqua imputa.</p>
    <p>Roxan. Sed dum hîc sedemus, pateris infami rogo</p>
    <p>Vetusta centis nomina in cineres agi?</p>
    <p>Tam fida Regi pectora? heu, Princeps, tibi</p>
    <p>Tot amica perdi capita? subtexi vides</p>
    <p>Vndante fumo sydera illacrymabilis?</p>
    <p>Astyage quis te subitus inuasit rigor?</p>
    <p>Tam turpi amicos funere inuolui sines?</p>
    <p>Astya. Horrenda clarae fata me ventis mouent;</p>
    <p>Sed ire contrà patris imperium, nefas.</p>
    <p>Quid si execrandae fraudis artifices erunt?</p>
    <p>Quid si locarunt regio laruam throno?</p>
  </div>
  <div type="level2" xml:id="page169-38scena-secvnda.">
    <head>35. ≤page=169≥ <note>
      <p><hi rendition="simple:italic">In margine</hi> Nuntiatur Roxani
      vxoris &amp; filii cum reliquis Magis interitus.</p>
    </note>SCENA SECVNDA.</head>
    <p>TITHRAVSTES. ROXANES.</p>
    <p>QVIS me per auras turbo praecipitem vehet</p>
    <p>Domini sub ora? Roxan. Quis recens lacrymas ciet?</p>
    <p>Tithe. Roxane vbi es? Roxan. Tithrauste, quem ad luctum
    vocas?</p>
    <p>Tithr. O here! Roxan. Profare, iam meos noui metus.</p>
    <p>Tithr. Periêre cuncta. Roxan. Perditos luges Magos.</p>
    <p>Tithr. Here, domus omnis concidit. Roxan. Quid audio?</p>
    <p>Tithr. Aspasia quondam socia felicis tori.</p>
    <p>Roxan. Eloquere. Tithr. Magico clausit in busto diem.</p>
    <p>Roxan. Quis ire vetitam saeuus immisit Deus?</p>
    <p>Tithr. Vix stare tecto iusseras, cùm se nurus</p>
    <p>Intulit in aedes; quas, ait, nectis moras</p>
    <p>Aspasia? Regi noster ambitur labor:</p>
    <p>Praecurre, Procerum sanguinem extremo nefas</p>
    <p>Spatio videri; causa regalis vocat,</p>
    <p>Vbi ipse primus stare Roxanes velit.</p>
    <p>Sic fata teneram Datidis prensat manum,</p>
    <p>Et blandientem matris è gremio eripit.</p>
    <p>Sequitur coacta mater, &amp; nato comes</p>
    <p>Nuruíque dirae limen ingreditur domûs.</p>
    <p>≤page=170≥ Roxan. Ergone periclo Datiaem inuoluit suo?</p>
    <p>Ticht. Tuos amores, sanguinem, Princeps, tuum.</p>
    <p>Roxan. Crudele coelum! sequere, stat rapere, aut mori.</p>
  </div>
  <div type="level2" xml:id="scena-tertia.-1">
    <head>36. <note>
      <p><hi rendition="simple:italic">In margine</hi> Roxanis
      calamitatem deflet, &amp; ad dubitationem suam redit.</p>
    </note>SCENA TERTIA.</head>
    <p>ASTYAGES.</p>
    <p>SEVERA Diuûm fata! quis stabili putet</p>
    <p>Vitam rotari cardine, &amp; fidens sibi</p>
    <p>Beatitatem vota per longam ferat?</p>
    <p>Roxane felix Satrapa, infelix pater;</p>
    <p>Mihi dum fidelem sedulus praestas opem,</p>
    <p>Quâ stare primùm parte debueras, cadis.</p>
    <p>At, at stetisses, ni quod iratis polus</p>
    <p>Tonuisset astris efferum atque ingens malum.</p>
    <p>Cor trepidat intus: horror inuitum quatit.</p>
    <p>Nescio quid, aliquid pectus hoc certè grauat,</p>
    <p>Densóque frontem nubilo obductam tegit.</p>
    <p>Patri timere debeo? an potius patrem?</p>
    <p>An vtrunque? vtrique? Voce quàm blandâ dedit</p>
    <p>Vitam Artauasdi, vincla Ptolomaeo, abstulit?</p>
    <p>Queis fulminauit in Magos idem minis?</p>
    <p>Non sic repente laeue placati maris</p>
    <p>Rapuêre marmor in alta praecipites Noti.</p>
  </div>
  <div type="level2" xml:id="page171-40scena-qvarta.">
    <head>37. ≤page=171≥ <note>
      <p><hi rendition="simple:italic">In margine</hi> Saporem eorum
      quae actu praecedente gesta sunt, ignarum videri miratur
      Astyages.</p>
    </note>SCENA QVARTA.</head>
    <p>SAPOR. ASTYAGES.</p>
    <p>NON hàc morantem sede retulisti gradum</p>
    <p>Ex quo recessi Nate? quo res sunt loco?</p>
    <p>Astya. Ades-ne Genitor? &amp; vnde? quid turbat noui</p>
    <p>Mutata sphecies oris? Sapor. Incertam mouent</p>
    <p>Aduersa mentem somnia. Astya. Vnde illud, pater?</p>
    <p>Sapor. Digressus istinc regio incubui toro,</p>
    <p>Fessúmque curis altus oppressit jopor.</p>
    <p>Hinc inquieto vertici illudunt modis</p>
    <p>Simulacra miris: diceres rupta Styge</p>
    <p>Irruere manes, ínque deuotum caput</p>
    <p>Coma cruentas sibilâ Eumenides rapi.</p>
    <p>Astyag. Hostile genitor somnia incursent caput:</p>
    <p>Fecêre Superi breuia. Sapor. Credideram moras</p>
    <p>Traxisse longas. Astya. Taedia has fingunt moras.</p>
    <p>Sapor. Vbi quos subacta miserat Memphis viros?</p>
    <p>Coactae per te turba venerunt Magi?</p>
    <p>Astya. Ah genitor! Sapor. Ecquem spiritum ex imo trahis?</p>
    <p>Astya. Fauere poteras. Sapor. Agere felices volo.</p>
    <p>≤page=172≥ Astya. Fidem dedisses! Sapor. Sunt tuâ tuti fide.</p>
    <p>Astya. Vel parce miseris. Sapor. Esse quos miseros veto.</p>
    <p>Astya. Quid tale meruit, genitor, Astyages tuus?</p>
    <p>Sapor. Quas mihi querelas, nate, quos luctus canis?</p>
    <p>Astyag. Quos imperasti, quósque spectasti, pater.</p>
    <p>Sapor. Mihi incruentus fluxit hic, fili, dies.</p>
    <p>Astya. En illa palmas tendit innocuas phalanx.</p>
    <p>Sapor. Quae? Astya. Quam coegi. Sap. Cur? Astya. Malo vt finem
    daret.</p>
    <p>Sapor. Quid illa poscit? Astya. Quod petat frustrà, pater.</p>
    <p>Sapor. Eloquere. Astya. Vitam. Sapor. Viuat. Astya. In flammis
    iubes?</p>
    <p>Sapor. Quos loqueris ignes? Astya. Nam quid hoc simulas,
    pater?</p>
    <p>Sapor. Perplexa remoue verba. Astya. Cùm nulla est salus.</p>
    <p>Sapor. Cogêre. Astya. Adustes anne spectasti Magos?</p>
    <p>Sapor. Quando? vndè? nam quis casus in flammas dedit?</p>
    <p>Astya. Quis illud ante Regis imperium audeat?</p>
    <p>Sap. Non imperaui: Mithra sic saluum velit.</p>
    <p>Astya. Non Artauasdes iussus haec busta excitat? [&lt;
    arrauades]</p>
    <p>≤page=173≥ Sapor. Quis Artauasdes? quem specu &amp; vinclis
    premo?</p>
    <p>Astya. Qui vincla blandâ fratris euasit prece.</p>
    <p>Sapor. Sapore liber proditor viuo exeat?</p>
    <p>Astya. Etiam iubente. Sap. Somnias. Astya. Vidi, pater.</p>
    <p>Sapor. Astyage mentem magicus eripuit furor.</p>
  </div>
  <div type="level2" xml:id="scena-qvinta.-3">
    <head>38. <note>
      <p><hi rendition="simple:italic">In margine</hi> Christianus miles
      Sapori visum refert de Deo eius superbiam penitùs domari
      iubente.</p>
    </note>SCENA QVINTA.</head>
    <p>AMYNTAS. SAPOR. ASTYAGES.</p>
    <p>REX magne, salue. Sapor. Regia in iusso gradu</p>
    <p>Venias sub ora? Amynt. Numine huc agor Dei:</p>
    <p>Nutus Tonantis aure famulanti accipe.</p>
    <p>Sapor. Sacrilege miles numen alienum ingeras?</p>
    <p>Amynt. Mortale non est quod loquor, coelum imperat.</p>
    <p>Sapor. Terrae propago. Astya. Quicquid est, audi pater:</p>
    <p>Spreuisse nocuit: magna non magni ferunt.</p>
    <p>Sapor. Loquere: sed audi, per sacrum Mithrae iubar,</p>
    <p>Malè ominatum si quid effutis, lues.</p>
    <p>Amynt. Minare verò si qua vox hominem sonat:</p>
    <p>Diuina vestros verba non capiunt metus,</p>
    <p>Vbi varia in auras verba consilians dedi,</p>
    <p>Et vix tonantes saluus effugi minas:</p>
    <p>≤page=174≥ Placare summi numen aggressus patris,</p>
    <p>Ad astra puras cernuus palmas tuli,</p>
    <p>Et vota (tali thure Christiadae litant)</p>
    <p>Cùm supplicanti lenis irrepsit quies:</p>
    <p>Vt somnus artus quando non totos ligat</p>
    <p>Nebulam vigiliae primulam aspersit sopor,</p>
    <p>Grandi smaragdo paret impostus Senex,</p>
    <p>Cui frons coruscat mille luminibus vigil;</p>
    <p>Qualis minores Cynthia exsuperat faces,</p>
    <p>Aut quantus aethrae lampadem Phoebus quatit.</p>
    <p>Pennata circùm turba conglomerant, leues</p>
    <p>Sine mole vitae: pars verecundo pia</p>
    <p>Conniuet ore: stare pars nescit loco</p>
    <p>Deuota iussis, quò vocat nutus, volant;</p>
    <p>Rapiuntur: actum tardiùs fulmen ruit</p>
    <p>Animante flammâ: pars inardescit suo</p>
    <p>Bellare Regi bella: factorem timet</p>
    <p>Natura vitreo tremula sub pedibus globo,</p>
    <p>Et vestra tenui claudit Imperia ambitu.</p>
    <p>Tarpeia punctis culmina notantur tribus:</p>
    <p>Quaesiui Athenas: penè &amp; Aegyptus latet:</p>
    <p>Bissena pingunt stigmata &amp; pontum &amp; rates:</p>
    <p>Minore Nilus lineâ, &amp; Tigris fluit.</p>
    <p>Vidi &amp; Saporis Regna, quam ferè nihil.</p>
    <p>Stat ante Regem flammeo vultu Aliger,</p>
    <p>Dextrâ sarissam librat, in laeuâ aureus</p>
    <p>Radiatur vmbo, cassis auratum vomit</p>
    <p>Agitata fulgur, pectus obiecto riget</p>
    <p>Adamante solidum. Cui sacrum quassans caput,</p>
    <p>≤page=175≥ Tremente coelo, voce sic fatur Senex,</p>
    <p>Penetrauit astra typhus, &amp; flecti imnotens</p>
    <p>Deo superbus regnat irato Sapor.</p>
    <p>J pervge regno vertere, augustam domum</p>
    <p>Agitare turbis, donec edoctus malis</p>
    <p>Regnare coelo discat, &amp; timeat Deum.</p>
    <p>Haec visa refero, plura non iussit Deus.</p>
    <p>Sapor. Duplica catenas miles, immani specu</p>
    <p>Conde insolentem: liber ancipiti malo</p>
    <p>Quid illa prosint somnia auctori, exprimam.</p>
    <p>Amynt. Recide linguam, spiritus fastum arguet,</p>
    <p>Fastum Saporis: lumina introrsùm erue,</p>
    <p>Gladium videbunt pendulum irati Dei.</p>
    <p>Sulcante nudum exentera ferro latus,</p>
    <p>Terga lacerentur Scorpio, flammâ &amp; pice</p>
    <p>Rigentur artus, omnia inuisum Deo</p>
    <p>Dicent Saporem membra, Sapor. Non solus meam</p>
    <p>Satiabis iram, Regius totam dolor</p>
    <p>Gentem reuellet, mugiet vestrâ efferùm</p>
    <p>Grauidus cateruâ Taurus, eculei gement,</p>
    <p>Stridensque celeri machina rotatu molet.</p>
    <p>Amynt. Meliora, Princeps, non priùs furuâ polum</p>
    <p>Nox rapiet vmbrâ, quàm meam implores opem,</p>
    <p>Totóque saluos orbe Christiadas velis.</p>
  </div>
  <div type="level2" xml:id="page176-42scena-sexta.">
    <head>39. ≤page=176≥ <note>
      <p><hi rendition="simple:italic">In margine</hi> Roxanes pro filio
      seruum vestibus eius ornatum è Magorum incendio eduxisse se
      deprehendit, &amp; de supplicio Magis irrogato cum Sapore
      expostulat.</p>
    </note>SCENA SEXTA.</head>
    <p>ROXANES. SAPOR. ASTYAGES. BADRES.</p>
    <p>QVAM penè clarae columen amisi domûs!</p>
    <p>Accede, patrem stringe, per certam mihi</p>
    <p>Petita mortem praeda. Astya. Roxanes adest,</p>
    <p>Subsiste, genitor, tacitus explora virum.</p>
    <p>Roxa. Cor fluctuatur intus, &amp; nondum satis</p>
    <p>Sibi credit animus, ita quod effugit, timet.</p>
    <p>O dulce pondus! ora quid vertis retrò?</p>
    <p>O astra! perii: Datis hic non est meus.</p>
    <p>Badres. Ignosce princeps. Roxan. Filii exuuias mei</p>
    <p>Jndutus astes? Badres. Iussus hoc spolium indui.</p>
    <p>Roxan. Ita ludis audax? Badres. Qui rogo obieci caput,</p>
    <p>Et penè fido gutture fauillas bibi.</p>
    <p>Roxan. J larua, morere, Datidi inferiae meo.</p>
    <p>Astya. Roxane siste. Roxan. Facinus, ô Princeps, ferum!</p>
    <p>Astya. Quae causa luctûs? Roxan. Datis heu! Datis meus,</p>
    <p>Spes sola generis. Quid querar? quo nunc ferar?</p>
    <p>En illa, Princeps, regia Saporis fides?</p>
    <p>His ille donis merita compensat mea?</p>
    <p>Sapor. Quâ parte quereris Satrapa infidum tibi:</p>
    <p>≤page=177≥ <note>
      <p><hi rendition="simple:italic">In margine</hi> Magorum mos erat
      non humare corpora nisi à feris antè essent laniata. Cic. 1.
      Tuscul.</p>
    </note>Roxan. Ah Rex, amica perdis indignè agmina!</p>
    <p>Saltem decoro funere innocuam dares</p>
    <p>Perire turbam! vultur arrosum iecur</p>
    <p>Oculósque cornix, exta rapuissent canes.</p>
    <p>Beata viuo membra sarcophogo inderent.</p>
    <p>At impiari iussus inuitas retrò</p>
    <p>Egit fauillas ignis, &amp; crepuit ferùm</p>
    <p>Coactus ardor, sed pati potuit nefas.</p>
    <p>Sapor. Delira loqueris. Roxan. Vorticos sinuans polo</p>
    <p>Hinc flamma paret. Sap. Somnia. Roxan. Vrbanis sine</p>
    <p>Monstrare pestem moenibus. Sapor. Scande vt lubet.</p>
  </div>
  <div type="level2" xml:id="scena-septima.-2">
    <head>40. <note>
      <p><hi rendition="simple:italic">In margine</hi> Non imperatum à
      se Magorum viuicomburium sibi narrari iubet Sapor.</p>
    </note>SCENA SEPTIMA.</head>
    <p>SAPOR. BADRES.</p>
    <p>MENDACE quam tu fabulam instituis togâ?</p>
    <p>Badr. Narrabo, Princeps, quandò me audentem facis.</p>
    <p>Vbi iussa stetimus turba ferali domo,</p>
    <p>Ipsúmque magicos limen expauit gradus:</p>
    <p>Horresco referens! per tenobrosos specus</p>
    <p>Latrare stygoiae concauum auditae canes.</p>
    <p>Tùm visa sponte spectra, quae nullâ magus</p>
    <p>Educat irâ. Mé-ne, conclamat Dotus,</p>
    <p>Me monstra petitis? voueo Persephonae caput:</p>
    <p>Aconita linauit anguis, &amp; Dominae comam</p>
    <p>≤page=178≥ Scandit Megaerae: Cerberus rictu minas</p>
    <p>Respirat omni: claustra tartarei patent</p>
    <p>Inamoena Regis: ibimus, Pluto, ibimus:</p>
    <p>Fuimus, Sodales, rexit Arsacidas potens</p>
    <p>Magia, summum fata parturiunt chaos.</p>
    <p>Sic factus amens passibus trepidas citis</p>
    <p>Pererrat aedes, it, redit, plorat, furit.</p>
    <p>Per aperta Nisae mitiùs toto enthea</p>
    <p>Maenas Lyaeo currit, &amp; socias rapit</p>
    <p>Jn arma thyrso. Subitus augustâ ruit</p>
    <p>Aulâ Artauasdes, agmine &amp; telis minax.</p>
    <p>Periêre cuncta, clamat excelsâ intuens</p>
    <p>Speculator arce, fugite, si superest salus.</p>
    <p>Ac velut Auerno si quis immisit diem,</p>
    <p>Vetitâque manes luce praestringi dedit,</p>
    <p>Palantur vmbrae, si qua nec tristem loca</p>
    <p>Fregêre noctem, tenuis huc rapido aduolat</p>
    <p>Vulgus silentum turbine, in coecum inferi</p>
    <p>Coiêre punctum: talis attonitas quatit</p>
    <p>Tumultus aedes: antra pars furtim subit,</p>
    <p>Magico antra fremitu clausa: pars coelo perit</p>
    <p>Propiore latebras: ardet hîc verbo efficax</p>
    <p>Celare trepidum fissili saxo caput:</p>
    <p>At ille tentat pariter &amp; mundo &amp; sibi</p>
    <p>Eripere Phoebum: fata si casum ferunt,</p>
    <p>Sequatur orbis, si fecuturum trahit.</p>
    <p>Haec inter auget turbae quae faceret metus</p>
    <p>Imbellis, exspes, innubae, matres, nurus,</p>
    <p>Puerûmque pauitans agmen. At taedae memor</p>
    <p>Domina iugalis Datidem gremio adprimit,</p>
    <p>Totóque inumbrat corpore, &amp; si fas, daret</p>
    <p>Vtero recessus. Pignus ô fidei vnicum</p>
    <p>Genialis, inquit, gaudium ô matris breue,</p>
    <p>≤page=179≥ Imago patris, per meum, fili, latus</p>
    <p>Tuum petetur, plaga se plagae induet,</p>
    <p>Natíque vulnus sanguinem matris bibet.</p>
    <p>Tecum-ne moriar? debui ah pro te mori:</p>
    <p>Sed viue, fili. Varia sollicitus timor</p>
    <p>Consilia versat: inde me subito vocat</p>
    <p>Clamore: propera Badre, si domini salus</p>
    <p>Si tangit oriens vita: quid multis morer?</p>
    <p>Mutate vestes, Datidem instanti meum</p>
    <p>Exsolue fato, praemium virtus erit,</p>
    <p>Et si quod astris numen afflictos videt.</p>
    <p>Mora nulla dominum seruus erepto tegi</p>
    <p>Centone laetor, adiuuat fidam manum</p>
    <p>Sperare mater ausa: iam Badrem exul,</p>
    <p>Fictúsque veram Datis expecto necem.</p>
    <p>Aeterna sed quis fata declinet Deûm?</p>
    <p>Iam dira circùm sulphura, &amp; flammae cibos</p>
    <p>Bitumen omni miles indiderat foco:</p>
    <p>Abstulerat atra nebula postremum diem.</p>
    <p>Ecce ora subitus ante Roxanes stetit,</p>
    <p>Et iam propinquâ morte pallentem rapit:</p>
    <p>Dicere parabam: falleris non sum tuus:</p>
    <p>At ille dextrâ, voce cunctantem abripit.</p>
    <p>Tela per, &amp; ignes: trepidus abeuntem sequor.</p>
    <p>Sapor. Ergò coacta periit infidè cohors?</p>
    <p>Badres. Nisi cui Artauasdis, militum, &amp; flammae furor</p>
    <p>Pepercit, ô Rex. Sapor. Fabulas certò canis</p>
    <p>Abripe satelles: quaere quod ludas caput.</p>
    <p>Badres. Quò rapior eheu! quoa haes pretium tulit?</p>
  </div>
  <div type="level2" xml:id="page180-45scena-octava.">
    <head>41. ≤page=180≥ <note>
      <p><hi rendition="simple:italic">In margine</hi> Roxanes furore
      inflammatus multis in Saporem conuitiis ex vrbis moenibus
      iactatis, se in ei oculis confodit.</p>
    </note>SCENA OCTAVA.</head>
    <p>ROXANES. SAPOR. ASTYAGES.</p>
    <p>EIA Sapor eia, tolle vesanum caput:</p>
    <p>En astra piceo turbine obduci vides.</p>
    <p>Hàc hàc cruento regnat imperio Sapor.</p>
    <p>Periure, populi carnifex, secli probrum,</p>
    <p>Fidei charybdis, patriae bustum tuae.</p>
    <p>Sapor. Megara vexat vnde lymphatum caput?</p>
    <p>Roxan. Age scande, scelere quid parum frueris tuo?</p>
    <p>Oculis fauillas hauries; lentum est bonum</p>
    <p>Audire quae cupieris. I miles, lege</p>
    <p>Riuos cruoris, ponet hoc pretio sitim.</p>
    <p>Astyag. Roxane quis te subitus inuasit furor?</p>
    <p>Roxan. Stolide Gigantum frater, ampullae tumor</p>
    <p>Jn ventum iturae, longa Roxanis fides</p>
    <p>His aucta donis? hoc meus meruit labor?</p>
    <p>Jn hoc periclis obuium obieci caput?</p>
    <p>In hoc honestis latera vulneribus patent,</p>
    <p>Obicémque morti pectus hoc posuit tuae?</p>
    <p>Sapor. Queri remitte; quod exprobras donum, perit.</p>
    <p>Donare sed tu subditus Regi potes?</p>
    <p>Roxan. Hîc siste, cocam qui tibi his stipendiis</p>
    <p>Magne Imperator, militent. Statis viri?</p>
    <p>Properate, quaerit quem rogo immittat Sapor.</p>
    <p>≤page=181≥ Odium parentum, tetra natorum lues,</p>
    <p>Viue execrandus Persidi, ingratus tuis,</p>
    <p>Tibi grauis, esto (quid precer peius) quod es.</p>
    <p>Sapor. Quò quò sceleste? miles insequere ocyùs.</p>
    <p>ARyag. Aditum recusant vrbis oppositae fores,</p>
    <p>Tutus recessit. Sapor. Tutus irato trahat</p>
    <p>Vitam Sapore? quolibet cursum feres</p>
    <p>Celer assequar te: seu per arentes plagas</p>
    <p>Mediteris indignata prensari iuga,</p>
    <p>Illuc subibo: penna si Icario vehet</p>
    <p>In astra nisu, iamque Latoüm super,</p>
    <p>Super &amp; minantem dira Gradiuum, caput</p>
    <p>Tuleris superbum, vindices iras time;</p>
    <p>Sequar, &amp; in ipsum tela iaculabor Iouem.</p>
    <p>Roxan. Fugisse reris? redeo: quid perdis minas?</p>
    <p>Age redde natum, Redde Roxani Sapor.</p>
    <p>Sapor. Moriere praedo. Roxan. Moriar, at nullum mei</p>
    <p>Tibi ius cruoris fuerit: ostendam patrem</p>
    <p>Cui vilis anima filii. Hunc ensem vides?</p>
    <p>Hoc nuper altum barbaro exhausi latus</p>
    <p>In te vibranti vulnus: hoc pater, hoc auus</p>
    <p>Rupêre Scythicum patre cum tuo gelu.</p>
    <p>Quae terret oculos vmbra? te fili sequor</p>
    <p>Agnosco manes; aspice, occurro tibi,</p>
    <p>Simul &amp; Sapori. Sapor. Nolo praecipias scelus:</p>
    <p>Meo occides furare. Roxan. Iam tempus vocat;</p>
    <p>Age anime, parta est vltio: exciderat manus,</p>
    <p>≤page=182≥ Nisi hic doleret, reliqua conficiet polus.</p>
    <p>Astyag. Vetare perge, genitor. Sapor. Ipse ictum adiuuem.</p>
  </div>
  <div type="level2" xml:id="scena-nona.-1">
    <head>42. <note>
      <p><hi rendition="simple:italic">In margine</hi> Datidi puero ex
      incendio erepto vitam dat, sed patris recens occisi cadauer
      obiicit Sapor.</p>
    </note>SCENA NONA.</head>
    <p>ARTAVASDES. SAPOR. ASTYAGES. DATIS.</p>
    <p>SIS saluus ô Rex. Sapor. Vnde te sistis mihi?</p>
    <p>Artau. Feci imperata: clausit indago viros,</p>
    <p>Flammâque totam à culmine euerti domum.</p>
    <p>Vixere quondam turba, nunc cineres Magi.</p>
    <p>Vnus ruinam gentis euasit puer</p>
    <p>Roxane natus: si qua te pietas mouet,</p>
    <p>Huic parce, Princeps. Datis. Regii fastûs apex,</p>
    <p>Pietatis idem culmen imbelli Sapor</p>
    <p>Ignosce puero: sic tibi Astyagem polus,</p>
    <p>Ita seruet Ochum. Nam quid in Regem innocens</p>
    <p>Tentauit aetas! tenera quid potuit manus?</p>
    <p>Pro me ista prensant: merita narrabunt viri.</p>
    <p>Magis innocens sum, quò minus possum nefas.</p>
    <p>Sed robur aetas addet, &amp; potero tuis</p>
    <p>Seruire sceptris, ritè quae coluit pater.</p>
    <p>Me nil merentem redde iam merito patri.</p>
    <p>Sapor. Puer aequa poscit, iubeo, Roxanem hùc date.</p>
    <p>Datis. Superi reponant aequa pietati, Sapor.</p>
    <p>Astya. Pueri-ne matrem saeuus absumpsit rogus?</p>
    <p>Artau. Absumpsit omnes, nullus elapsus fugâ.</p>
    <p>≤page=183≥ Astya. Heu stemma clarum! Sapor. Nullus elapsus
    fugâ?</p>
    <p>At, perduellis, ire Roxanes tuos</p>
    <p>Potuit per ignes, frangere armatas manus,</p>
    <p>Natúmque letho eripere, si matris dolus</p>
    <p>Natum siuisset eripi. Artau. Ignaro exprobras</p>
    <p>Facta Artauasde. Sapor. Fare, grande aliquid queror.</p>
    <p>Quis illa iussit busta? Artau. Rex. Sapor. Tibi quis specum,</p>
    <p>Quis merita dempsit vincla? Artau. Tu vitae arbiter</p>
    <p>Necísque. Sapor. Magicis manibus poenas dabis.</p>
    <p>Mentire. Artau. Multus Satrapa cingebat latus,</p>
    <p>Et ipse regno natus Astyages tuo,</p>
    <p>Validas iubentem voce viderunt minas.</p>
    <p>Sapor. Mentire, non hoc iussus es. Artau. Testor Deos</p>
    <p>Hominésque. Sapor. Ludis perfide, &amp; nostrum tuo</p>
    <p>Nomen furori commodas. Quid agis Sapori</p>
    <p>Ludibria seruo, fabulam regno paras.</p>
    <p>Jta perduellis carcerem effringat reus?</p>
    <p>Populo innocenti crudus, iniussus ferat</p>
    <p>Quos meruit ignes? Dati genitorem accipe.</p>
    <p>Datis. Quae monstra, miles? quid video? pater hic meus?</p>
    <p>Roxanus hic est genitor? Ô coelum! ô Dei!</p>
    <p>Pater effer oculos; Datis en adsum tuus:</p>
    <p>Adiunge labiis labia. Quid torpet manus?</p>
    <p>≤page=184≥ Quid ora pallor occupat? malae rigent?</p>
    <p>Quis te cruentam casus in mortem impulit?</p>
    <p>An tuo alienum facinus in vultu lego?</p>
    <p>Quò torua flectis lumina haud frustrà minax?</p>
    <p>Agnoscis? in te mortuus saeuit furor</p>
    <p>Tyranne vecors: hoc meus meruit sator?</p>
    <p>Hoc clara auorum nomina? exorior parem</p>
    <p>Eductus in spem? trux, abominabilis.</p>
    <p>Da, redde patrem, redde Roxanem fera.</p>
    <p>Sapor. Etiam Sapore dignus irato puer</p>
    <p>Optat videri? Datis. Dira progenies leae,</p>
    <p>Pergis-ne in vnâ facere quod placuit domo?</p>
    <p>Ferrum, vel ignes ferte, me fecit tigris</p>
    <p>Vixdum peritum viuere, peritum mori:</p>
    <p>Vtroque telo doctus vtetur dolor.</p>
    <p>Astya. Cauete ne quid impotes peccet manus.</p>
    <p>Datis. Mortem recusas carnifex: &amp; parceres</p>
    <p>Nisi vt noceres? saeua te pietas tenet:</p>
    <p>Cui causa vitae tollitur, vitam imperas?</p>
    <p>Non seruio sic: Saxa praecipiti vides</p>
    <p>Abrupta dorso? facilis ad mortem hinc via est.</p>
    <p>Fractâ aestuantem nube torrentem vides?</p>
    <p>Hunc fontis alti gurgitem? hunc puteum? has aquas?</p>
    <p>Mors sedet in imo. Cor meum, guttur meum.</p>
    <p>Iugulúmque cernis? qua libet venâ, patent</p>
    <p>Effugia vitae. Nempe me prohibes mori:</p>
    <p>Genitrice adustâ perfide, occiso patre,</p>
    <p>Quod ius tibi in me? quos mihi intentas metus?</p>
    <p>≤page=185≥ Vis moriar? opto: viuam? id arbitrii mei est,</p>
    <p>Sap. Rapite hinc cadauer: filium tuto mihi</p>
    <p>Seruate claustro. Datis. Dum sequor nulla est mora,</p>
    <p>Praecede genitor. Datidem promptum vides</p>
    <p>Tyranne, quod minaris aut possum, aut volo.</p>
    <p>Si viuo; quà sol igneos currus agit;</p>
    <p>Si morior; orbe porrigit quà se infero</p>
    <p>Cocytus ingens, vmbra clamabo innocens:</p>
    <p>Megaera in orco regnat, in terris Sapor,</p>
    <p>Et illa manes vexat, hic manes facit.</p>
    <p>Astya. Sequere Artauasde: furere si pergit, veta.</p>
    <p>Sapor. O contumacem spiritum! ô Dignam mago</p>
    <p>Parente sobolem! Astya. Gratulor nullam puer</p>
    <p>Quod Regis iram extorsit impune impudens:</p>
    <p>Virtute, genitor, est tuâ factus nocens.</p>
    <p>O temperasset chalybe Roxanes pater!</p>
    <p>Fortuna fidum pectus inuidit tibi.</p>
  </div>
  <div type="level2" xml:id="scena-decima.-1">
    <head>43. <note>
      <p><hi rendition="simple:italic">In margine</hi> Ptolemaeum
      gratias pro libertate agentem negat Sapor se liberasse, &amp;
      iacenti ad pedes superbè insultat.</p>
    </note>SCENA DECIMA.</head>
    <p>MEGABIZVS. SAPOR. PTOLEMAEVS.</p>
    <p>TVA Rex, subactus ora Ptolemaeus petit.</p>
    <p>Sapor. Ptolemaeus? Vnde? Megab. Carceris diro specu.</p>
    <p>Sapor. Dudum expetitus? Megab. Squallor, illuuies, situs</p>
    <p>≤page=186≥ Neglecta triste fecerat monstrum coma.</p>
    <p>Sap. Et hoc placebat: squallor, illuutes, situs</p>
    <p>Sunt pulcra in hoste: da meum videam decus</p>
    <p>Megabize. Megab. Magni genua victoris subi</p>
    <p>Ptolemaee. Ptolem. Regna, viue Rex Regum Sapor.</p>
    <p>Sapor. Tu-ne ille victae gentis attritum caput?</p>
    <p>Ptolem. Ego rebellis ille, fortunae pila,</p>
    <p>Spolium Gradiui, gloriae vestrae seges:</p>
    <p>Tua vt vigeret dextera impositus throno,</p>
    <p>Virtus vigeret vt tua exclusus throno.</p>
    <p>Sapor. Vbi ille quondam vocis effrenae tumor?</p>
    <p>Ptolem. Miser esse nescit posse, qui non est miser.</p>
    <p>Fortuna non si Regibus se se eripit,</p>
    <p>Sui memoriam, verba, spem secum eripit.</p>
    <p>Sed iam prioris verba dedidici status,</p>
    <p>Potentiore doctus imperii iugo:</p>
    <p>Méque esse vidi posse quod vellet Sapor.</p>
    <p>Tollis? superbum verticem coelo inseram,</p>
    <p>Deprimis? iniquam patiar è terris styga,</p>
    <p>Et quis tyrannûm: sceptra non timeat tua?</p>
    <p>Das regna quae non tollis; effusè beas</p>
    <p>Quos esse miseros non iubes. Potui bonum</p>
    <p>Optare Martem, facere quem solus potes.</p>
    <p>Vinci beatum victor humanus facit.</p>
    <p>Sapor. Ficto-ne ludit vox adulatrix sono,</p>
    <p>An vera fari gestit? alienâ abnego</p>
    <p>Creuisse laude: quicquid est peperi mihi</p>
    <p>Cessante coelo: decora quid vitias mea</p>
    <p>≤page=187≥ Et miser, &amp; hostis? Ptolem. Decoris &amp; partem
    facit</p>
    <p>Ptolemaeus hostis, esse quem miserum vetas.</p>
    <p>Sapor. Etiam priori vota fortunae facis</p>
    <p>Captiue praedo? nostra famulanti manu</p>
    <p>Imperia perages; hoc tibi regnum est super.</p>
    <p>Exin malorum, carceris, vitae satur</p>
    <p>Decorticatum luridus truncum trahes</p>
    <p>Viuax cadauer, mortis exuuium, &amp; metus.</p>
    <p>Ptolem. Tam dira merito gloriae quantùm est, Sapor,</p>
    <p>Donare regna? Sapor. Regna? funestum caput.</p>
    <p>Ptolem. Si glorioso certa promisso fides.</p>
    <p>Sapor. Submitte (iubeo) colla, victori pede</p>
    <p>Terenda colla. Ptol. Perfide, exitiabilis;</p>
    <p>Tam-ne ergò regno penitus exciderim meo?</p>
    <p>Sit aliquid vltra vincula? &amp; quod es iuuat</p>
    <p>Fuisse quondam: colla proculca impotens</p>
    <p>Lacera, trucida, victus est quisquis scelus</p>
    <p>Fecisse gaudet: túque quod cogis, time.</p>
    <p>Sapor. Restitue vincla miles. Megao. Effari vltimum</p>
    <p>Permitte, Princeps. Sapor. Nempe quid vortas noui?</p>
    <p>Megab. Legatus aulâ nuper auditus tuâ</p>
    <p>Patrem impetrauit regiâ natus fide.</p>
    <p>Vitam dedisti Satrapum cinctus choro.</p>
    <p>Tua dicta regni poscit &amp; fama, &amp; status.</p>
    <p>Promissa primùm sponte, debetur salus.</p>
    <p>Sapor. Mercede quâ te vinctus adiunxit sibi?</p>
    <p>≤page=188≥ Megab. Quâ non recuses, Regis imperio &amp; fide.</p>
    <p>Sapor. Es factiosus Satrapa. Quâ nuper fide</p>
    <p>Mihi me negabas, vrbe prohibebas meâ?</p>
    <p>Megab. Quâ te Saporem, perfide, &amp; Regem nego.</p>
    <p>Ptolemaee in vrbem sequere, quaerendus Sapor:</p>
    <p>Nos fallit vmbra. Ludere an ludi cupis</p>
    <p>Astyage toties? regium sic tu genus,</p>
    <p>Sic patris amorem publicas? Sapor. Regni lues,</p>
    <p>Odium Saporis! quis mihi crudum Deus</p>
    <p>Laniare pectus, vellere insanum caput,</p>
    <p>Quis parricidae sparcere cerebrum dabit?</p>
  </div>
  <div type="level2" xml:id="scena-vndecima.">
    <head>44. <note>
      <p><hi rendition="simple:italic">In margine</hi> Archimagum pro
      vitâ supplicantem benignè suscipit Sapor.</p>
    </note>SCENA VNDECIMA.</head>
    <p>PRAEXASPES. SAPOR. ASTYAGES. MITHROBARZANES.</p>
    <p>MACTANDA, Princeps, victima Inferno Ioui,</p>
    <p>Vt imperasti, sistitur. Mithrob. Regum decus,</p>
    <p>Tutela mundi, numinum numen Sapor,</p>
    <p>Quid amica Regi, fida quid regno cohors</p>
    <p>Magi meremur? ocyor Cauro volat</p>
    <p>Glomerante nubes factus ad nutus tuos</p>
    <p>Nostri satelles agminis, coeli plagas</p>
    <p>Scrutamur, ô Rex, Ditis horrendum chaos</p>
    <p>Tibi penetramus, frangimus rerum vices.</p>
    <p>Quoties reflexus in suum Euphrates caput</p>
    <p>≤page=189≥ Luctante fluctu rediit? occurrit sibi</p>
    <p>Retrogradus Ister? horruit Phoebe solum</p>
    <p>Admissa terris: ciaustra tartareae stygis</p>
    <p>Ruvpêre manes: seruiunt toto impetu</p>
    <p>Elementa nostris legibus, Regum Magi.</p>
    <p>Eôa per nos maria pretiosâ grauant</p>
    <p>Conchile baccâ; sternitur odoro seges</p>
    <p>Panchaea campo; regias quicquid Thetis</p>
    <p>Gremió-ve tellus vbere in gazas vomit</p>
    <p>Magia peperit. Quid toquar fusa omnibus</p>
    <p>Inimica bellis agmina, accitos tuo</p>
    <p>Ignésque, &amp; imbres classic? insidiis caput</p>
    <p>Regale tutum? Redditum natis patrem,</p>
    <p>Patríque natos? Turba parendi artifex</p>
    <p>Prodesse docta, fraudis ignara ac doli,</p>
    <p>Irae bidental triste sternemur tuae?</p>
    <p>Sapor. Non sic amicum pectus; aethereas cape</p>
    <p>Securus auras: soluite immeritas manus:</p>
    <p>Iniussa nostro vincula imperio excidant.</p>
    <p>Praexas. Figis, refigis iussa, famulanti Sapor</p>
    <p>Obsequimur aure, viuimus, morimur tuo</p>
    <p>Vertenda nutu membra. Astya. Legatos adi</p>
    <p>Praexaspe Pharios, vincla Mecabizo duce</p>
    <p>Rupisse spreto patre Ptolemaeum mone:</p>
    <p>Placare numen Regis offensum parent.</p>
  </div>
  <div type="level2" xml:id="scena-dvodecima.">
    <head>45. <note>
      <p><hi rendition="simple:italic">In margine</hi> Tot casuum
      varietate attonitus Astyages, tandem à Sapore fidenter petit sit
      nè verè Sapor &amp; Rex?</p>
    </note>SCENA DVODECIMA.</head>
    <p>ASTYAGES. SAPOR. MITHROBARZANES</p>
    <p>SECVRA testis, genitor, emissas dabit</p>
    <p>Consilia promi: miles externa atrii</p>
    <p>≤page=190≥ Hinc seruet atque hinc spatia semotus iube.</p>
    <p>Sapor. Secede miles. Arbitro sedes vacat,</p>
    <p>Astyage quid moliris? Astya. Hoc primum, pater</p>
    <p>Sine te rogari: si quid indignum loquor,</p>
    <p>Peccare liceat, patrius ponat furor,</p>
    <p>Dum ponit aestus filius mente abditos.</p>
    <p>Sapor. Eloquere tutus, languet obiecto furor</p>
    <p>Nato paternus: impetus fractos habet</p>
    <p>Amantis ira. Astya. Genibus affundor tuis.</p>
    <p>Sapor. Exurge nate. Astya. Per tuum, genitor, caput.</p>
    <p>Sapor. Facis molestè. Astya Per pium fratris iubar</p>
    <p>Sapor. Aliena mitte. Astya. Grande per si quid polo est.</p>
    <p>Sapor. Fili, enecas me. Astyag. Ne mihi verbum inuide</p>
    <p>Facile, breue, vnum. Sapor. Fare, quae sciere eloquar.</p>
    <p>Sic mithra fratrem me velit. Astya. Tune es Sapor?</p>
    <p>Sapor. Quae monstra. Superi! vbi sum? Quid audio? quid
    loquor?</p>
    <p>Astya. Tu-ne ille genitor es meus: tu Rex Sapor?</p>
    <p>Sap. O coelum! ô astra! quid moror? vixi satis</p>
    <p>Pulcro superstes nomini, &amp; nato, &amp; mihi.</p>
    <p>Ignotus, anceps, dubius Astyagi Sapor?</p>
    <p>Dehisce tellus, méque cum regno abripe.</p>
    <p>Jmmane fatum! quis meos saeuo Deus</p>
    <p>Aspexit ortus lumine? ô vindex tuos</p>
    <p>Roxane manes sentio, vestros Magi.</p>
    <p>≤page=191≥ In hunc dolorem viuo? Me Procerum fauor</p>
    <p>Deseruit omnis: ille lymphato gradu</p>
    <p>Jnuasit vrbem; fodit hic ferro latus:</p>
    <p>Meâ iubetis facinus expleri domo.</p>
    <p>Labat in parente natus, atque oculo timet</p>
    <p>Mendace ludi: quique sic dubitat, negat.</p>
    <p>Negat mei pars sanguinis, imago mei?</p>
    <p>Astyag. Irae professum quisquis es serua modum.</p>
    <p>Sapor. Quis tibi Saporem, nate, suspectum dolus</p>
    <p>Iubet esse? videor ecquid in scenam ingredi,</p>
    <p>Et fabulae actor regios ficto sonos</p>
    <p>Tonare vultu? ponere augustos gradus?</p>
    <p>Edicta fari spiritu theatrico?</p>
    <p>Quid non Saporis corpore hoc, fili, vides?</p>
    <p>Non ora nosti? non lacertorum toros?</p>
    <p>Mentita vox est: induit fucum coma? [&lt; iuduit]</p>
    <p>Fallax cicatrix fronte ab obliquâ meat?</p>
    <p>Quid credis oculis? melior exploret manus</p>
    <p>Huc, nate, dextram, te tuus poscit Sapor.</p>
    <p>Astyag Non hos tumultus ipse iussisti? Magos</p>
    <p>Solui in fauillas, vincla Ptolemaeo exui,</p>
    <p>Vincla Artauasdi? Sapor. Perdat, &amp; lotho obruat</p>
    <p>Saporis ira quisquis hoc ausus nefas.</p>
    <p>Aurora coelo candidum extulerat diem,</p>
    <p>Cum vasta nemoris spatia lustrantes simul,</p>
    <p>Terrere visa est rupe sub tristi Lea:</p>
    <p>Eduxit inde cura Roxani inscium</p>
    <p>In vacua turmis castra. Astya. Plebs vectum canit</p>
    <p>≤page=192≥ Rutilante curru, regios dignâ lares</p>
    <p>Intrasse pompâ: sede sublimem aureâ</p>
    <p>Vidi ipse phariis iura legatis dare.</p>
    <p>Sapor. Ea facta, nate, nescio. Astya. Fecit Sapor.</p>
    <p>Sap. Oculos fefellit arte mentitus Sapor.</p>
    <p>Astyag. Archimage. Mithrob. Princeps. Astyag. Si quid artifici
    potes</p>
    <p>Mouere cantu, (magna res agitur tibi.)</p>
    <p>Si quid fuisti, si quid es, totum explica</p>
    <p>Volumen artis: colchico pestes sinu,</p>
    <p>Vires nocendi culmine aemonio aduoca:</p>
    <p>Omnes ahenâ falce sollicita plagas:</p>
    <p>Lunaeque totas horridus spumas lege.</p>
    <p>Mithrob. Non sum monendus, pande quid fieri velis:</p>
    <p>Jlla è propinquo gnarus Hostanes feret.</p>
    <p>Astyag. Phlegetonte manes euoca, incertis cape</p>
    <p>Responsa rebus. Hinc &amp; hinc paret Sapor,</p>
    <p>Hic vrbe dudum exclusus, ille aulam tenet.</p>
    <p>Patrem ille, patrem hic ore se monstrat pari.</p>
    <p>Nec Sapor vterque est, nec capit regnum duos.</p>
    <p>Quae teneat vrbem larua, quod spectrum roga.</p>
    <p>Sapor. Hecates alumne, mysta tenebrosae domûs.</p>
    <p>Tua si secundo sacra suffitu micant,</p>
    <p>Pectúsque cura regium ingenti leuas,</p>
    <p>Per amica Mithrae sidera, &amp; Regni lares,</p>
    <p>Pendebit ante Cidaris, Orosangam voco.</p>
    <p>Mithrob. Pretium dat arti Regis imperium &amp; fauor:</p>
    <p>Tua parce dignis dona; mihi das cùm iubes.</p>
    <p>≤page=193≥ Aggredior, vnum patere sed de te impetrem:</p>
    <p>Sapor. Fidenter aude. Mithrob. Sacra praesenti nefas</p>
    <p>Arcana Regi pandere: ad tacitos meant</p>
    <p>Vmbrae recessus: ipse quàm saepe horrui</p>
    <p>Quod imperaui murmure insano malum!</p>
    <p>Et mihi minantur impii pestes lacus.</p>
    <p>Edico, Princeps, timeo de Acheronte omnia.</p>
    <p>Sapor. Volens recedo. Nunquid &amp; natum iubes?</p>
    <p>Mithcob. Illum latere sede nil tutâ vetat.</p>
    <p>Sapor. Jn castra redeo. Nate per sanctum patris,</p>
    <p>Et dulce nomen, per meum obtestor caput,</p>
    <p>Tuúmque, pietas si qua vijceribus calet,</p>
    <p>Ne factione Satrapûm, &amp; victus dolo,</p>
    <p>Fili parentem desere: accreui satis</p>
    <p>Si te recepi. Cor meum, vitae quies,</p>
    <p>Astyage patris anima, quam, si me fugis,</p>
    <p>Mortem recusem? Astyag. Ne precor, ne me, pater,</p>
    <p>Time infidelem: video, tu Rex, tu Sapor.</p>
    <p>Agnosco, nullus fucat obtutum dolus.</p>
    <p>Praecede, sacris castra transactis petam,</p>
    <p>Praestabo rebus debitam afflictis opem.</p>
    <p>Sapor. Dii te secundent. Nate, praesidium meum.</p>
    <p>Tibi me perennem dicet hic patrem annulus;</p>
    <p>Include dicito; recta turritum caput</p>
    <p>Dùm tollat altè Cidaris, &amp; Regni comes</p>
    <p>Arsacia melior sceptra modereris patre.</p>
    <p>Astya. Tu viue, regna, genitor, haud nati indigus.</p>
  </div>
  <div type="level2" xml:id="page194-50scena-decimatertia.">
    <head>46. ≤page=194≥ <note>
      <p><hi rendition="simple:italic">In margine</hi> Huius negotii tàm
      perplexi exitum per Mithrobarzanem magicis sacris conatur discere
      Astyages.</p>
    </note>SCENA DECIMATERTIA.</head>
    <p>MITHROBARZANES. ASTVAGES. HOSTANES. ORACVLVM.</p>
    <p>SECRETA, Princeps, poscit impatiens loca</p>
    <p>Populus silentum: si quid es tutus, late.</p>
    <p>Astyag. Elige latebras, nec datâ excedam tuus</p>
    <p>Statione miles. Mithrob. Commodè astabis procul,</p>
    <p>Hic vbi tenebras angulus tenues facit.</p>
    <p>Astya. Quid deinde? Mithrob. Trepidus, tacitus aspecta
    sacrum.</p>
    <p>Mutire parce, siue felices volant</p>
    <p>In astra flammae, siue caligo ruit</p>
    <p>Jnauspicata. Astyag. Labra Sigalion premet.</p>
    <p>Ne metue, linguam pascere addidici puer.</p>
    <p>Hostan. Vt imperasti do malis foetam penum.</p>
    <p>Mithrob. Vbi vnda? Hostan. Vixdum tenuis afflauit focus.</p>
    <p>Si spargis aras in vices ibit cruor.</p>
    <p>Michtob. Hîc extrue aram. Regis hîc statuam loca.</p>
    <p>Conuerte in atras Solis occidui plagas.</p>
    <p>Discinge vestem, vinculis pedem exue.</p>
    <p>Capiti tiaram deme. Suppedita facem.</p>
    <p>Hostan. Imperia feci promptus. Mithrob. Hîc tacitus mane.</p>
    <p>≤page=195≥ <note>
      <p><hi rendition="simple:italic">In margine dextra</hi> Multum te
      saluto Pluto: | Obsecro vos. Parcae: | Voco vos potestates
      mortuorum. | Popule vmbrarum te appello. | Sanguine Bacchi, | Et
      ouium cruore | Vos madefacio. | Immunda purgate; | Acerba mollite?
      | Redite ad Regem; | Coronam, regalia insignia | Confirmate
      sententiâ vestrâ. | Pronus, circumactus celeriter | O felices Deae
      ter voco. | Circundo me circulo, voueo tibi ô Pluto meipsum.</p>
    </note>Oppito Telumo te:</p>
    <p><note>
      <p><hi rendition="simple:italic">In margine laeva</hi> Iuxtà aram
      pede nudo terram percutit.</p>
    </note>Ob vos sacro Tenírae:</p>
    <p>Calo vos freae silentum:</p>
    <p>Po mane te quirito.</p>
    <p><note>
      <p><hi rendition="simple:italic">In margine laeva</hi> Aspergit
      aram &amp; statuam.</p>
    </note>Tami bimatris istoc,</p>
    <p>Cetiúmque curione.</p>
    <p>Vos habeo inrulentos.</p>
    <p>Bromosa februate;</p>
    <p>Cracata tarenate;</p>
    <p>Lari redandruate;</p>
    <p>Donaticam, stigína</p>
    <p>Solerate sente vostrâ.</p>
    <p>Cernulus, ambaxioquus topper</p>
    <p>Foecundi spices ter calo, tereo.</p>
    <p><note>
      <p><hi rendition="simple:italic">In margine laeva</hi> Circulum
      sibi describit.</p>
    </note>Vrbo circite me, pollucto tibi Vrage mepte.</p>
    <p>Aras amictu vitta purpureo tegat</p>
    <p>Da thura prunis mascula: ingrato effluat</p>
    <p><note>
      <p><hi rendition="simple:italic">In margine laeva</hi> Accendit
      facem sacro illo igne.</p>
    </note>Verbena fumo. VT IGNIS HAS STIRPES CREMAT</p>
    <p>SIC REGIS HOSTES VRO. SIC REGIS DECVS</p>
    <p>SPLENDEAT IN ORBE FLAMMA VT INVASIT FACEM.</p>
    <p><note>
      <p><hi rendition="simple:italic">In margine laeva</hi> Eandem
      faculum ter concutit &amp; inuocationem inchoat.</p>
    </note><note>
      <p><hi rendition="simple:italic">In margine dextra</hi> Quaeritur
      cur inter nomina diuinorum barbara caeteris anteponimus? quia
      videlicet sacrarum gentium totum dii sermonem approbauerunt,
      tanquam sacris maximè congruentem. Habent insuper barbara nomina
      multam emphasim, habent &amp; concisam breuitatem, minimum verò
      ambiguitatis. Propter haec omnia superis maximè congruunt.
      Iamblich. l. de Myste. c. Porphyrius quaerit.</p>
    </note>Munditenens, Proarche, Annenoëtos, Arrhetos, Sige,</p>
    <p>Patricósque, Metricósque, Pistis, Henosis, Hedone</p>
    <p>Hebdomas, Lar, Macariotes, Teleta si Regem iubes.</p>
    <p>≤page=196≥ Sospitari, faustitari, dextrouorsùm vortitor.</p>
    <p>Ogdoas primogenitalis, Metagogee, Horos, Ectroma</p>
    <p>Demiurge, Asynetos, Enthymesis, Horothetes, Nymphon,</p>
    <p>Iaioth, Lytrote, Ageratos, Aine si nefas Regem</p>
    <p>Sospitari, faustitari vortitor sinistrorsùm.</p>
    <p>Implicita, Princeps, sacra; Dii fallant metum.</p>
    <p>Ad vota surdam patior hoc primum styga.</p>
    <p>Astya. Tonare perge, vanus haud ludet labor:</p>
    <p>Bene constat omni faustitas Regum prece:</p>
    <p>Vile est, quod vltrò facilis obiecit Deus.</p>
    <p>Mithrob. Ciebo manes vltimo validè impetu.</p>
    <p>Iterùm lyaei munus admisce puer.</p>
    <p>Hostan. Quid hoc? nigrescit: calice suscipitur cruor,</p>
    <p>Quod vrna vinum fundit. Mithrob. Ah perii miser!</p>
    <p>Jnfide Princeps, quas mihi insidias struis?</p>
    <p>Astya. Meliora amicum pectus: hostiles iube</p>
    <p>Exesse laruas. Mithrob. Rite moriendum auguror,</p>
    <p>Nec docuit ars me vana: quod crimen luo?</p>
    <p>Astya. Te monstra turbant stygia, necquicquam times.</p>
    <p>Mithrob. Arma fer, arma puer; totum chaos arietare pergo:</p>
    <p>Euincam rupisse silentia Veiouis seueri.</p>
    <p>≤page=197≥ Diuinos latices poto<note>
      <p><hi rendition="simple:italic">In margine dextra</hi> Potatam
      Theanangelide Magi diuinant. Plin. l. 24. c. 17.</p>
    </note> Theangelis.</p>
    <p>Quâque<note>
      <p><hi rendition="simple:italic">In margine dextra</hi>
      Hierobotanem nostri verbenacam vocant. Magi circà hanc insaniunt.
      Hâc perunctos impretrare quae velint, nullique non morbo mederi.
      Colligi circà Canis ortum debere, ita ut ne luna, aut sol
      conspiciat. Plin. l. 25 c. 92.</p>
    </note> hirabotane vultus inungitur</p>
    <p>Clàm Latonigenis falce sub aeneâ</p>
    <p>Ostentante iubar Sotthide concidit</p>
    <p>Titani Triuiae Tartarei Canis</p>
    <p>Spumam populeâ spargimus arbore.</p>
    <p>Hanc<note>
      <p><hi rendition="simple:italic">In margine dextra</hi> Basilisci
      sanguinem Magi miris laudibus celebrant. Tribuunt ei successus
      petitionum à potestatibus. Quidam id Saturni sanguinem appellant.
      Plin. l. 29, c. 4.</p>
    </note> Saturnius aram cruor irrigat</p>
    <p>Tu diuini potis diuitiae Magi,</p>
    <p>Tu torquere Deos, vota dare efficax</p>
    <p>Regem Rege satus temnere parcito.</p>
    <p><note>
      <p><hi rendition="simple:italic">In margine laeva</hi> Ter facem
      concutit, [&lt; concutits,] &amp; aram virga percutit.</p>
    </note>Bytios, Proprincipatus, Pneumatica ponerias,</p>
    <p>Metropater, Postpostumatus, Lucetie, Homosyncrasis,</p>
    <p>Myxis, Achamoth, Abraxa, Ialdabatoth, Iào.</p>
    <p>Orac. Non coges Phlegetonta loqui, desiste mouere.</p>
    <p>Mithrob. Impiata monstra Auerni, saeua Gorgonidum lues,</p>
    <p>Horridi Pyriphlegetontis incolae, indigenae, accolae,</p>
    <p><note>
      <p><hi rendition="simple:italic">In margine dextra</hi> Venitis,
      acceditis, bonam vocem datis quam celerrimè.</p>
    </note>Andruatis, adbitatis, procem cettis oxyme?</p>
    <p><note>
      <p><hi rendition="simple:italic">In margine dextra</hi> Vobis
      infelices turbae.</p>
    </note>Vos ego astrosae phalanges luridum immittam diem:</p>
    <p><note>
      <p><hi rendition="simple:italic">In margine dextra</hi> Rictus
      stangam canis.</p>
    </note>Tartari religata ripis rictae frendebo spaci.</p>
    <p>Tantalo faciam quietem; meditor immensum chaos,</p>
    <p>Terra, coelum mista current, stare cogam flumina.</p>
    <p><note>
      <p><hi rendition="simple:italic">In margine dextra</hi> Felicia,
      iucunda monstrate, aut protinus impetum faciam in Plutonem.</p>
    </note>Stella, briza dispalate, aut protinam impibo Vragum.</p>
    <p>Orac. Scandere dum gestit tellus, descendit Olympus.</p>
    <p>≤page=198≥ Est duo, sunt vnum magno discrimine Reges:</p>
    <p>Viuet vterque suis: Sapor hic, Sapor ille; fuerunt</p>
    <p>Quod modò sunt: vni debentur Persica sceptra.</p>
    <p>Mithcob. Actum est, moue aras, effer effigiem puer:</p>
    <p>Fluente riuo trans caput cineres iace:</p>
    <p>Caue ora flectas retrò dum manes legunt.</p>
    <p>Abiêre manes: tutus huc flectas gradum</p>
    <p>Astyage. Astya. Quidnam rebus in tantis spei</p>
    <p>Tua sacra faciunt? Mithrob. Implicant, Princeps, magis:</p>
    <p>Leue hoc, nisi ipsos implicent etiam Magos.</p>
    <p>Astya. Responsa Diuûm loquere. Quid vultu siles</p>
    <p>Pallente retrouersus? assuetam senex</p>
    <p>Puero artem inisti. Mithrob. Non nouus veni artifex:</p>
    <p>Sed ominosa vidi inexpertus sacra:</p>
    <p>Astyage, vixit Mithrobarzanes tuus.</p>
    <p>Astya. Meliora vitae arbitria donabit polus;</p>
    <p>Tu vana temne spectra. Regales age</p>
    <p>Imminue curas: quid Styge oratâ refers?</p>
    <p>Mithrob. Obscura, Princeps, pauca. Sunt vnum, est duo;</p>
    <p>Quod sunt, fuerunt: hîc &amp; hic idem est Sapor.</p>
    <p>Aut duo Saporem detinent vnum loca,</p>
    <p>Binos Sapores vnus aut patitur locus:</p>
    <p>Vtrunque tandem fata misceri iubent,</p>
    <p>Vt inde regna tertius flectat Sapor.</p>
    <p>Has mota vobis Tartara ambages canunt.</p>
  </div>
  <div type="level2" xml:id="page199-66scena-decimaqvarta.">
    <head>47. ≤page=199≥ <note>
      <p><hi rendition="simple:italic">In margine</hi> Reducitur in
      vrbem Astyages, etiam ipsius Magi consilio.</p>
    </note>SCENA DECIMAQVARTA.</head>
    <p>SVRENA. ASTYAGES. MITHROBARZANES.</p>
    <p>QVAE causa, Princeps, vrbe te exciuit repens?</p>
    <p>Tumultus ingens surgit, &amp; totam quatit</p>
    <p>Megabizus aulam: visa mentiti refert</p>
    <p>Portenta Regis, cui latus cingas comes.</p>
    <p>Astvag. Surena sic est, huc &amp; huc dubiam trahunt</p>
    <p>Noua monstra mentem: visus est duplex Sapor,</p>
    <p>Vterque parili corpore, &amp; memet vocat</p>
    <p>Vterque natum, signa non tollunt fidem.</p>
    <p>Suren. Portenta, Princeps, loqueris, &amp; nullo fidem</p>
    <p>Habitura seclo. Quicquid est, acrem petit</p>
    <p>Astyage curam: ne prius vires paret,</p>
    <p>Abeundum: in vrbe tutiùs magnos licet</p>
    <p>Satrapas in arcem cogcere, &amp; dubiis dare</p>
    <p>Responsa rebus. Astya. Linquere &amp; suades patrem?</p>
    <p>Suren. Admissus vrbe regnat. Astya. Et castra occupat.</p>
    <p>Mithrob. Ne metue, Princeps, Sequere quò Satrapes praeit.</p>
    <p>Secura cernes omnia &amp; faciles dolos</p>
    <p>Septena meliùs cavita discutient Magûm.</p>
    <p>Astya. Licet abeamus. Mithrob. Ergo supremùm vale</p>
    <p>≤page=200≥ Dilecte Princeps, vltimum est quod te alloquor.</p>
    <p>Astya. Parce ominari. Suren. Viuis addictum caput?</p>
    <p>Mithrob. Breuem-ne lucis Satrapa inuideas moram?</p>
    <p>Suren. Quid si Sapores resciat? Mithrob. Non me Sapor,</p>
    <p>Sed fata perdunt. Asty. Nescio quò me vocat</p>
    <p>Praesagus animus, nec satis certus sui,</p>
    <p>Luctatur: ô Pater! Suren. Eia quid gressum refers?</p>
    <p>Astya. O castra! Suren. Perge. Astya. Desero fors &amp;
    Patrem.</p>
    <p>Suren. Vbi sceptra Reges inter incertos labant,</p>
    <p>Bona est tenentis causa, si validè tenet.</p>
  </div>
  <div type="level2" xml:id="scena-decimaqvinta.">
    <head>48. <note>
      <p><hi rendition="simple:italic">In margine</hi> Infelicem artis
      suae finem lamentatur.</p>
    </note>SCENA DECIMAQVINTA.</head>
    <p>MITHROBARZANES.</p>
    <p>ERGO moriendum est: artis infelix meae</p>
    <p>Perîcla patior. Fulua sic ales Iouis</p>
    <p>Volucre telum fecit, &amp; proprio cadit</p>
    <p>Percussa dono. Culmine hoc dudùm meo</p>
    <p>Ferale bubo carmen insedit gemens.</p>
    <p>Hoc hoc minantur agmen horrendum stryges,</p>
    <p>Omníque cornix ilice. Vrbanos fugâ</p>
    <p>Liqui penates trepidus, &amp; fati minas</p>
    <p>Fugisse demens credidi. Occurri mihi,</p>
    <p>Méque ipse mecum porto: quà penetrat reus,</p>
    <p>Subit vltor; vna scandit &amp; poena, &amp; scelus.</p>
    <p>≤page=201≥ Damnata serò carmina! infaustâ alite</p>
    <p>Suscepta puero sacra! quàm tetro graues</p>
    <p>Labore canos clauditis? quia me iuuant</p>
    <p>Erepta coelo sidera: ignaro Ioue</p>
    <p>Tonuisse dirum? non ab aetnaeis rogis.</p>
    <p>Crispasse fulmen? Tartari fundo excita</p>
    <p>Noua monstra tellus Mithrobarzani dedit</p>
    <p>Luctata frustrà: tygris ad vocem cicur,</p>
    <p>Captiua ab astris alesimperium tulit.</p>
    <p>Abiêre regna, famulus hàc daemon tenus</p>
    <p>Ad sua recurrit iussa; quàm ferox herus!</p>
    <p>Confide Diti, quandò thessalicas rapit</p>
    <p>Leuis hora vires; carcer aeternus subit,</p>
    <p>Manesque iam non fabula, ignésque, &amp; rotae.</p>
    <p>Vrbana tandem limina heu! hospes breuis</p>
    <p>Reuiso, mihi superstes, &amp; pondus soli</p>
    <p>Dispono mortem. Qualis armenti decus</p>
    <p>Opima Taurus colla mactandus popae</p>
    <p>Festo per vrbes credulus cornu viret,</p>
    <p>Puerísque ludos apparat, pompam sacris.</p>
    <p><hi rendition="simple:bold"><note>
      <p><hi rendition="simple:italic">In margine</hi> Personatam esse,
      &amp; in exitium ruituram improborum felicitatem demonstrat.</p>
    </note>CHORVS.</hi></p>
    <p>SI modum scelera hunc habent</p>
    <p>Nullum vt accipiant modum,</p>
    <p>Donec horridus incubet</p>
    <p>Supplicî dolor vltimi:</p>
    <p>Quid iuuat fugientibus</p>
    <p>Comparare bonis mala,</p>
    <p>Atque inutile sub rogis</p>
    <p>Poenitere perennibus?</p>
    <p>Quandò pectoris exulat</p>
    <p>Sedibus pietas, fides,</p>
    <p>≤page=202≥ Floris ingenui pudor</p>
    <p>Occupat subitò locum</p>
    <p>Indecora proteruia,</p>
    <p>Et licentia mobilis,</p>
    <p>Et suprema erebi lues</p>
    <p>Mentis indomitus rigor.</p>
    <p>Tùm recente beatitas</p>
    <p>Gaudio subit intima,</p>
    <p>Fronte dulcis amabili.</p>
    <p>Sed tyrannide lugubri</p>
    <p>Corda subdita perdomat</p>
    <p>Hostis, &amp; penetralia</p>
    <p>Dente vipereo secat.</p>
    <p>Quáque plus aliis placet,</p>
    <p>Parcit hàc Domino minùs.</p>
    <p>O genus miserum improbi!</p>
    <p>Peruicacia creduli</p>
    <p>Vota quò malè mittitis?</p>
    <p>Si placet quod adest frui,</p>
    <p>Falsa vos bona lancinant:</p>
    <p>Si futura animus cupit,</p>
    <p>Vera vos cruciant mala.</p>
  </div>
  <div type="level2" xml:id="page203-actvs-qvintvs.">
    <head>50. ≤page=203≥ ACTVS QVINTVS.</head>
    <p></p>
  </div>
  <div type="level2" xml:id="scena-prima.-4">
    <head>51. <note>
      <p><hi rendition="simple:italic">In margine</hi> De veri Saporis
      agnitione septem Satrapae deliberant.</p>
    </note>SCENA PRIMA.</head>
    <p>SVRENA. ASTYAGES. ARTAVASDES. GOBRYAS. MASISTIVS. MEGABIZVS.
    PHARNABAZVS. PRAEXASPES.</p>
    <p>LVDVM insolentem ludere haud vana artifex</p>
    <p>Natura, quondam solis aestiferos polo</p>
    <p>Geminauit ignes, nubis aduersae Deum</p>
    <p>Radiósque laeuor quà repercussus dedit.</p>
    <p>Trepidare Superûm populus, &amp; multos rudis</p>
    <p>Pati tyrannos, bella moliri impia.</p>
    <p>Diuidit olympum factio, incertos agit</p>
    <p>Noua forma Diuos: hunc recens prensat decor</p>
    <p>Fallacis astri; Regis hic Mithrae vetus</p>
    <p>Insigne praefert. Saeua non aliàs magis</p>
    <p>Extulit Orion arma: non truculentiùs</p>
    <p>Vrsae Bootes torpidum excussit gelu.</p>
    <p>Sopitus ignes hausit insolitos Leo,</p>
    <p>Et ferus inermi maior Alcide stetit.</p>
    <p>Latrauit audax Syrius: tortos diu</p>
    <p>Explicuit orbes Anguis, &amp; linguâ emicans</p>
    <p>Mortifera pandit guttura. Has causâ pari</p>
    <p>Regno minantur monstra bellorum faces.</p>
    <p>Non vnus vnum, Principes, ambit thronum:</p>
    <p>Et facilis error hinc &amp; hinc populous trahit.</p>
    <p>≤page=204≥ Vterque pariter nomine &amp; vultu Sapor,</p>
    <p>Ambigua raptat sceptra. Dum recens malum est</p>
    <p>Consulite, Proceres; robur adiiciet mora.</p>
    <p>Obruite in ipso limine, inuisum exeat</p>
    <p>Quà vidit auras. Crenit è molli luto</p>
    <p>Lernaeus anguis, quémque nascentem puer</p>
    <p>Calcasset, ingens factus Alcidae est labor.</p>
    <p>Dilecta Conso capita, quid fieri placet?</p>
    <p>Gobrya. Saeuire temerè parcit affectos rigor</p>
    <p>Medicus in artus: lene fomentum subit,</p>
    <p>Penetrátque venas, blando &amp; admissum dolo,</p>
    <p>Hostem medullis penitùs exturbat luem.</p>
    <p>Ignota Regni pastis inuasit caput;</p>
    <p>Serpente iámque membra contage inquinat:</p>
    <p>Ergó-ne durus ibit in plagas chalybs,</p>
    <p>Aegróque truncum corpus è populo dabit?</p>
    <p>Peragantur ista mitiùs: dextro loue</p>
    <p>Propriis adactae viribus fraudes ruant.</p>
    <p>Vterque viuat, artibus donec suis</p>
    <p>In se reductus pereat effictus Sapor.</p>
    <p>Masist. Periculosas trahere persuades moras.</p>
    <p>Gobrya. Plus est perieli trahere praecipiti impetu.</p>
    <p>Masist. Mala saepe publica impetus felix tulit.</p>
    <p>Gobrya. Felix ruina est quae trahit per quos perit?</p>
    <p>Masist. Pereundo prohibes trahere, si augeri vetas.</p>
    <p>Gobrya. Flabella flammam dùm premunt, magis excitant.</p>
    <p>Masist. Fauilla non potest premi, extingui potest.</p>
    <p>≤page=205≥ Suren. Masistie, ecquid rebus incertis placet?</p>
    <p>Masist. Mox varia binos vota respicient duces</p>
    <p>Ni prouidemus: factio extollet suum</p>
    <p>Vtraque Saporem: belláque, &amp; famem, &amp; neces</p>
    <p>Video apparari, patrius nostras cruor</p>
    <p>Rigabit vrbes, Persis incumbet sibi,</p>
    <p>Propriúmque mundi fabula exitium trahet.</p>
    <p>Romana fati spectat è speculis cohors</p>
    <p>Momenta rerum, certa diuisis lues.</p>
    <p>Ergo amputari semina dolorum placet,</p>
    <p>Bellíque causas: neuter imperium Sapor</p>
    <p>Vitam-ve seruet: proximum scandat thronum</p>
    <p>Ingens sereni munus Astyages poli.</p>
    <p>Astyag. Ego vt immerenti sceptra deripiam patri</p>
    <p>Violentus haeres? quaere cui facinus probes:</p>
    <p>Me parricidam mille non faciant throni.</p>
    <p>Gobrya. Quo ture pereat vterque, cùm alter sit probus?</p>
    <p>Masist. Quo iure viuat vterque, cùm alter sit malus?</p>
    <p>Gobrya. Quis innocentem cum reo perdit furor?</p>
    <p>Masist. Vbi causa poscit publica, aequandus reo est.</p>
    <p>Gobrya. Bonus-ne Princeps publico viuit malo?</p>
    <p>Masist. Ars, vbi redundat sanguis, &amp; sanum exprimit.</p>
    <p>Gobrya. Vbi plus mali sit, sanguinem bonum exprimet?</p>
    <p>≤page=206≥ Masist. Sin possit aliter, tabidus sanum trahet.</p>
    <p>Astya. Posse aliter opus est: non placet curatio</p>
    <p>Quocunque morbo tetrior. Artau. Non hoc petit</p>
    <p>Noua causa, Proceres, neuter vt regni decus</p>
    <p>Vel vterque teneat: alter amborum est Sapor.</p>
    <p>Vterque regnet? sceptra cur ficto dabis?</p>
    <p>Vterque pereat? sceptra cur vero auferes?</p>
    <p>Seruandus est Rex Persidi, Astyagi pater.</p>
    <p>Sed vterque Regem, vterque se dicit patrem,</p>
    <p>Iam diligenti certa librentur notâ</p>
    <p>Jndicia Regis: alteri aequalem alterum</p>
    <p>Non forma, non vox faciat aut animus ferox.</p>
    <p>Si paria se dant singula, haud tamen omnia.</p>
    <p>Nunquam vlla, parte falsitas omni latet.</p>
    <p>Gobrya. Ante implicatos, Satrapa, intricas magis.</p>
    <p>Quis certa Regis signa mentiti dabit?</p>
    <p>Delphos eatur doctus ostendet tripus;</p>
    <p>Dodona quercum quaeque fatidicam mouet.</p>
    <p>Megabiz. Ne quaere ab astris signa, ne turba Iouem</p>
    <p>Tripodes facessant, solus hoc statuam satis.</p>
    <p>Qui regnat, illum iure quis Regem neget?</p>
    <p>Gobryas. Et vterque regnat. Megab. Regnat agresti specu</p>
    <p>Ferale monstrum? sola quod linquit loca,</p>
    <p>Vt sola faciat quà trucem immittet pedem?</p>
    <p>Regnat furenti semper, &amp; semper minas</p>
    <p>Similis tonanti? flamma quod nondum vorat</p>
    <p>Ciuésque, &amp; vrben, quòd sumus, quòd viuimus</p>
    <p>≤page=207≥ Pietatis esse credis? impotentiae est.</p>
    <p>At noster ille fronte quàm placidus graui</p>
    <p>Vrbem serenat! nemini irata vibrat</p>
    <p>Supplicia dextrâ, ciuium verè pater,</p>
    <p>Téque Artauasde facilis exsoluit nece.</p>
    <p>Praexas. At haec Saporem signa non verum probant.</p>
    <p>Experta nouit Persis ingenium viri</p>
    <p>Atrox, superbum, gloriae, imperii impotens:</p>
    <p>Cui onera Regni leuia, sydereos quoque</p>
    <p>Nisi flectat orbes, pondus Alcidae graue.</p>
    <p>Nil de Sapore monstrat vrbanus Sapor.</p>
    <p>Megab. De Rege nam quid monstrat immanis Sapor;</p>
    <p>Astya. Compesce linguam Satrapa: me coram patri</p>
    <p>Conuicieris? Megab. Et patrem, princeps, putas?</p>
    <p>Astyag. Sacer est, putari quandiu in dubio potest.</p>
    <p>Pharnab. Mihi alia, Proceres, suggerit mentis calor</p>
    <p>Probanda vobis. Intimi ad cordis sinus</p>
    <p>Coecum latebris ducit implexis iter</p>
    <p>Monstrosa quantùm tecta Cretaei Bouis.</p>
    <p>Externa parent ora prudenti fidem</p>
    <p>Factura nulli: mille fucatam dolis</p>
    <p>Ars versat animum: qualis in scenâ histrio</p>
    <p>Illi serenat, huic minis frontem asperat,</p>
    <p>Et mente vultum sobriâ indecorem facit,</p>
    <p>Mox alius, &amp; non ipse, momento latet,</p>
    <p>Momento in astra tollitur, Proteum refert</p>
    <p>Quoties poëta iussit. Ita regni appatens</p>
    <p>≤page=208≥ Vultum Saporis moribus quidni augeat</p>
    <p>Saporis idem? falsa cùm occupant, placent.</p>
    <p>Et vera iures. Melior arbitrium regat</p>
    <p>Libella, Proceres. Nec semel quaeri velim</p>
    <p>Quid huic quid isti dixerit, quae regii</p>
    <p><note>
      <p><hi rendition="simple:italic">In margine</hi> Motus nostros
      pauci sentiunt: tibi non magis latere contingit quàm soli. Loqui
      non potes nisi vt vocem tuam quae vbique sunt gentes excipiant.
      Senec. I. 1. de Clement. c. 8.</p>
    </note>Secreta thalami, cui data arcani fides.</p>
    <p>Tàm Regibus latere quàm soli nefas.</p>
    <p>Tentandus aliter: fraudis incurrat placas</p>
    <p>Inopinus, improuisus, ignarus peti:</p>
    <p>Saepe occupatus abiit in ventos dolus.</p>
    <p>Aequalis oculos fallat aspectus rei</p>
    <p>Candyn, tiaram vel quod Imperii decus</p>
    <p>Simulate. Suren. Tamen est credita arcani fides</p>
    <p>Quam nullus Otacusta, non vllâ magus</p>
    <p>Recludat herbâ: cúmque Niligenas iugo</p>
    <p>Premeret rebelles, grauia Romulei ducis</p>
    <p>Mandata precibus iuncta Nisibenae attulit</p>
    <p>Praefectus arcis, mente quae tutâ occulo.</p>
    <p>Simul &amp; fidelis tesserae partem dedit</p>
    <p>Regi exhibendam: parte si instructus pari</p>
    <p>Componit ambas, pionus &amp; fidei sacrum</p>
    <p>Ostentat inuitatus, ingenuum nefas</p>
    <p>Regem negare. Quid quod arcanâ penu</p>
    <p>Regum duorum sceptra seruantur mihi?</p>
    <p>(Scis Artauasde, resera &amp; inferto ocyùs.)</p>
    <p>Erroris erit haec causa. Tam simili micat</p>
    <p>Vtrúmque virgâ, vix vt agnosci queant.</p>
    <p>Aliud Sapores ipse gestauit puer,</p>
    <p>Aliud parentis Chosroae impleuit manum.</p>
    <p>Duo offerantur: patrio vrbanus Sapor</p>
    <p>Suum relicto si sciens sceptro legit,</p>
    <p>Sapor esto verus: si quid incertâ manu</p>
    <p>≤page=209≥ Addubitat, haeret, eiici vt fictum placet.</p>
    <p>Astyag. Placet, offerantur: commoda ad regnum via est</p>
    <p>Elicere sceptrum. Masist. Copiam sed vix sui</p>
    <p>Facturus ille est, regiam rarò patet</p>
    <p>Aditus in aulam. Gobrya. Curiam visat prior,</p>
    <p>Hîc terminentur iura, vbi septem Magi</p>
    <p>Regnum administrant publicâ experti fide.</p>
    <p>Suren. Sapienter: hic te Gobrya maneat labor</p>
    <p>Allicere in aulam, nostra dignari velit</p>
    <p>Colloquia Princeps, esse quae Regem petat</p>
    <p>Causam insolentem, stare in ancipiti Patres.</p>
    <p>Gobrya. Volens periclo publicum oppono caput:</p>
    <p>Dum redeo vos hîc Satrapae, stare addecet.</p>
  </div>
  <div type="level2" xml:id="scena-secvnda.-3">
    <head>52. <note>
      <p><hi rendition="simple:italic">In margine</hi> Proferuntur
      sceptra duo, quorum indicio verus Sapor agnoscatur.</p>
    </note>SCENA SECVNDA.</head>
    <p>ARTAVASDES. ASTYAGES. SVRENA.</p>
    <p>HAEc illa, frater, sceptra queis dubium datur</p>
    <p>Regnum arbitrari. Astyag. Primus explorem cedo.</p>
    <p>O triste pondus! dexterae ô fallax decus!</p>
    <p>Feralis auri splendor! hoc tantis emit</p>
    <p>Ambitio curis? hoc per ardentes rapit</p>
    <p>Audax fauillas? morte contemptâ ferox</p>
    <p>In aperta currit vulnera, horribili impetu</p>
    <p>≤page=210≥ Oppidáque, populósque ciet, &amp; dignum putat</p>
    <p>Pretium furoris? ô nimis faciles Deos,</p>
    <p>Atque pretiosi prodigos semper mali!</p>
    <p>Meas quid istis alligant spinis manus?</p>
    <p>Suren. Meliora, Princeps, sceptra moliri piè</p>
    <p>Par est Tonanti: sic polum heroës tenent;</p>
    <p>Nil ipse possit grandius rerum sator.</p>
    <p>Nunc ô corusci lucidum mundi iubar</p>
    <p>Ter sancte Mithra, rite si semper tuos</p>
    <p>Coluit honores Persis, &amp; lecto grege</p>
    <p>Sonipes ad aras niueus augustas stetit:</p>
    <p>Da pace partâ, &amp; hoste prostrato foris,</p>
    <p>Ciuica quiescant bella, da veros tui</p>
    <p>Vultus Saporis cernere, &amp; fraude agonitâ</p>
    <p>Certum repone gentibus dubiis ducem.</p>
    <p>Sic alma currus fraena luciferi regas</p>
    <p>Sic luce plebem syderum aeternâ augeas.</p>
  </div>
  <div type="level2" xml:id="scena-tertia.-2">
    <head>53. <note>
      <p><hi rendition="simple:italic">In margine</hi> Angelus Princeps
      Persarum pluribus indiciis à Satrapis verus Sapor agnoscitur,
      &amp; salutatur.</p>
    </note>SCENA TERTIA.</head>
    <p>PRINCEPS PERSARVM. SVRENA. ASTYAGES. OCHVS. SATRAPAE.</p>
    <p>SALVETE Proceres. Nostra quae causa insolens</p>
    <p>Arbitria poscit? Suren. Quanta non alio, Sapor</p>
    <p>Nascatur orbe: quanta vel regni statum</p>
    <p>Nutare cogat. Prin. Pers. Rege me mundus labet,</p>
    <p>Nisi quà Saporis fulmina irati tremit?</p>
    <p>Ego astra nutu quatere, mundanas potens</p>
    <p>≤page=211≥ Mutare leves sceptra non firmem mea?</p>
    <p>Suren. Nisi te dedissent numina huic causae arbitrum</p>
    <p>Perierat, ô Rex, Persis. Ausonii memor</p>
    <p>Preces Tribuni, mente non vanâ tenes.</p>
    <p>Procinctu in ipso, Lydiae viti accubans</p>
    <p>Secreta docui vota: responsum abstulit</p>
    <p>Moles negotî grauior, &amp; Pharii alea</p>
    <p>Mauortis anceps. Hora iam, Princeps, monet,</p>
    <p>Rem parte ab illâ gerere, &amp; Oenotria Africis</p>
    <p>Juncere trophaea. Prin. Pers. Liberum curâ &amp; metu</p>
    <p>Petebat animum causa: suspensam interim</p>
    <p>Haerere volui dùm triumphatus mea</p>
    <p>Sub iura flueret Nilus: instanti malo</p>
    <p>Rite expeditus, alia pacare auspicor.</p>
    <p>Sic inquietas Delius bigas agens</p>
    <p>Huc opifer, atque huc currit, &amp; donum aureae</p>
    <p>Vitale lucis impotens standi vibrat.</p>
    <p>Sed hac agenda quando qui Nisibim regit</p>
    <p>Messala, fidum mittet alloquio virum.</p>
    <p>Sur. Matura res est: venit &amp; palmam attulit</p>
    <p>Quem poscis, ô Rex, fidus, arcani capax.</p>
    <p>Tùm victor aberas: ne qua tardantis morae</p>
    <p>Perîcla fraudem panderent, iussi ad Ducem</p>
    <p>Properatò abire, poneret nostrâ in fide</p>
    <p>Reliqua Tribuni vota, facturos Patres</p>
    <p>Cum Rege reduce, Arsacia quod peteret salus.</p>
    <p>Pr. Pers. Quis id Senatum monuit? Hanc Regi fidem,</p>
    <p>Regnóque praestas? Magna secreto auspice</p>
    <p>Consilia nescis crescere, &amp; certò fore</p>
    <p>Quod vix futurum sera praesensit dies?</p>
    <p>≤page=212≥ Suren. Feci rogatus. Atque ne vanum putes,</p>
    <p>Agnosce partem tessera, &amp; parili auream</p>
    <p>Adiunge parti. Pr. Pers. Symbolum mentis suae</p>
    <p>Tibi ille dederit? cautus explora notam,</p>
    <p>Meúmque, Nate, fragmen externo applica.</p>
    <p>Per amica Mithrae numina, &amp; Fratrum choros,</p>
    <p>Si falsa prodis signa, si ludum facis,</p>
    <p>Satrapa, occidisti. Sur. Curiae, &amp; regni bono</p>
    <p>Iuuentâ ab ipsâ sedulum addixi caput</p>
    <p>Ad vsque canos, nulla Surenam dies</p>
    <p>Fidei sinistrum vidit: Infami putas</p>
    <p>Praeterita fine claudere, &amp; prima vltimis</p>
    <p>Turpare facta? Astya. Juncta pars parti quadrat,</p>
    <p>Dicas Sorores. Prin. Pers. Lumine intento aspice</p>
    <p>Jterùm iterúmque ne quid incauto excidat.</p>
    <p>Suren. Times in vno gratiam? incumbant Patres,</p>
    <p>Et adulterinum si quid in nummo latet</p>
    <p>Simul anxiè omnes eruant. Asty. Hoc omnium</p>
    <p>Iudicia clamant, vnus est signi modus,</p>
    <p>Eadem metalli vena, nil fraudis subest.</p>
    <p>Prin. Peis. Placet, hoc agamus. Ergo quae Latius dedit</p>
    <p>Promissa ductor? quid rogat? Suren. Sceptro priùs</p>
    <p>Ornare dextram patrii mores iubent,</p>
    <p>Nec grauia vacuis Regibus Regum licet</p>
    <p>Edicta fari. Prin. Pers. Sceptra properentur mea.</p>
    <p>≤page=213≥ Etiam paternum Satrapa? oblitum mei</p>
    <p>Superba auorum fata memorare addecet?</p>
    <p>Mihi mithra meritis cessit, &amp; nitar patre</p>
    <p>Ignauus haeres? qualis implicuit comas</p>
    <p>Hedera per vlmum tortilis. Auitos reses</p>
    <p>Laudet triumphos pectus, &amp; egenâ prece</p>
    <p>Mendicet altis nobile à titulis decus:</p>
    <p>Ego mea peperi, viuet &amp; mecum occidet</p>
    <p>Prognata mecum gloria. Hinc patrium procul.</p>
    <p>Donate sceptrum laeua quod pueri gerit:</p>
    <p>Hoc auspicatò genius insedit meus,</p>
    <p>Et consecrauit per rudimenta imperi.</p>
    <p>Suren. Rex viue, regna, verus ô verus Sapor.</p>
    <p>Omnes. Rex viue, regna. Astya. Genitor, ô Rex, ô Sapor,</p>
    <p>Vt genibus alacer osculum sacris premo!</p>
    <p>Gobrya. Tibi nostra cedunt regna, tu verus Sapor.</p>
    <p>Masist. Ita viue, regna magnus vt verè es Sapor.</p>
    <p>Prin. Pers. Quae verba, Proceres? estne qui Regem neget,</p>
    <p>Qui me Saporem? sceptra qui poscat mea?</p>
    <p>Omnes. Sapor es, Saporem credimus. Suren. Dubium hactenùs</p>
    <p>Tenuit Senatum (pace quod dicam tuâ)</p>
    <p>Et castra, &amp; vrbem terruit magicus Sapor</p>
    <p>Quàm gutta guttae, membrae tàm similis tibi.</p>
    <p>Dùm prouidemus ne quid incautus trahat</p>
    <p>Error pericli, Patribus mens haec stetit,</p>
    <p>Ambigua certo tollere indicio omnia:</p>
    <p>Haec causa, Princeps, insolens: liceat semel</p>
    <p>≤page=214≥ Dubitasse, tutus semper in magnis metus,</p>
    <p>Secura longum culpa in exitium ruit.</p>
    <p>Pr. Pers. Probo quod agitur, Satrapae: sed quae meos</p>
    <p>Formare vultus artifex potuit manus,</p>
    <p>Etiámne mentis decora? diuinam ingenî</p>
    <p>Vim perspicacis, omnia potentem manum,</p>
    <p>Oculum videntem cuncta, virtutum choros</p>
    <p>Et hinc, &amp; illinc quae meum obuallant latus?</p>
    <p>Mortale non est si quid optauit, Deum</p>
    <p>Fingere laborat vltimus terrae nepos.</p>
    <p>Ochus. Haec prouidebam, genitor, &amp; nemo meis</p>
    <p>Illusit oculis: solus ego mentis potens</p>
    <p>Dubias cohortes inter, attonita agmina</p>
    <p>Certam Sapori iunctus institui viam.</p>
    <p>Sic cautus inter mille balantum greces</p>
    <p>Reuocantis agnus matris agnoscit sonum.</p>
    <p>Pr. Pers. O Patris amores, cresce quò coelum vocat.</p>
    <p>Suren. Nunc ergo ficto Rege quid fieri iubes?</p>
    <p>Pr. Pers. Quod iura legum, iura quod Regum iubent.</p>
    <p>Suren. Os intueri nunquid &amp; laruae placet?</p>
    <p>Prin. Pers. Me cernat hominum dedecus, terrae pudor</p>
    <p>Odium Tonantis? summa votorum attigit</p>
    <p>Cui me reducto cognitum velo obtuli:</p>
    <p>Et mea cadauer ora proscriptum beent?</p>
    <p>≤page=215≥ Suren. Absente dirum Rege torquebo caput. {&lt;
    Snren.]</p>
    <p>Prin. Pers. Surena, si te Regis exstimulat dolor,</p>
    <p>Pectore Sapores si quid aspirat tuo,</p>
    <p>Omitte Nisibim, maius exsurgit nefas:</p>
    <p>Hoc age, sine modo quaere tormenti modum</p>
    <p>Quem nulla taceat, omnis horrescat dies:</p>
    <p>Regum fidelem commodas Regi manum:</p>
    <p>Quis vindicetur cogita. Obserua simul</p>
    <p>Profugum vaterno Mithrobarzanem lare</p>
    <p>Duxisse cures, numen offendit meum,</p>
    <p>Et hos tumultus impiâ iuuit fide,</p>
    <p>Hunc perduellem voce regali cito.</p>
    <p>Suren. Mecabize, castris erue horrendam citus</p>
    <p>Saporis vmbram, militant praetoriae</p>
    <p>Tibi cohortes, vel reluctantem extrahe.</p>
    <p>Ave Pharnabaze, praeda te poscit minor,</p>
    <p>Scrutare latebras, sicubi Archimagus latet,</p>
    <p>Efferre propera, macte, quod metuas abest.</p>
    <p>Pharnab. Timere causâ hac Regis vt genius sinat?</p>
    <p>Vt fascinantis horream fraudes magi?</p>
    <p>Vlulata fidens antrae, deuotos stygi</p>
    <p>Ibo in recessus, nulla me obsequio dies</p>
    <p>Tardum videbit regio, aut timidum mori.</p>
  </div>
  <div type="level2" xml:id="page216-73scena-qvarta.">
    <head>54. ≤page=216≥ <note>
      <p><hi rendition="simple:italic">In margine</hi> De Saporis
      supplicio deliberant Satrapae.</p>
    </note>SCENA QVARTA.</head>
    <p>SVRENA. ASTYAGES. ARTAVASDES. PRAEXASPES. GOBRYAS. MASISTIVS.</p>
    <p>NEC gemina mundo lampas astrifero micat</p>
    <p>Coelo tonantes sceptra nec torquent duo.</p>
    <p>Vnus phalanges ductor armatas praeit,</p>
    <p>Classem magister vnus oceano regit,</p>
    <p>Et distrahentur sceptra? diuisos agent</p>
    <p>Imperia populous? Cyrus hunc regni thronum</p>
    <p>Posuit duobus? Astya. Iuris alieni occidat</p>
    <p>Praedator amens, ausus vt inausum nefas</p>
    <p>Conspurcet auras spiritu? Omnes. Occidat, occidat.</p>
    <p>Suren. Tot scelera non sat vnus eluerit dies</p>
    <p>Si perduelli figimus laruae crucem.</p>
    <p>Artau. Truculenta quamuis ingeras mitem &amp; pium</p>
    <p>Te causa faciet. Praex. Vtere arbitrio tuo,</p>
    <p>Amore Regis, viribus regni, impiâ</p>
    <p>Nouitate sceleris. quicquid his fuerit satis,</p>
    <p>Leges probabunt. Gobrya. Funus extendat suum,</p>
    <p>Viuóque manes corpore inclusos trahat.</p>
    <p>Masist. Monstrum hoc Erynnis laceret, &amp; viridi ferox</p>
    <p>Megaera crine, tartari fundo excitum</p>
    <p>Tartarea crimen agmina aeternùm doment.</p>
  </div>
  <div type="level2" xml:id="page217-74scena-qvinta.">
    <head>55. ≤page=217≥ <note>
      <p><hi rendition="simple:italic">In margine</hi> Adducitur ad
      consessum iudicum Archimagus.</p>
    </note>SCENA QVINTA.</head>
    <p>PHARNABAZVS. SVRENA. MITHROBARZANES.</p>
    <p>DAMNATA, Proceres, ora produco Magi.</p>
    <p>Sur. Tàm citò tremendâ potuit educi domo?</p>
    <p>Pharn. Horrenda nondùm tecta contigeram pede,</p>
    <p>Turbatus, amens, lumine cruento, comâ</p>
    <p>Furens rigente: qualis erepto tigris</p>
    <p>Animata catulo, Mithrobarzanes, ait,</p>
    <p>Quem quaeris, adsum, praeeo quà mortem iubes.</p>
    <p>Suren. Quis antecepit mortis imperium recens?</p>
    <p>Mithrob. Ne quaere, qui me misit ad mortem Deus,</p>
    <p>Praedixit idem. Suren. Regiâ dictum attulit</p>
    <p>Te perduellem voce? Mithrob. Fatorum vocant</p>
    <p>Decreta, non Rex: certus aduenio mori,</p>
    <p>Surena coeli nectis imperio moras,</p>
    <p>Ferate carmen loquere. Suren. quis cogit furor</p>
    <p>Proiicere vitam? viue quia speras mori.</p>
    <p>Mithrob. Terrere credis! moriar, &amp; notos petam</p>
    <p>Acheronte manes, non nouus motam styga</p>
    <p>Ingrediar hospes; iam ter vlularunt canes.</p>
  </div>
  <div type="level2" xml:id="page218-75scena-sexta.">
    <head>56. ≤page=218≥ <note>
      <p><hi rendition="simple:italic">In margine</hi> Sistitur iudicio
      [&lt;iudidicio] Sapor, Archimagus condemnatur.</p>
    </note>SCENA SEXTA.</head>
    <p>MEGABIZVS. SAPOR. ASTYAGES. SVRENA. MITHROBARZANES.</p>
    <p>PROGREDERE larua, terminum hîc fraudes habent.</p>
    <p>Sapor. Astyage regni causa stet saltèm arbitro.</p>
    <p>Megab. Te, praedo, capitis dixit Astyages reum</p>
    <p>Hàc sequere. Iussus, Princives, ficti offero</p>
    <p>Saporis ora. Sapor. Astyage. Astya. Quid video? ô Dei!</p>
    <p>O astra! Suren. Princeps siste, quis repens furor?</p>
    <p>Astya. O genitor, ô Rex. Sapor. Haec mihi sanctè fides</p>
    <p>Iurata fili? pignus hoc certum annuli?</p>
    <p>Astya. Mi genitor, ego te prodidi: ah! fateor pater</p>
    <p>Ego parricida. Suren. Regia vice impero,</p>
    <p>Recede, Princeps, perois ambusti faces</p>
    <p>Animare regni. Sapor. Luditis vitam in meam</p>
    <p>Scelerata Satrapae capita? sic notus Sapor</p>
    <p>Coelo tremendum nomen? inuasit maga</p>
    <p>Solium Saporis vmbra, Persepolim quatit</p>
    <p>Felix tumultu, verus eiicitur Sapor.</p>
    <p>Megabize, &amp; vrbis claustra mî obiectas meae.</p>
    <p>Tu me Artauasde prodis, &amp; pompâ inclyti</p>
    <p>Fraudas triumphi: decora mentitam mea</p>
    <p>≤page=219≥ Surena laruam recipis, atque aulâ locas.</p>
    <p>Tu Pharnabaze Pharia legatos mihi</p>
    <p>Quos terra misit perfidò auertis dolo.</p>
    <p>Leuiora querimur: vincula, ô diuûm Sator!</p>
    <p>Vincula Sapores indui, mundi timor,</p>
    <p>Regum monarcha, numen &amp; mithrae aemulum</p>
    <p>Sapor in catenis! Secula! ô monstrum! ô probrum!</p>
    <p>Sapor in catenis! sistitur famulo gregi</p>
    <p>Tot perduelles ante pro reo Sapor!</p>
    <p>Suren. Serum est minari cum pari euicta dolo</p>
    <p>Patuêre fraudes: linquat Astyages latus</p>
    <p>Furias probabis. Astya. Nulla complexu tuo</p>
    <p>Vis me reuellet, genitor, &amp; quicquid minax</p>
    <p>Surena machinatur excipiam prior:</p>
    <p>Meos per artus ad tuos ibit chalybs,</p>
    <p>Exanime nondum corpus exanimis tegam.</p>
    <p>Mithrob. Astyage perge fortis, &amp; serò pius,</p>
    <p>Agnosce, stringe, verus hic pater, hic Sapor.</p>
    <p>Suren, Et tu labante busta de regno excitas</p>
    <p>Addicte laruis? Miles ad mortem rape:</p>
    <p>Mora nulla turpi pendeat primùm trahe,</p>
    <p>Hinc semiuiuo corda thorace exime,</p>
    <p>Turpísque magicos polluat pulmo focos.</p>
    <p>Mithrob. Ne parce iudex, perge, truculententùm intona.</p>
    <p>Siles? auerno reliqua supplicia exequar.</p>
    <p>Quid video? quis se praepete huc pennâ tulit?</p>
    <p>Ficte quid ora Sapor violento verbere torques?</p>
    <p>≤page=220≥ Romphaeam quid vtróque rotas Rex albe lacerto?</p>
    <p>Vicisti, tua busta Magi, tua sceptra Sapores</p>
    <p>Senserunt: stygias vindex innare paludes</p>
    <p>Magne iubes? domito-ne paras ignoscere Regi?</p>
    <p>Sur. Delira loquitur conscius mortis dolor</p>
    <p>Mithrob. Nunc adeste saeua Ditis monstra, tartareae canes,</p>
    <p>Anguineas Phlegetonte rupto concutite, Eumenides, comas:</p>
    <p>Quà vorago, quà barathrum, quà sepulcralis lacus</p>
    <p>Tetriore torpet aurâ, incendite vltricem facem,</p>
    <p>Mithrobarzanem rapite, pessundate aeternis malis.</p>
    <p>State poenae, state diri dira Plutonis phalanx</p>
    <p>Me Sapores non Sapores torquet, vrit, lancinat.</p>
    <p>Suren. Abripite; ne quid peccet vlteriùs furor.</p>
  </div>
  <div type="level2" xml:id="scena-septima.-3">
    <head>57. <note>
      <p><hi rendition="simple:italic">In margine</hi> Auulso à latere
      patris Astyage, Sapor ad mortem damnatur.</p>
    </note>SCENA SEPTIMA.</head>
    <p>SVRENA. SAPOR. ASTYAGES. GOBRYAS. MASISTIVS. ARTAVASDES.</p>
    <p>DECRETA tu me fata mandantem accipe.</p>
    <p>Sapor. Quo me reuincis teste? quis falsi arguit?</p>
    <p>Hoc est probare vera, sacrilegâ manu</p>
    <p>Verum Saporem stringere? Aegyptum rogae</p>
    <p>≤page=221≥ Nuper subactam: quid tibi ad Nili vada</p>
    <p>Factum Artauasde? Regna discedens tibi</p>
    <p>Surena, &amp; Ochum credidi: quas hîc meum</p>
    <p>Penetrale lacrymas vidit ad Cyri focos?</p>
    <p>Promissa Regi quanta iuratus dabas?</p>
    <p>Et controuerti debeo ignotus Sapor?</p>
    <p>Suren. Jam nota nobis causa, dixisti satis:</p>
    <p>Decreta Satrapûm aure tu alternâ accipe.</p>
    <p>Sapor. Hoc more damnas? sic mea exerces fora?</p>
    <p>Audita tibi pars vna sic peragit reos?</p>
    <p>Sut. Audire lateri iunctus Astyages vetat.</p>
    <p>Praexaspe, Regem Principis motus doce,</p>
    <p>Quàm peruicaci magica delusus puer</p>
    <p>Tutetur animo Spectra, quos motus agat.</p>
    <p>Astya. Frustrà laboras. Nullus hinc rapiet dies.</p>
    <p>Sap. Abscede fili, non habet pietas locum,</p>
    <p>Capiti perîclum vtríque necquicquàm aduocas.</p>
    <p>Astyag. Vltrà perîclum causa stat genitor, tua.</p>
    <p>In haec liceret membra vitalem pater</p>
    <p>Transfundere animam! viueres Rex, &amp; Sapor.</p>
    <p>Artau. Ast yace ni recedis, infami tua</p>
    <p>Mago sub ora demetam ferro caput.</p>
    <p>Gobrya. Abire, Princeps, causa te regni iubet.</p>
    <p>Masist. Desiste coeptis, agniti Regis fidem,</p>
    <p>Operámque damnas curiae. Artau. Quid quem reum</p>
    <p>Suâ ipse dixit voce, proclamat Patrem?</p>
    <p>Sap. Recede, fili, reliqua colloquia amputa,</p>
    <p>≤page=222≥ Si me parentem voce non vanâ vocas,</p>
    <p>Fac imperata, nimia me perdit fides.</p>
    <p>Astyag. Quis tibi Deorum, genitor, hanc mentem facit?</p>
    <p>Vos astra testor aurea, &amp; mundi decus</p>
    <p>Igniuome Mithra, iussus, inuitus, tremens</p>
    <p>Meum parentem desero, fratrem tuum.</p>
    <p>Hoc si iubere pergis, extremum vale</p>
    <p>Dilecte genitor: quod video, quòd te alloquor</p>
    <p>Hoc est supremum. Sapor. Timidus, ô fili, est amor.</p>
    <p>Astya. Vtinàm liquescat totus in lacrymas amor</p>
    <p>Et in Saporis vulnera Astyages fluat!</p>
    <p>Sapor. Malè ominaris spero te fallet metus,</p>
    <p>Satis tuebor innocens solus caput.</p>
    <p>Astya. Pater occidisti. Sapor. Jura si poterunt nihil.</p>
    <p>Astyag. Quid moliantur Satrapae nescis pater.</p>
    <p>Sapor. Domino rebellis famula quid poterit manus?</p>
    <p>Astya. Ne sperne comitem, genitor, &amp; vitae, &amp; necis?</p>
    <p>Sapor. Viuemus amvo fata si vitam iubent.</p>
    <p>Astya. Moriemur ambo, fata si mortem iubent.</p>
    <p>Suren. Abripe satelles, perdit aspectu Magus.</p>
    <p>Praexaspe in aulam sequere, ne peccet caue</p>
    <p>Violentus animus, Persici grande Imperî</p>
    <p>≤page=223≥ Tibi credo pignus. Sapor. Tu quid in patrem
    apparas</p>
    <p>Absente nato? notus Astyagi Sapor</p>
    <p>Glaucoma Satrapis obiicit? vel si vocas</p>
    <p>Ad iura, seruis fecit, an nato patrem</p>
    <p>Natura notum? Suren. Satrapûm iura accipe.</p>
    <p>Nec astra solem, sceptra nec geminum ferunt</p>
    <p>Arsacia Regem, te tuae fraudes Magum</p>
    <p>Te vera falsum prodidit Regem nota.</p>
    <p>Te perduellem dico. Sap. Sacrilegum caput.</p>
    <p>Sur. Sat esto: frater libera hoc monstro diem:</p>
    <p>Cutem reuelle, membra paulatim amputa.</p>
    <p>Vir esto, Regis agitur, &amp; Regni salus.</p>
  </div>
  <div type="level2" xml:id="scena-octava.-2">
    <head>58. <note>
      <p><hi rendition="simple:italic">In margine</hi> In hoc periculo
      Sapor agnoscere se incipit, &amp; hominem profiteri.</p>
    </note>SCENA OCTAVA.</head>
    <p>SAPOR. ARTAVASDES.</p>
    <p>QVO perduelles? seculi &amp; mundi pudor?</p>
    <p>Quò quò rebellis turba? non vindex ruit</p>
    <p>In aperta Persis arma? non coelo volant</p>
    <p>Jrata rupto tela? ni fratrem quoque</p>
    <p>Negant Saporem sidera, &amp; Satrapûm Deos</p>
    <p>Inuasit audax factio? ita vestros tenet</p>
    <p>Magia sensus? ludere, an ludi placet?</p>
    <p>Artau. Lethum propinauat: sana meditari incipe.</p>
    <p>Sapor. Lethum Sapori? Artau. Verus indicit Sapor.</p>
    <p>Sapor. Quis ergo videor? Artau. Perfidus, vecors, magus.</p>
    <p>≤page=224≥ Sapor. Tibi Artauasde? Artau. Vincla cui dolent
    tua.</p>
    <p>Sapor. Cui te ipse debes. Artau. Debeo Sapori, &amp; mihi.</p>
    <p>Sap. Olim haec Sapores dona non vanus dedi.</p>
    <p>Artau. Excute Saporem, &amp; morere. Sapor. Quis mortem
    imperat?</p>
    <p>Artau. Sapor, Artauasdes, Satrapae. Sapor. Regi, &amp; Deo?</p>
    <p>Artau. Delire. Sapor. Moriar innocens Rex, &amp; Sapor?</p>
    <p>Artau. Insane. Sapor. Tela nemo quà iusso expedit:</p>
    <p>Artau. Exurge, propera, morere, quid tardè stupes?</p>
    <p>Vitare quod iam non queas, serò doles.</p>
    <p>Sapor. Et furere pergis? vindicem hanc spera manum.</p>
    <p>Artau. Desipere pergis? lictor ad mortem abripe.</p>
    <p>Sapor. Regem satelles? Artau. Ibis infandum caput?</p>
    <p>Sapor. Ego? Artau. Coge miles. Sapor. Rex Sapor? Artau. Spretus
    bonis</p>
    <p>Perire iussus, solus, inuisus, miser</p>
    <p>Quam viuis in spem? Sapor. Proditus? Artau. Macte. Sapor.
    Innocens?</p>
    <p>Artau. Sat somniorum est. Sapor. Moriar? Artau. Acturum
    impero.</p>
    <p>Sapor. Nunc ô rotantis igneum mundi iubar</p>
    <p>Nunc victus, &amp; subactus, &amp; fractus malis</p>
    <p>Sapor ingemisco: fateor heu! potui miser</p>
    <p>Miser esse potui: discere incipio senex</p>
    <p>≤page=225≥ Artem dolendi, forma &amp; exemplum priùs</p>
    <p>Beatitatis: gentium quondam timor,</p>
    <p>Nunc ludus hostis: antè terrarum Deus,</p>
    <p>Nunc carcinoma vile, nunc hominum pudor.</p>
    <p>Et non ego ipse. Dormio? an vigiles ferit</p>
    <p>Oculos imago somnii? quis me mihi</p>
    <p>Eripuit error: regna noménque abstulit?</p>
    <p>Sic illa toto faustitas fallax sinum</p>
    <p>Cornu repleuit, quódque felices habent</p>
    <p>Non expetito pectus inuasit bono?</p>
    <p>Superi extulistis grauiùs vt ruerem editâ</p>
    <p>Receptus arce? Artau. Vana mendacem fides</p>
    <p>Ridente liquit vela pandentem noto.</p>
    <p>Sapor. Audi Artauasde. Artau. Loquere. Sapor. Per si quid
    sacrum</p>
    <p>Tibi restat vsquam. Artau. Perge. Sapor. Per magni inclytos</p>
    <p>Regni penates. Artau. Audio. Sapor. Per &amp; tui</p>
    <p>Caput Saporis. Artau. Fare. Sapor. Supremùm precor.</p>
    <p>Artau. Eloquere vota. Sapor. Supplicem Regem vides,</p>
    <p>Cui terra posito concidit supplex genu.</p>
    <p>Artau. Ad somnia redis. Sapor. Liceat affari semel</p>
    <p>Vestrum Saporem: quisquis est. Artau. Aliud roga.</p>
    <p>Sapor. Et hoc negabis? Artau. Regia infamis reus</p>
    <p>Mereatur ora? Sapor. Sim reus, non sim Sapor</p>
    <p>Tamen Artauasde. Artau. Littora &amp; rupem feris.</p>
    <p>≤page=226≥ Sapor. Da precibus aures. Artau. Jamdiu occlusit
    Sapor</p>
    <p>Sapor. Tenuem videndo flagito partem morae.</p>
    <p>Artau. Vanam videndo flagitas mortis moram.</p>
    <p>Sapor. Euge Artauasde, Artau. Regis imperium vetat.</p>
    <p>Sap. Haec clausa spes est: Artau. Capite vis referem meo?</p>
    <p>Sapor. Actum est peristi fabula tuorum Sapor.</p>
    <p>Nunc nunc ab omni parte fortuna intona,</p>
    <p>Et hoc trucida mille fulminibus caput:</p>
    <p>Licet in Saporem quicquid in seruos licet.</p>
    <p>Quid parcis vltra? quid manum saeua abstines?</p>
    <p>Impelle miserum quanta felicem beas.</p>
    <p>Longùm in dolore stare, sperantum bonum est.</p>
  </div>
  <div type="level2" xml:id="scena-nona.-2">
    <head>59. <note>
      <p><hi rendition="simple:italic">In margine</hi> Regem sic
      affectum salutari allocutione ad modestiam Christianus miles
      reuocat.</p>
    </note>SCENA NONA.</head>
    <p>AMYNTAS. SAPOR. ARTAVASDES.</p>
    <p>O Rex stupendum seculi exemplum tui</p>
    <p>Exurge. Sapor. Amynta, &amp; vnde dilectum caput?</p>
    <p>Amynt. Huc ora mi Rex. Sap. Ne voca regem, fui.</p>
    <p>Amynt. Tolle Sapor oculos, Sap. Nomen hoc etiam inuident.</p>
    <p>Artau. Miles, querelas amputa. Amynt. Ne me veta</p>
    <p>Generose Princeps, nostra profuerit tibi</p>
    <p>≤page=227≥ Audisse tacitum alloquia. Me nosti Sapor?</p>
    <p>Sapor. Nùm tu ille Amyntas filii quondam lepos?</p>
    <p>Amynt. Sanctum elocuti nuntius nuper Dei.</p>
    <p>Sapor. Quis ergo vati pectus obstruxit meum?</p>
    <p>Amynt. Fortuna votis blandiens longum tuis.</p>
    <p>Sapor. Quae me labantem perfido nisu impulit.</p>
    <p>Amynt. Iam finge Mithras, sanguinem coelo aduoca.</p>
    <p>Sapor. Homo sum, fateri casus admonuit repens.</p>
    <p>Amynt. Nullus Sapori sceptra deripiat Deus?</p>
    <p>Sapor. Periêre, solii gloriam innasit magus.</p>
    <p>Amynt. In alta nunquam capita detonuit polus?</p>
    <p>Sapor. Ludibrium eheu! fulminis iniqui vides.</p>
    <p>Amynt. An est olympo regna qui mutet Deus?</p>
    <p>Sapor. Est, &amp; seuerus. Amynt. Tela qui serus vibrat.</p>
    <p>Sapor. Sentire Regem magna quid noceat Deo?</p>
    <p>Amynt. Si famulus ambit regna, quid noceat tibi?</p>
    <p>Sapor. Quam longa Reges dirimit à famulis plaga?</p>
    <p>Amynt. Natura Reges maior abiungit Deo.</p>
    <p>Sapor. Populí-ne Regi seruiunt, Reges Deo?</p>
    <p>≤page=228≥ Amynt. Non ipsa tellus tam procul coelo iacet</p>
    <p>Extrema rerum portio, quantùm super</p>
    <p>Creata numen extulit summum Deus.</p>
    <p>Quodcunque olympo imperuium cerni vetat</p>
    <p>Natura felix, quásque Neptuni vada</p>
    <p>Humente claudunt ambitu coecas opes</p>
    <p>Artifice verbo fecit, &amp; nutu Pater</p>
    <p>Stabiliuit vno. Non sub autumni exitum</p>
    <p>Frons semisicca, ludus agitati aëris;</p>
    <p>Non stirps rigentis frigoris spolium, Deo</p>
    <p>Seruante pereat: prouidum numen Deus</p>
    <p>Auertat idem, quid dato perstet cradu?</p>
    <p>Non ampla Regum tecta, queis vastae fores</p>
    <p>Reciproca populi millia vndantis vomunt:</p>
    <p>Non vasta tellus ponderi incumbens suo:</p>
    <p>Non coelum &amp; astra, quóque nil melius vides</p>
    <p>Opifex diei flammeùm Mithrae iubar:</p>
    <p>Peritura repetent omnia antiquum nihil.</p>
    <p>Et tu Tonantem vermis, &amp; spirans lutum</p>
    <p>Aequare tentes? quósque fraterno tibi</p>
    <p>Natura iunxit sanguine tyrannus premas?</p>
    <p>Formica veluti regna si stultè ambiat</p>
    <p>Intérque socias arduum attollat caput:</p>
    <p>Turgere membris illa suffertis velit,</p>
    <p>Nos rideamus. Ridet, at ridet ferùm</p>
    <p>Vestra illa numen sceptra, quae tanto ambitu</p>
    <p>Torquetis homines: si quis &amp; fastu insolens</p>
    <p>Meditatur astra pectore effreni furor,</p>
    <p>Superos gigantum qualis appetiit phalanx;</p>
    <p>Illum seuero iustus exitio obruit,</p>
    <p>Sceptra meliori commodat, vertit, rapit.</p>
    <p>Sapor. Dilecte miles, pangit aeterno Deus</p>
    <p>≤page=229≥ Decreta clauo? sé-ne mutari sinit?</p>
    <p>Amynt. Cui vox ahena, cui per inuictum stylus</p>
    <p>Adamanta currit, fata mutari sinat?</p>
    <p>Sapor. Spes ergò cecidit omnis? heu! nullum Sapor</p>
    <p>Habet regressum. Conscium testor diem,</p>
    <p>Hominésque, téque militis numen pii,</p>
    <p>Meliora volui, vereo praeteriti reus.</p>
    <p>Amynt. Consilia loquere sana, desperes caue.</p>
    <p>Jmmotus ipse est, fata quà volumus mouet,</p>
    <p>Nostróque lentum facimus arbitrio Deum.</p>
    <p>Peccare pergis? saeuit: odisti nefas?</p>
    <p>Simul odit iram. Sapor. Si nouus posito genu</p>
    <p>Condemno fastus mentis antiquae Sapor,</p>
    <p>Putas remittet quicquid erratum luo?</p>
    <p>Amynt. Metanoea nulli fera viuenti accidit:</p>
    <p>Remittet, aude. Sapor. Quâ mihi spondes fide?</p>
    <p>Amynt. Quâ Christi alumnum purus effecit latex.</p>
    <p>Sapor. Deus ô Deorum, magne, terribilis, potens,</p>
    <p>Qui nostra nutu regna terrifico quatis:</p>
    <p>Iniqua fateor ausus, &amp; sceptro ferox,</p>
    <p>Deus inter homines verticem aequaeui polo.</p>
    <p>Superbus, amens, pondus ingratum soli.</p>
    <p>Nunc vetera stirpis probra recolenti meae</p>
    <p>Ignosce Rerum rector, &amp; foetam malis</p>
    <p>Auerte dextram: grauia si posui satis</p>
    <p>Documenta vitae, sum nocens, merui mori:</p>
    <p>Sed tela clemens sustine: nam quod decus</p>
    <p>Pellere labantem? fata semineci hactenus</p>
    <p>≤page=230≥ Properare vermi. Gloriae satis est tuae</p>
    <p>Domitus Sapores, vindicem agnoscit manum;</p>
    <p>Vitae reserua qui tremat, adoret, colat.</p>
  </div>
  <div type="level2" xml:id="scena-decima.-2">
    <head>60. <note>
      <p><hi rendition="simple:italic">In margine</hi> Angelus depositâ
      Saporis formâ, ei se videndum praebet, &amp; eius superbiam seuerè
      castigat.</p>
    </note>SCENA DECIMA.</head>
    <p>ANGELVS PR. PERS. SAPOR. AMYNTAS.</p>
    <p>SAPOR, Sapor. Sapor. Quid video? Quid monstri audio?</p>
    <p>Angel. Huc ora verte. Amynt. Praesidem Regni Angelum</p>
    <p>Agnoscis? illi coelitum aeternus parens</p>
    <p>Te puniendum tradidit. Angel. Reuoca Patres</p>
    <p>Huc Artauasde. Follis aërii tumor.</p>
    <p>Lymphata bulla, turgidum vento lutum,</p>
    <p>Pygmaee cubito maior, &amp; coelo Deum</p>
    <p>Lacessis audax? &amp; gigantaeo polum</p>
    <p>Molire gressu? Sapor. Quisquis es, seu tu Deus,</p>
    <p>Dei aut minister Ales, ignoscas nouus</p>
    <p>Peto Sapores, quicquid admissum est adhuc,</p>
    <p>Vetus expiauit: si tamen verum scelus</p>
    <p>Erat hoc Saporis, omne fortunae fuit</p>
    <p>Nimiùm fauentis crimen: instabilis, fugax,</p>
    <p>Auersa secum rapuit agnatum nefas,</p>
    <p>Mihi me reliquit. Angel. Mente peccasti tuâ</p>
    <p>Animata coeni massa: fortunam increpas,</p>
    <p>Haec te superbum repperit, facere impotens,</p>
    <p>Ni fieri amares. Numini inuisum caput,</p>
    <p>≤page=231≥ Ludibrium orci, stolide Luciferi nepos,</p>
    <p>Votum perenni, ni caues, corpus rogo.</p>
    <p>Sapor. Grauiora prome, semper inuenies reum.</p>
    <p>Angel. Non illa tumido spiritu nuper Deo</p>
    <p>Effuriebas: poena veracem facit,</p>
    <p>Sapor. Quem fecit omni diditum poenae scelus.</p>
    <p>Angel. Nunc nunc superbi, sacra cocyto phalanx</p>
    <p>Adeste, adeste, sceptra seu faciunt graues</p>
    <p>Populis tyrannos; decora seu mentis feros;</p>
    <p>Atauósque ductum mille per Reges genus:</p>
    <p>Aut dite quicquid lydius limo vehit</p>
    <p>Amnis, &amp; eâdem turbidus gazâ Tagus:</p>
    <p>Superbi adeste. luditur vestros Sapor</p>
    <p>Luditur in vsus. Solus ô fastu Sapor</p>
    <p>Turgeret omni! quisquis aut fastu tumet</p>
    <p>Sapor esset! orbis Domine dominorum potens</p>
    <p>Te coleret vnum, sortis &amp; vitreae memor</p>
    <p>Perpetua supplex vata factori daret.</p>
    <p>O coeca recti corda! tartareis quoque</p>
    <p>Pudenda monstris gloriae ô ardens sitis!</p>
    <p>Fabricantur aras, thure placari volunt,</p>
    <p>Populósque ficto numinis complent metu.</p>
    <p>Parum est micantis colere militiam poli:</p>
    <p>Stat in ipsa certos astra molirs cradus,</p>
    <p>Fratrémque Soli fingere. O terra! ô lutum!</p>
    <p>Quò quò superbi ruitis? in vacuas Deo</p>
    <p>Migratis aedes? culmine immenso procul</p>
    <p>Spes est Tonantis fallere vltricem manum?</p>
    <p>Eius Tonantis nube quem nulla grauem</p>
    <p>Nullo minantem fulmine, aeternùm tremet</p>
    <p>≤page=232≥ Confusa Babylon? qui vel attactu leui</p>
    <p>Vndante summa texuit fumo iuga?</p>
  </div>
  <div type="level2" xml:id="scena-vndecima.-1">
    <head>61. <note>
      <p><hi rendition="simple:italic">In margine</hi> Angelus Satrapis
      &amp; Astyagi dolum omnem aperit, eumque à Deo sic admonitum pro
      vero Rege agnosci iubet.</p>
    </note>SCENA VNDECIMA.</head>
    <p>ANGELVS PR. PERS. SAPOR.</p>
    <p>AVDITE Proceres: ille deiectus solo,</p>
    <p>Cui dura mortis iustus indixit rigor:</p>
    <p>Sapor est, &amp; idem verus Arsaciae hactenùs</p>
    <p>Moderator aulae. Sceptra dum exaequat polo,</p>
    <p>Frater Gigantum, sidera, &amp; Lunam, &amp; Mithram</p>
    <p>Humana dedignatus in fratres vocat:</p>
    <p>Dùm vos superbo saeuus imperio premit;</p>
    <p>Regnare Regum vindicem coelo negat</p>
    <p>Qui regna possit vertere, &amp; stabili throno</p>
    <p>Deiicere victum, sensit edoctus malis</p>
    <p>Quae non timenda finxerat vanus stupor.</p>
    <p>Ego vester error, fictus ad viuum Sapor</p>
    <p>Vrbem triumpho nobili inuectus steti:</p>
    <p>Vincla Artauasdi, vincla Ptolemaeo abstuli,</p>
    <p>Jnuisa superis capita damnaui Magos.</p>
    <p>Nec inusitata famulus institui solo</p>
    <p>Simulare membra; coelites quondam Angelos [&lt;Simnlare]</p>
    <p>Peritura piceo Sodoma diluuio tulit:</p>
    <p>Pueríque tutam fecit Azarias viam.</p>
    <p>Sic membra sumpsi iussus, atque hominem indui</p>
    <p>Regémque: nihil est vile quod iussit Deus,</p>
    <p>Deúsque fecit. Quanta, proh rerum sator</p>
    <p>Latebat humili clausa maiestas luto!</p>
    <p>Personam, &amp; artem pono, sat domitus Sapor.</p>
    <p>Restituo sapiens sceptra quae dederat dolus.</p>
    <p>≤page=233≥ Tu iura regni, purpurae augustum decus</p>
    <p>Surena redde, vósque Achaemenio Patres</p>
    <p>Solio Saporem redditum, antiquâ fide,</p>
    <p>Animo recenti colite, sic placitum Deo.</p>
    <p>At tu superbum Numini incurua cabut</p>
    <p>Rediuiue Princeps: disce quam valido minas</p>
    <p>Librarit actas pondere: fuisti modò</p>
    <p>Necis imperatae victima, ignotus tuis,</p>
    <p>Tuam exul ante Regiam, iam non Sapor,</p>
    <p>Iam nil nisi miser: vna tam subitas dies,</p>
    <p>Nec tota turbas ecit, &amp; regno dedit</p>
    <p>Alium Saporem. Leuia iam expertus time,</p>
    <p>Ne te seuerus impetu toto atterat.</p>
    <p>Veto esse fraudi Satrapis quicquid meo</p>
    <p>Fecêre ductu, publico intenti hono.</p>
    <p>Sapor. Iuro Tonantis numen, hunc vnum colam:</p>
    <p>Ignota Satrapas culpa securos facit.</p>
    <p>Angel. Sperate, stabit certa iurato fides.</p>
    <p>Astyage, vitae faciet exemplum pater.</p>
    <p>Custode sed cum libera, &amp; rerum potens</p>
    <p>Regni iuuentas fraena moderari dabit,</p>
    <p>Ne fulgor oculos rapiat, &amp; tumidam impleat</p>
    <p>Fortuna mentem regia, paterni reum</p>
    <p>Ne quis pericli casus ingratum opprimat.</p>
    <p>Secretus etiam stygia mouisti sacra</p>
    <p>Incaute iuuenis; plura ne pecces vide.</p>
    <p>Reuocor in astra: nullus absentem putet,</p>
    <p>Speculabor inde monita quò vergant mea.</p>
  </div>
  <div type="level2" xml:id="page234-81scena-dvodecima.">
    <head>62. ≤page=234≥ <note>
      <p><hi rendition="simple:italic">In margine</hi> Magnâ omnium
      gratulatione primae fortunae restitutus Sapor verum Deum agnoscit,
      eique se submittit.</p>
    </note>SCENA DVODECIMA.</head>
    <p>SAPOR. ASTYAGES. OCHVS. SVRENA. SATRAPAE. AMYNTAS.</p>
    <p>O MAGNE Regis Satrapa aeterni Aliger,</p>
    <p>Cui mitis ira, cuius ADMONITO sedet</p>
    <p>Animus SAPORE, quas tibi gratos parem?</p>
    <p>Tu me furoris inter hostilis globos,</p>
    <p>Et fulminantis igneas Martis faces:</p>
    <p>Aulae perîcla me per, &amp; sortis dolos</p>
    <p>Malè blandientis prouidâ duxti manu,</p>
    <p>Et iam rebelli filium typho malè</p>
    <p>Emancipatum blandus officii admones.</p>
    <p>Multùm est amoris, cui sat est poenae parùm.</p>
    <p>Mihi lingua, &amp; omnis rigeat in chalybem fibra,</p>
    <p>Nisi thura Persis, templa, ni ponat Sapor.</p>
    <p>Astya. O Restitute genitor! Sapor. O amores patris</p>
    <p>Recepte fili! Astya. Verus ô Sapor, ô pater!</p>
    <p>Suren. Decepta Satrapae turba te colimus Sapor:</p>
    <p>Ignosce, regni multa persuasit salus:</p>
    <p>Testor Tonantem non malè intulimus mala.</p>
    <p>Sapor. Tuti este, Proceres, quicquid errastis, meum est.</p>
    <p>Deo ministras inscii aptastis manus.</p>
    <p>Mihi vos probatis: reqna si alienus petat</p>
    <p>Quales futuri, tanta si verus tulit?</p>
    <p>≤page=235≥ Ochus. Vigilo-ne, an oculis errat illusis sopor?</p>
    <p>Nùm tu triumpho nuper augustam domum</p>
    <p>Inuectus ille es? cuius assiduum comes</p>
    <p>Latus ipse texi? quicquia est volui patrem</p>
    <p>Sequi, &amp; Saporem; culpa me Procerum, pater.</p>
    <p>Facit innocentem. Sapor. Dulcibus, fili, labris</p>
    <p>Da labra iungam: Persidis magnum decus,</p>
    <p>Mei lepores cresce, coluisti suo</p>
    <p>Non ore patrem. Suren. Regiae frontis notam</p>
    <p>Redhibere te Senatus, ô Princeps, rogat.</p>
    <p>Sapor. Veterís-ne typhi, Principes, tangam infulas</p>
    <p>Queis me, meósque perdidi? ô pulcher dolus!</p>
    <p>O sub micante turpis ambitio stolâ!</p>
    <p>Amynt. Non est in ostro culpa, submitti potes,</p>
    <p>Etiam imperando: gloriae auctorem iubet</p>
    <p>Agnosse virtus, &amp; bonis vti bene.</p>
    <p>Sapor. Date ergo si fas regredi, si sum Sapor,</p>
    <p>Sacranda coelo decora, &amp; alienas opes.</p>
    <p>Omnes. Rex viue, Regna, viuat aeternùm Sapor.</p>
    <p>Sapor. Nec tu salutis miles assertor meae</p>
    <p>Inhonorus ibis, Medicâ insignis stolâ,</p>
    <p>Torque redimitus aureo, &amp; parili latus</p>
    <p>Accinctus ense, tertium à regni throno</p>
    <p>Solium occupabis. Nemo quae iubeo expedit?</p>
    <p>Amynt. Priuata me, Rex, otia, &amp; viles iuuant.</p>
    <p>≤page=236≥ Tugurî latebrae, solus vbi coeli plagas</p>
    <p>Iam penè ciuis metiar. Testor Deum</p>
    <p>Quem metuis, ô Rex, ensis armauit manum,</p>
    <p>Non ille honorum ludicra, &amp; fluxas opes</p>
    <p>Ambire doctus; patriae hùc egit salus</p>
    <p>Per te ruentis, obuium obieci caput.</p>
    <p>Sed has in oras vincla, sic visum polo,</p>
    <p>Tulêre captum. Sapor. Sic meo visum est bono,</p>
    <p>Dilecte Amynta, perieram ni tu prior</p>
    <p>Bello perisses. Dona quae porto accipe.</p>
    <p>Amynt. Ea parce Satrapis, dedecent Christo sacrum.</p>
    <p>Sapor. Ergó-ne noster purpuram Christus vetat?</p>
    <p>Amynt. Christus sub humili sanctiùs panno latet.</p>
    <p>Sapor. Fulgente in ostro Christus vtiliùs micat.</p>
    <p>Capesse iussa, merita non aequant tua:</p>
    <p>Maiora voluit animus, &amp; toti decus</p>
    <p>Cumulabo genti. Satrapae edico, impero</p>
    <p>Quà quà renatum pontus emittit diem,</p>
    <p>Quà Phoebus atrâ pingit Aethiopas face,</p>
    <p>Colatur vnus messe panchaeâ Deus</p>
    <p>Fabricator orbis, Numen astrorum potens.</p>
    <p>Procul este turpes fronte cornigerâ Mithrae,</p>
    <p>Adytísque viuax ignis, &amp; veteri Magûm</p>
    <p>Citata cantu numina infantum metus.</p>
    <p>Numen Sapori solus ô solus dabis.</p>
    <p>Te famula metuunt astra, te obsequio colunt.</p>
    <p>Elementa iusso pauida: tibi quicquid potest</p>
    <p>≤page=237≥ Non esse, nihil est: Sceptra te Dominum mea,</p>
    <p>Rex magne, dicent: regii fastûs apex</p>
    <p>Tuo reuinctam numine exoluet comam.</p>
    <p>Mox templa surgent aurea, &amp; secto potens</p>
    <p>Elephante stabit Christus. Hîc si quid deest</p>
    <p>Sabaei ad aras thuris, in cultus Sapor</p>
    <p>Tuos liquescet, fumus vndabit polo</p>
    <p>Tumidi Saporis vmbra, relliquiae, vapor.</p>
  </div>
</div>
<div type="level1" xml:id="back">
  <head>Back</head>
  <p></p>
</div>
</body>
</text>
</TEI>
