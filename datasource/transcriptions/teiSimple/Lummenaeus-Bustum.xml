<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>/</p>
  <p>BVSTVM SODOMAE</p>
  <p>ARGVMENTVM.</p>
  <p>OFfensus Deus scelere Sodomitarum,</p>
  <p>destinat ANGELOS ad ABRAHAMVM,</p>
  <p>qui hospitio apud illum excepti &amp; liberaliter</p>
  <p>habiti, SODOMAE excidium denunciant. Inde</p>
  <p>Sodomam diuertentes, &amp; LOTI humani¬</p>
  <p>tate refecti, Sodomitis stuprum &amp; violen¬</p>
  <p>tiam interminantibus, LOTVM cum suis,</p>
  <p>vicinae stragis immunem statuunt, &amp; porrò</p>
  <p>SODOMA cum alijs opidis, loco &amp; nequi¬</p>
  <p>tiâ confinibus, sulfure, &amp; incendio vasta¬</p>
  <p>tur. Genes. 19.</p>
</div>
<div type="level1" xml:id="main">
  <head>Main</head>
  <p>PERSONARVM NOMINA.</p>
  <p>NEMESIS DIVINA. LOTVS.</p>
  <p>ABRAHAMVS. IPHILLA.</p>
  <p>SARA. ANGELI.</p>
  <p><hi rendition="simple:bold">CHORVS.</hi></p>
  <div type="level2" xml:id="actvs-primvs">
    <head>2. ACTVS PRIMVS</head>
    <p>DIVINA NEMESIS.</p>
    <p>QVicumque scelerum monstra vipereo sinu,</p>
    <p>Et nutrit hydros noxiam Inferni luem,</p>
    <p>Criminibus vrget funera, &amp; nunquam boni</p>
    <p>Securus animi, lubrico passu labat.</p>
    <p>≤line=5≥ Seu Phoebus altos lustrat in gyrum polos,</p>
    <p>Seu Luna fratris aemulas promit faces,</p>
    <p>Carpit diurnos, siue nocturnos miser,</p>
    <p>Tractatque Manes, mortis &amp; vitae anxius:</p>
    <p>Nusquam quies post scelera: crudeles minae,</p>
    <p>≤line=10≥ Laruae, tumultus, &amp; catenatus pauor,</p>
    <p>A tergo anhelant; nec sibi fidit satis,</p>
    <p>Tam dirus agitat terror ancipitem fugae,</p>
    <p>Et quâ citatos exuat latebrâ metus.</p>
    <p>Sodoma! rebellis Sodoma: quid primum querar?</p>
    <p>≤line=15≥ Incoesta! abominate! noxae dedita!</p>
    <p>Quo te nemore, quâ valle, quo condes specu,</p>
    <p>Vt tibi minantes fortè defendas rogos?</p>
    <p>Damnata meretrix! si quis aut sontes ferit,</p>
    <p>Aut pertinaces exigit noxas Deus,</p>
    <p>≤line=20≥ Supplicia pendes; dira tum armabit meam</p>
    <p>Fulgêtra dextrâm, &amp; lapsa flagranti impetu</p>
    <p>≤folio=B≥</p>
    <p>≤page=2≥</p>
    <p>Vastabo trepidos vndique à fundo lares.</p>
    <p>Non me cadentûm gemitus &amp; paßim obrutae</p>
    <p>Lamenta turbae, nulla me vota aut preces,</p>
    <p>≤line=25≥ Aut noxiae tunc lacrymae incoepto abstrahent,</p>
    <p>Ibo per omnes, atque pernicie vagâ</p>
    <p>Miscebo strages, funera, &amp; flammam &amp; Stygem.</p>
    <p>Tunc, vt nefandae Veneris in gremio sedens</p>
    <p>Turpis cinaedus hauriet praesens malum,</p>
    <p>≤line=30≥ Laetâ abstinebit tibiâ, &amp; citharae leues,</p>
    <p>Tenore verso, lugubre exodium dabunt:</p>
    <p>Tunc, vt Venerëus heluo repetet schyphos,</p>
    <p>Vino sepultus, sulfur, vt nectar, bibet:</p>
    <p>Tunc, vt recentes mane purpureo rosas,</p>
    <p>≤line=35≥ Et quaeret vmbras, criminis testes sacri</p>
    <p>Audax Iuuentus, fulmine obliquo cadet,</p>
    <p>Et quos morantes spreuit, inueniet Deos.</p>
    <p>Illa, illa, &amp; illa Sodoma, non florens magis,</p>
    <p>Opulenta, delicata, luxuriae scatens;</p>
    <p>≤line=40≥ At sulfure atro sordida &amp; stagnans palus,</p>
    <p>Hauriet hiulco gurgite &amp; merget reos.</p>
    <p>Et te Gomorrha luridum inuoluet malum,</p>
    <p>Teque Adama, teque Seböin flammae induent,</p>
    <p>Vicina Sodomis opida &amp; scelere &amp; loco:</p>
    <p>≤line=45≥ Tunc, vt remotis accubans in vallibus</p>
    <p>Timidi magister pecoris adspiciet procul</p>
    <p>Serpere fauillas, &amp; grauem nebulâ diem,</p>
    <p>Tonantis irae fulmina, horrendas faces,</p>
    <p>≤page=3≥</p>
    <p>Corripiet agilem tramite ambiguo fugam,</p>
    <p>≤line=50≥ Nec flectet oculos: at prece &amp; votis Deum</p>
    <p>Pro se fatigans, Sodomam haud quaeret magis:</p>
    <p>Tunc vt recuruâ Iardis in ripâ sedens</p>
    <p>Piscator, hamo doctus &amp; naßâ breui</p>
    <p>Captare praedam, forte pinnigero gregi</p>
    <p>≤line=55≥ Tendet periclum, non satis gnarus sui,</p>
    <p>Flammam vndique &amp; flammam vndique, vndantes rogos,</p>
    <p>Et fulminantis Angeli gliscens malum</p>
    <p>Spectabit amens, &amp; breuem faciet moram.</p>
    <p>Heu! quod timendos nemo tam nouit Deos,</p>
    <p>≤line=60≥ Quàm, qui probauit! Sodoma luxuriae parens</p>
    <p>Foeta peregrinae! Sodoma, non Sodoma magis!</p>
    <p>Iam te meto, quid obstat? an gemitum dedit,</p>
    <p>Aut imminentes lacrymis flexit Deos?</p>
    <p>Ridet etiam, &amp; bacchatur; hoc dêerat quoque,</p>
    <p>≤line=65≥ Vt prouocaret Numinis lenti impetum.</p>
    <p>Dehisce tellus, tuque Taenareae potens</p>
    <p>Regnator aulae, sulfur &amp; flammas age.</p>
    <p>An fallor? anne sibilo rictu cauùm</p>
    <p>Insonuit? anne signa mugitu dedit?</p>
    <p>≤line=70≥ Agnosco, specto nebulam, &amp; obscuro halitu</p>
    <p>Fumare campos: qualis, vbi radit solum</p>
    <p>Chaelydrus audax, ardet, ac signans viam</p>
    <p>Rubente nebulâ, luridam caudam trahit.</p>
    <p>Agnosco, diras facibus instructae manus</p>
    <p>≤line=75≥ Eumenides adsunt; Sodoma! iam praegnans malum est,</p>
    <p>≤folio=B2≥</p>
    <p>≤page=4≥</p>
    <p>Et quà pudendum flamma purgârit nefas,</p>
    <p>Lethaea viui sulfuris stabunt vada,</p>
    <p>Et olentis Erebi grande fumabit chaos.</p>
    <p><hi rendition="simple:bold">CHORVS.</hi></p>
    <p>Heu! quod nulla voluptas,</p>
    <p>≤line=80≥ Rebus nata secundis,</p>
    <p>Froeno temperat aestum!.</p>
    <p>Felix Sodoma, si non</p>
    <p>Spurco lubrica lecto</p>
    <p>Diuûm cogeret iras!</p>
    <p>≤line=85≥ Tum prima. malo semita ducta est,</p>
    <p>Cùm securi fertilis agri</p>
    <p>Vbere, fluxit copia, cornu,</p>
    <p>Et luxuries ponè secuta est,</p>
    <p>Quot diuersis horrida formis,</p>
    <p>≤line=90≥ Tot foeta malis; tunc exeso</p>
    <p>Mollis arator vomere sedit,</p>
    <p>Et purpurëi veris in vmbrâ</p>
    <p>Longo segnes ordine lusus,</p>
    <p>Longo choreas agmine duxit,</p>
    <p>≤line=95≥ Et quos iuuenis riserat olim,</p>
    <p>Horrida sparsus tempora canis</p>
    <p>Fleuit amores: facilè externum</p>
    <p>Marcida sugunt ocia virus,</p>
    <p>Haustâque semel labe veneni</p>
    <p>≤page=5≥</p>
    <p>≤line=100≥ Animus caeco carpitur igni,</p>
    <p>Et defixo saucius oestro</p>
    <p>Flectere dociles nescit habenas.</p>
    <p>Ocia tollas, periêre vagi</p>
    <p>Semina luxus, &amp; dirus Amor</p>
    <p>≤line=105≥ Truncus geminis concidit alis;</p>
    <p>Ocia tollas, viuet Sodomae</p>
    <p>Nobile regnum.</p>
    <p>Illa, illa Dei distincta manu</p>
    <p>Gratia nemoris, Sodoma Tempe,</p>
    <p>≤line=110≥ Ille, ille nitor puberis agri,</p>
    <p>Qui Paradisi ruscula vincat,</p>
    <p>Quamuis rigüi fontis in vmbrâ</p>
    <p>Frugum saturos nutriat hortos,</p>
    <p>Quamuis vitreae flumina lymphae</p>
    <p>≤line=115≥ Tot diuersis digerat oris,</p>
    <p>Quot mundus habet.</p>
    <p>Dum mihi viridi crispulus vndâ</p>
    <p>Iardes Genitor. temperet aestum,</p>
    <p>Et vicinos impete facto</p>
    <p>≤line=120≥ Diluat agros, non ego Nili</p>
    <p>Ostia quaeram, vel quae tumidus</p>
    <p>Ruperit Indus, vel qui Aßyrijs</p>
    <p>Dominatur aquis, vel qui tygridis</p>
    <p>More, citatas proripit vndas.</p>
    <p>≤line=125≥ Extrà Sodomam nulla voluptas,</p>
    <p>Tantùm vt calidâ temperet irâ,</p>
    <p>≤folio=B3≥</p>
    <p>≤page=6≥</p>
    <p>Qui vaga torquens sidera, terret</p>
    <p>Iracundo fulmine Gentes.</p>
    <p>Et nunc librat mißile telum,</p>
    <p>≤line=130≥ Et Taenareo sulfure coctum</p>
    <p>Mandat liquidas ire per auras,</p>
    <p>Mandat Sodomae vertere muros,</p>
    <p>Mandat Sodomae vellere turres,</p>
    <p>Sodomae foetos vrere campos,</p>
    <p>≤line=135≥ Heu! heu! olidos lambere cineres,</p>
    <p>Atque aeternum condere bustum!</p>
    <p>Hîc, vbi laeto caespite ridet</p>
    <p>Distinctorum gratia florum;</p>
    <p>Hîc, vbi geminae margine ripae</p>
    <p>≤line=140≥ Vernae semper rident violae;</p>
    <p>Hîc, vbi plenos olim calathos</p>
    <p>Legimus, isto margine &amp; isto;</p>
    <p>Hîc, vbi totas sedula noctes</p>
    <p>Attis anhelat;</p>
    <p>≤line=145≥ Hîc vbi viduus Coniugis, altùm</p>
    <p>Deflet querulâ turtur ab vlmo;</p>
    <p>Hîc, vbi patriae gremio silüae,</p>
    <p>Quà propter aquas porrecta iacet,</p>
    <p>Plurima nidos instruit ales,</p>
    <p>≤line=150≥ Et secretos operit foetus!</p>
    <p>Hîc, in riguâ valle, sub illâ</p>
    <p>Rupe, sub istis montibus, eheu!</p>
    <p>Ignea current flumina, &amp; alto</p>
    <p>≤page=7≥</p>
    <p>Sulfure stagnans inamoena palus,</p>
    <p>≤line=155≥ Latè cultos obruet agros.</p>
    <p>Tunc, vt vastam viderit vrbem,</p>
    <p>Si quis rapidos fugerit ignes,</p>
    <p>Campis Sodomam quaeret in istis,</p>
    <p>Et nulla videns signa, sepultam</p>
    <p>≤line=160≥ Dicet, &amp; atram spectans coelo</p>
    <p>Serpere nebulam, Sodomae bustum</p>
    <p>Indice prodet.</p>
  </div>
  <div type="level2" xml:id="actvs-secvndvs">
    <head>4. ACTVS SECVNDVS</head>
    <p>ABRAHAM, ANGELI.</p>
    <p>EX quo reliqui patrios Hurae lares</p>
    <p>Chaldaea latè iugera, Aßyrias opes,</p>
    <p>≤line=165≥ Semper benignus sequitur à tergo Deus,</p>
    <p>Et Chananaeis accolam terris beat.</p>
    <p>Mecum inter alios Lotus imperium tulit,</p>
    <p>Mecum aegra Coniunx legit auspicium Dei,</p>
    <p>Annosa Saré, lassa connubij &amp; fugae,</p>
    <p>≤line=170≥ Cuius senectam miseror &amp; curas graues,</p>
    <p>Tot lustra passae taediosi temporis,</p>
    <p>Tot noctium suspiria, &amp; cassas preces,</p>
    <p>Et heu! pudendam segnis inuidiam tori.</p>
    <p>Et me illud olim conficit thalami probrum,</p>
    <p>≤line=175≥ Fastidiumque; nempe dum nullus meam</p>
    <p>≤page=8≥</p>
    <p>Haeres flagellet aream, sanguis tuus</p>
    <p>Saré, meusque, Gargara haec frustrà meto,</p>
    <p>Frustrà vda quercus melle &amp; ambrosiâ scatet,</p>
    <p>Et rupe durâ balsami sudat latex.</p>
    <p>≤line=180≥ Heu fida Coniunx! heu! quod amplexu meo,</p>
    <p>Heu me! quod vteri vota non stringo tui!</p>
    <p>Nullus paternos ducet in campum greges,</p>
    <p>Blaesâque anhelans fistulâ, chorum reget</p>
    <p>Laetos herilis inter armentarios,</p>
    <p>≤line=185≥ Et coget agmen; Ismäel seruae est puer,</p>
    <p>Et vultu &amp; oculis barbaram Agaram refert.</p>
    <p>Heu! ore toto Matris apparent notae,</p>
    <p>Et non decorae plusculum impudentiae,</p>
    <p>Nihil est Hebraeum, scilicet Abrâmi nihil,</p>
    <p>≤line=190≥ Et tetricâ illâ fronte mentitur Patrem.</p>
    <p>An ille stellas stemmate aequabit suo,</p>
    <p>Oceani arenas, caeruli conchas sali?</p>
    <p>Aut me ista fallit indoles, aut non erit</p>
    <p>Generosus ille, femore nec dignus meo.</p>
    <p>≤line=195≥ Heu stolida semper, vota, cum agnatam mihi</p>
    <p>Iungeret Aramus Virginem, &amp; non mobili</p>
    <p>Connubiorum lege fecisset virum,</p>
    <p>Sperabam amoeni flosculos consortij,</p>
    <p>Vernantis vteri germina, agnomen Patris,</p>
    <p>≤line=200≥ Natosque natorum &amp; nepotes posthumos,</p>
    <p>Examina ampli generis &amp; stabilem domum.</p>
    <p>Coniunx fefellit, nempe cui foetos sinus</p>
    <p>≤page=9≥</p>
    <p>Obstruxit ille, cuius arbitrio fluunt</p>
    <p>Mortalis aeui spatia, &amp; humanae vices,</p>
    <p>≤line=205≥ Qui prole laetâ complet aut viduat torum,</p>
    <p>Et nuptijs signauit hoc olim meis.</p>
    <p>Nec abominamur Genitor, &amp; sequimur tuum</p>
    <p>Numen volentes: nempe sic visum est tibi,</p>
    <p>Et forte tabulis scribis hoc olim tuis,</p>
    <p>≤line=210≥ Quas nulla series temporum mutat loco,</p>
    <p>Et condit aeuiternitas fixo situ.</p>
    <p>Saré! ferendum est; nemo, qui pugnat Deo,</p>
    <p>Palmam meretur: Manibus forsan meis</p>
    <p>Hoc demet olim, taedio Coniunx tuo,</p>
    <p>≤line=215≥ Qui post opaca nubila serenat diem,</p>
    <p>Et fulminantem tergit à nimbo manum.</p>
    <p>Sed lassat oculos interim somnus meos,</p>
    <p>Hîc, vbi profusas dißipat latè comas</p>
    <p>Mambraea quercus, pectoris curas domo.</p>
    <p>≤line=220≥ An ludit oculos somnium? an visus stupet?</p>
    <p>Speculor euntes; currite ô Vernae mei,</p>
    <p>Properate, &amp; illos sistite hîc nobis viros</p>
    <p>Quos ista vertit semita, ambiguos viae.</p>
    <p>Saluete Iuuenes, si placet vobis locus,</p>
    <p>≤line=225≥ Mecum cubate, frondeo accubitu pares,</p>
    <p>Prandere, bibite, media nunc vrit dies,</p>
    <p>Et tempus hoc quiescere, &amp; suadet torus.</p>
    <p>ANGELUS. Quid stamus etiam? mandat hîc requiem Deus.</p>
    <p>≤folio=C≥</p>
    <p>≤page=10≥</p>
    <p><hi rendition="simple:bold">CHORVS.</hi></p>
    <p>Turbatur intrò, Sara laetitiae vacat,</p>
    <p>≤line=230≥ Iuxtà senex accumbit aequali toro,</p>
    <p>Interque laetos hospites libat merum;</p>
    <p>Quorum ille princeps entheo obtutu micat,</p>
    <p>Et maius aliquid homine mortali sonat;</p>
    <p>Sed floret alijs vultus, &amp; florent genae,</p>
    <p>≤line=235≥ Et nescio quid simile Coelicolis gerunt.</p>
    <p>Foelix Abraham, qui pennigeros</p>
    <p>Stringit Iuuenes hospite tecto!</p>
    <p>Nec tantum istâ diuite mensâ,</p>
    <p>Omnia puri vt nectaris irent,</p>
    <p>≤line=240≥ Quantum niueo pectore, lactat</p>
    <p>Olim aeterni saturos epuli,</p>
    <p>Quod Diuino rorat gremio,</p>
    <p>Et tot Genios implet hiantes:</p>
    <p>Quisquis Superis ritè litatis,</p>
    <p>≤line=245≥ Vitae innocuus transigit aeuum,</p>
    <p>Coeli natos colligit hospes,</p>
    <p>Et securo ludit thalamo:</p>
    <p>Non ille auidos sentiet hydros,</p>
    <p>Non mordacis virus echidnae,</p>
    <p>≤line=250≥ Non tot miseros vndique Manes,</p>
    <p>Semperque boni conscius animi</p>
    <p>Mentem patrijs inseret astris.</p>
    <p>≤page=11≥</p>
    <p>Illic vigiles condet ocellos,</p>
    <p>Et terrenis foecibus exstans,</p>
    <p>≤line=255≥ Ignea penitus lumina figet</p>
    <p>Et tu Abrâmi sedula Coniunx,</p>
    <p>Chaldaeorum nobile germen,</p>
    <p>Rides placidos inter Ephebos,</p>
    <p>Et casta genis oscula libas,</p>
    <p>≤line=260≥ Nunquam saturis ebria votis.</p>
    <p>Quod tamen isto Spirat ab igni,</p>
    <p>Non est Veneris murice tinctum.</p>
    <p>Non est Superis grata libido.</p>
    <p>Et vindicibus mergitur vndis,</p>
    <p>≤line=265≥ Quicquid Cyprio sordet oleto.</p>
    <p>Foelix Abraham, foelix Saré,</p>
    <p>Si non sterili damnata toro</p>
    <p>Plangeret orbae fata senectae,</p>
    <p>Et ranciduli taedia lecti.</p>
    <p>≤line=270≥ Saré infoelix! &amp; tu Genitor</p>
    <p>Grandaeue senex, qui Chaldaeis</p>
    <p>Natus in oris, hîc tua condis</p>
    <p>Moenia, nostris accola terris</p>
    <p>Nuper trepidae vindex Sodomae,</p>
    <p>≤line=275≥ Quandò vernas inter ouantes</p>
    <p>Caesum spolijs exuis hostem,</p>
    <p>Lotumque tuum compede soluis,</p>
    <p>Quo nec spirat iustior alter,</p>
    <p>Nec magis aequis carus Superis.</p>
    <p>≤folio=C2≥</p>
    <p>≤page=12≥</p>
    <p>≤line=280≥ Eheu! Sodomae tutela meae,</p>
    <p>Si fors Sodomis parcere vellent</p>
    <p>Aemula prauae Numina Gentis.</p>
  </div>
  <div type="level2" xml:id="actvs-tertivs.">
    <head>6. ACTVS TERTIVS.</head>
    <p>SARA, ABRAHAM.</p>
    <p>ERgóne iterum viuimus Abrâm,</p>
    <p>Et connubij copula nostri</p>
    <p>≤line=285≥ Solido Diûum munere vernat?</p>
    <p>Quis mihi rugas expolit istas,</p>
    <p>Atque exsuccos imbuit artus?</p>
    <p>Fallor? an iterum redeunt calidae</p>
    <p>Vota iuuentae, labemque vteri,</p>
    <p>≤line=290≥ Natura parens florida, terget?</p>
    <p>An quae roseae nunc lucis egens,</p>
    <p>Pendet gelido marcida lecto,</p>
    <p>Pronuba nobis taeda virescet?</p>
    <p>Credite populi, credite Gentes.</p>
    <p>≤line=295≥ Quid te ambiguo turbine versas</p>
    <p>Semper fidei languida Saré?</p>
    <p>O mihi similes semper veniant,</p>
    <p>Si promissum fallere nolunt,</p>
    <p>Qui nos tanto munere donant!</p>
    <p>≤line=300≥ O quandò iterum pascimus istos?</p>
    <p>≤page=13≥</p>
    <p>Quandò amplexus inter amicos,</p>
    <p>Stringimus aulae limine fessos?</p>
    <p>Venient olim, venient, &amp; tu</p>
    <p>Condictum vteri pignus habebis,</p>
    <p>≤line=305≥ Natumque tuo tolles gremio,</p>
    <p>Qui te aeterno tempore clarat,</p>
    <p>Tam conspicui nominis haeres,</p>
    <p>Quàm perpetuae Gentis alumnus,</p>
    <p>Quae stirpe bonâ sidera vincat.</p>
    <p>≤line=310≥ O si ille meis rideat oculis,</p>
    <p>Et materno ludat in ostro!</p>
    <p>O si teneris nunc pressa genis</p>
    <p>Oscula figam! nequeo Superi,</p>
    <p>Nequeo tacitum condere votum,</p>
    <p>≤line=315≥ Et mea rimas gaudia ducunt.</p>
    <p>At nunc etiam ringitur Abrâm,</p>
    <p>Et fronte iterum nubila ducit.</p>
    <p>Quid sit, dubito; certè est aliquid,</p>
    <p>Et nos iterum sauciat Até.</p>
    <p>≤line=320≥ Heu! quod semper tristitia laetis</p>
    <p>Miscet dubiâ callidus vrnâ,</p>
    <p>Cuius nutum pronus adorat,</p>
    <p>Quisquis Superos nouerit aequos,</p>
    <p>Et cûique vicem promere iustos.</p>
    <p>≤line=325≥ Quodcumque doles Abraham, cordis</p>
    <p>Strictura mei est, quodcumque iubes</p>
    <p>Plangere, reperis ecce vacantem.</p>
    <p>≤folio=C3≥</p>
    <p>≤page=14≥</p>
    <p>Quicquid pateris, diuide mecum,</p>
    <p>Vnà melius fortè feremus.</p>
    <p>≤line=330≥ En solicitâ prodijt aulâ,</p>
    <p>Et collectis paßibus haeret,</p>
    <p>Maeret, dubitat, pallet, anhelat,</p>
    <p>Lacrymat, vrget, supplicat, eheu!</p>
    <p>Quaenam est Abrahae fortuna mei,</p>
    <p>≤line=335≥ Aut cui curam digerit istam?</p>
    <p>Salue Marite, cur tibi madent genae?</p>
    <p>Cur ista frons tam nubila &amp; rugas trahit?</p>
    <p>Aut quam reliquit hospes offensam Deus?</p>
    <p>ABRAH. Quid te fatigas mulier? aliunde est labor.</p>
    <p>≤line=340≥ SARA. Sed prome curam, saepè se exonerat dolor</p>
    <p>Fidas in aures: gliscit occultum malum,</p>
    <p>Vt mole preßâ sedit introrsùm nimis.</p>
    <p>ABRAH. Heu Sodoma! SARA. Cur deplangis? an Loto doles?</p>
    <p>ABRAH. Heu Sodoma! SA. Quid turbaris? ABR. Heu Sodoma! SA. Quid
    est?</p>
    <p>≤line=345≥ ABRAH. Sodoma peribit! SAR. Scilicet. ABRAH. Certum
    est nimis.</p>
    <p>SARA. Parcius Abrâme, forsan ignoscet Deus,</p>
    <p>Veniae profusus. ABRAH. Sodoma non stabit magis.</p>
    <p>SARA. Quis nunciauit? ABRAH. Angelus. SAR. Parce ô Deus!</p>
    <p>Sodoma peribit? ABRAH. Sodoma! SAR. Quid Lotus meus?</p>
    <p>≤line=350≥ Heu me! quid ille? seruat insontem Deus?</p>
    <p>ABRAH. Non vapulabit iustus, &amp; recti tenax,</p>
    <p>Interque flammas medius atque inter faces</p>
    <p>Tutum leuabit verticem, impauidus mali.</p>
    <p>SARA. Heu! heu! sed illum liberet saltem Deus,</p>
    <p>≤page=15≥</p>
    <p>≤page=15≥</p>
    <p>≤line=355≥ Interque auaros vendicet nobis rogos</p>
    <p>O si ille viuat! ABRAH. Parce nunc isto metu.</p>
    <p>SARA. Sed timeo, semper pendet infoelix timor.</p>
    <p>ABRAH. Quicumque vitae purus obseruat Deum,</p>
    <p>Seruabit illum promptus in laeuis Deus,</p>
    <p>≤line=340≥ Tutanus ille, cuius auspicio, tuus</p>
    <p>Lotus furentes ignium vincet globos.</p>
    <p>SARA. An ergò fixum est? Sodoma supplicium dabit?</p>
    <p>Ah! Sodoma in ignes? Lotus vt viuat precor.</p>
    <p>Taedae perennes parcite! ô coelum! ò Deus!</p>
    <p>≤line=345≥ Taenareus ille sulfuris viui liquor</p>
    <p>Ah! ne perurat! viuat ô frater meus,</p>
    <p>Bustoque superet! dignus est vitâ frui.</p>
    <p>At, si quid vltrà liceat, atque aurem Deus</p>
    <p>Inclinat istis, Sodoma ne tanto luat.</p>
    <p>≤line=350≥ ABRAH. O misera! sic decreuit aeternùm Deus,</p>
    <p>Et iam rubentem dexteram strinxit quoque,</p>
    <p>Vt perdulles feriat, inuictum est malum;</p>
    <p>Curare Lotum desine, immunis manet.</p>
    <p><hi rendition="simple:bold">CHORVS.</hi></p>
    <p>Nemo tam Diuos habuit secundos,</p>
    <p>≤line=355≥ Semper vt poßit sibi polliceri</p>
    <p>Lenè currentis spatium iuuentae.</p>
    <p>Laeta miscentur tragicis, &amp; vdae,</p>
    <p>Occupant risum, lacrymae, dolorque</p>
    <p>≤page=16≥</p>
    <p>Gaudio fidus comes, imminentes.</p>
    <p>≤line=360≥ Ducit Erynnes.</p>
    <p>Nulla tam pura est animi voluptas,</p>
    <p>Vt nihil fellis tegat, aut laboris.</p>
    <p>Semper in poenas aliquid recurrit,</p>
    <p>Et flagris cinctae posuêre sedem in</p>
    <p>≤line=365≥ Limine Dirae.</p>
    <p>Cùm tibi nutum radio serenat</p>
    <p>Laeta Fortunae facies, amicam</p>
    <p>Stringe, nam cursum rapiet citatum,</p>
    <p>Tetrica &amp; semper facilis ruinae,</p>
    <p>≤line=370≥ Et rotâ nunquam stabili quiescens.</p>
    <p>Donec humanam patiêre sortem,</p>
    <p>Corporis vinctus loculo tenaci,</p>
    <p>Non bibes puri latices Olympi;</p>
    <p>Fonte terreno generosa nullis</p>
    <p>≤line=375≥ Vena distillat, vitiatur haustu,</p>
    <p>Et stupet primis etiam labellis,</p>
    <p>Ne se in humanis animus saginet,</p>
    <p>At Deum gnauo repetat volatu,</p>
    <p>Vnde primaeuos tulit exul ortus.</p>
    <p>≤line=380≥ Hîc nihil pulchrum, quod amare poßis,</p>
    <p>Nîl &amp; intêgrum maculae videtur:</p>
    <p>Talis in scitâ facie notatur</p>
    <p>Naeuus &amp; bellum minuit leporem:</p>
    <p>Sic &amp; in coelo speculum Dianae</p>
    <p>≤line=385≥ Vernus infuscat vapor, &amp; nitentes</p>
    <p>≤page=17≥</p>
    <p>Condit introrsum radios, silenti</p>
    <p>Pallida in vmbrâ.</p>
    <p>O mihi semper liceat tueri</p>
    <p>Igneum coeli iubar! ah! nitentem</p>
    <p>≤line=390≥ Aureo vultu Superûm Parentem,</p>
    <p>Nulla quem labes violauit vnquam,</p>
    <p>Cuius aeternam speciem, cadentes</p>
    <p>Mille ter centum Genij salutant!</p>
    <p>O si ibi purae laticem scatêbrae</p>
    <p>≤line=395≥ Hauriam, &amp; plenos calices, &amp; vdum</p>
    <p>Nectar, &amp; rorem phialae meracum,</p>
    <p>Quam Deus semper cupidis propinat,</p>
    <p>Et tamen semper sitiunt bibentes.</p>
    <p>Quicquid hîc specto, nihil est, &amp; vno</p>
    <p>≤line=400≥ Liquitur puncto; modò laeta duris</p>
    <p>Temperant, laetis modo dura, miscent</p>
    <p>Omnia Diui.</p>
    <p>Sara florescens vtero, Marito</p>
    <p>Gratulans, laetis animata votis,</p>
    <p>≤line=405≥ Repperit curis grauibus sepultum,</p>
    <p>Et pio luctu Sodomis dolentem.</p>
    <p>Tunc vt in nostro gemuit perîclo</p>
    <p>Flebilem vertit Sodomis Camoenam,</p>
    <p>Es suo Loto miseram querelam.</p>
    <p>≤line=410≥ Sodoma! infoelix Sodoma! ô tuorum</p>
    <p>Ciuium quondam generosa Mater!</p>
    <p>Sodoma! heu tanto peritura damno!</p>
    <p>≤folio=D≥</p>
    <p>≤page=18≥</p>
    <p>Iam tuos specto cineres, &amp; illud</p>
    <p>Triste mirâclum Patriae cadentis,</p>
    <p>≤line=415≥ Heu manum nimbo grauidam, tonantis</p>
    <p>Dexterae fulmen. nimiùm coruscum,</p>
    <p>Sulfur &amp; flammas Erebi trisulcas,</p>
    <p>Et graues quicquid Superi minantur!</p>
    <p>Nempe non viues magis, &amp; tuorum</p>
    <p>≤line=420≥ Scena mutata est scelerum, perenni</p>
    <p>Dedita noxae.</p>
    <p>Et Gomorrhaeis venit hora fatis,</p>
    <p>Impio nexu Sodomae iugalis</p>
    <p>Ciuitas, tetro furiata luxu</p>
    <p>≤line=425≥ Ibit in flammas, nec habet medelam</p>
    <p>Vulnus infandae meretricis vllam.</p>
    <p>Sentiet taedas Seböin, &amp; illud</p>
    <p>Adamae sacrum scelus expiabit</p>
    <p>Dura laesorum Nemesis Deorum.</p>
    <p>≤line=430≥ Quisquis adsueuit vitijs &amp; Orco</p>
    <p>Saepè damnauit caput impiatum,</p>
    <p>Sentiet tandem Superos, &amp; inter</p>
    <p>Fulmina, atque inter tonitrus, &amp; illud</p>
    <p>Dexterae robur nimiùm rubentis</p>
    <p>≤line=435≥ Anxiam torquens animam, cadensque</p>
    <p>Induet tetrum chaos, &amp; pudendo</p>
    <p>Exitu fastos memores notabit.</p>
    <p>Ludite ô stulti Iuuenes, &amp; inter</p>
    <p>Lilia &amp; campi violas, cupitos</p>
    <p>≤page=19≥</p>
    <p>≤line=440≥ Stringite amplexus, tonuit seuerum</p>
    <p>Numen, &amp; caecas gradiens per vmbras</p>
    <p>Coget Inferno scelera, &amp; nocentes:</p>
    <p>Quisquis insano studio secutus</p>
    <p>Ocium, segnes lapidauit horas,</p>
    <p>≤line=445≥ Cùm semel iustam subijt bilancem,</p>
    <p>Taenaro vinctus sedet inquieto,</p>
    <p>Heu! vbi longas vigilare noctes</p>
    <p>Cogitur, saxo domitus, vel vrnâ,</p>
    <p>Et nimis lentos satiare Diuos.</p>
    <p>≤line=450≥ Ocio sentina fluit malorum,</p>
    <p>Ocio ludit Venus &amp; Cupido</p>
    <p>Spiculum &amp; nexos medicatur hamos:</p>
    <p>Ocium &amp; blandae saties Voluptae</p>
    <p>Perdidit Vrbem.</p>
  </div>
  <div type="level2" xml:id="actvs-qvartvs.">
    <head>8. ACTVS QVARTVS.</head>
    <p>LOTVS, ANGELI.</p>
    <p>≤line=455≥ INcaesta semper Sodoma! quid primum querar?</p>
    <p>Et quid deinde? mutus est omnis dolor,</p>
    <p>Quicumque magno victus incubuit malo:</p>
    <p>Et sic iuuat tacere; non possum tamen,</p>
    <p>Et feruida indignatio luctum exprimit,</p>
    <p>≤line=460≥ Bilem refundit: saepè lenimen fuit</p>
    <p>≤folio=D2≥</p>
    <p>≤page=20≥</p>
    <p>Vulgare, quicquid pectoris claudit sinus.</p>
    <p>Sentio mephitim, sentio; heu scelus! scelus!</p>
    <p>Quò te pedes nefanda? quò rapit furor?</p>
    <p>Gliscit voluptas, fraena non docilis pati,</p>
    <p>≤line=465≥ Et non lupatos audit, vt sonuit flagro,</p>
    <p>Quicumque nostrum mulcet arbitrium Deus.</p>
    <p>O lenta semper Numina! at quàm suspicor</p>
    <p>Ne forte celeri Sodoma momento cadat,</p>
    <p>Seu mersa Ponto, siue flammarum globis,</p>
    <p>≤line=470≥ Vt fortè iaculum strinxerit vindex Deus,</p>
    <p>Quod ille trifidum vibrat, incoctum ignibus,</p>
    <p>Et sulfure atro, sequitur immanis fragor,</p>
    <p>Nubemque hiulcans, impetu certo ferit:</p>
    <p>Grauis ira Superûm, lenta vindictae quidem,</p>
    <p>≤line=475≥ Et tarda ad ignes, sed moram poenae, graui</p>
    <p>Damno rependit, fulmine &amp; flammis agens,</p>
    <p>Quicquid tonanti dexterae, &amp; pugnat polo.</p>
    <p>Nec tu moueris Sodoma! quid celebras tuum</p>
    <p>Vaesana crimen? caecus est omnis furor,</p>
    <p>≤line=480≥ Quicumque Veneris saeuit in campo, magis</p>
    <p>Quàm taurus actus stridula corno, magis</p>
    <p>Quàm flamma, preßis abdita eluctans focis.</p>
    <p>Furiosa Venus est, illa praesertim, sacros</p>
    <p>Quae iungere, &amp; foedare complexus docet,</p>
    <p>≤line=485≥ Quam nulla satis incendia &amp; flammae doment.</p>
    <p>Vel vda Tethys mergat Oceano satis,</p>
    <p>Flammis tamen perire, vel dignam salo.</p>
    <p>≤page=21≥</p>
    <p>Specto ruentem nubilo condi diem,</p>
    <p>Totumque fusco syrmate induci polum,</p>
    <p>≤line=490≥ Et inter ista, nescio, quid luridum</p>
    <p>Absterret oculos, sulfuris cocti globos</p>
    <p>Specto, &amp; comantes sideris diri faces,</p>
    <p>Et gelidus artus pallor incurrit meos:</p>
    <p>Qualis, vbi Tyrij marmoris conchas legit</p>
    <p>≤line=495≥ Piscator audax, stupuit vndosum cauo</p>
    <p>Trepidare pontum litore hiberno leues</p>
    <p>Gestire fulicas, spectat Halcyones fugam,</p>
    <p>Fixos echinos breuibus aut scopulis notat;</p>
    <p>Quod si reducat lumina, impendent quoque</p>
    <p>≤line=500≥ Coelestia olli monstra, &amp; horrificant magis,</p>
    <p>Caeruleus imber, turbidum Cori gelu,</p>
    <p>Et grauida nubes, candidum eripiens diem.</p>
    <p>Tum verò litus celere remigio legit,</p>
    <p>Spumasque torquens, caerula &amp; pontum fugit.</p>
    <p>≤line=505≥ Talis Gomorrhae pastor in conuallibus</p>
    <p>Corniculam vlmo garrulam, aut mergos timet</p>
    <p>Campo incubantes, aut tepentes naribus</p>
    <p>Auras trahentem buculam, &amp; tonitru cauo</p>
    <p>Perculsus hyemem pallido vitat metu.</p>
    <p>≤line=510≥ Et fugimus etiam Sodoma, quò fugimus tamen?</p>
    <p>Aut quò familiam ducimus? durum est nimis</p>
    <p>Fugere, manere taedium; ô Diuum Pater</p>
    <p>Nutu labantem dirige, auxilio tege,</p>
    <p>Atque eripe istis! taedet ah! Sodomae nimis,</p>
    <p>≤folio=D3≥</p>
    <p>≤page=22≥</p>
    <p>≤line=515≥ Taedet meorum Ciuium, &amp; perij quoque,</p>
    <p>Dum metuo, ne cubile sordescat meum,</p>
    <p>Et fortè labes aliqua commaculet torum,</p>
    <p>Quem nulla, praeter Coniugem nouit Venus.</p>
    <p>Vicina quandò tecta depascit lues,</p>
    <p>≤line=520≥ Res agitur, &amp; periculum incubuit meum.</p>
    <p>An fallor? an me dubia caligo tenet?</p>
    <p>An hebetat oculos vesper illunis meos?</p>
    <p>Quis misit istos ô Deus Sodomae hospites?</p>
    <p>Aetate vernâ floridos, vultu probos,</p>
    <p>≤line=525≥ Facie nitentes? ô Deus! serua tuos.</p>
    <p>Laßi appulistis, si mei rident lares,</p>
    <p>Diuertite intrò, sera deuergit dies,</p>
    <p>Et alta fumant, culmina à villis procul.</p>
    <p>ANGELUS. Scio, hospitalis signat has Genius fores,</p>
    <p>≤line=530≥ Comitemur, ille vultus hoc suadet Viri,</p>
    <p>Et nota probitas, &amp;, quod excellit, Deus.</p>
    <p><hi rendition="simple:bold">CHORVS.</hi></p>
    <p>Audax Terrigenûm genus,</p>
    <p>Seu cùm frugibus imminet,</p>
    <p>Lectae frugibus arboris,</p>
    <p>≤line=535≥ Nostro crimine nobilis;</p>
    <p>Cùm serpens malè perfidus,</p>
    <p>Seruans herbida pascua,</p>
    <p>Euae credidit auribus</p>
    <p>Primae vota superbiae,</p>
    <p>≤page=23≥</p>
    <p>≤line=540≥ Semper ludere callidus,</p>
    <p>Semper laedere promptulus,</p>
    <p>Virus fundere blaesulum,</p>
    <p>Et nos prodere simplices,</p>
    <p>Fidus Lucifero comes.</p>
    <p>≤line=545≥ Nunc aluum quoque lubricat</p>
    <p>Terrae faecibus, &amp; Deo</p>
    <p>Detestabilis vndique,</p>
    <p>Prono pectore rasiles</p>
    <p>Spiras implicuit solo.</p>
    <p>≤line=550≥ Nos verò grauis exulî</p>
    <p>Longa &amp; longa neceßitas</p>
    <p>A tergo sequitur reos,</p>
    <p>Et nos destinat Inferis.</p>
    <p>Nec sic corrigimur tamen,</p>
    <p>≤line=555≥ Semper degeneres, malo</p>
    <p>Procedente licentius,</p>
    <p>Postquam obliuio Numinis</p>
    <p>Ostendit sceleri viam.</p>
    <p>Cain aemulus optimo</p>
    <p>≤line=560≥ Fratri, non tenuit diu</p>
    <p>Conceptam rabiem ferus</p>
    <p>Verè ferreus, &amp; vagus</p>
    <p>Terris omnibus exulat.</p>
    <p>Iam ferro hauserat ilia,</p>
    <p>≤line=565≥ Tacto sanguine luridus,</p>
    <p>Pastus liuida viscera,</p>
    <p>≤page=24≥</p>
    <p>Cùm coelo micat aureo,</p>
    <p>Et miscet tonitru Deus</p>
    <p>Verbis grande sonantibus:</p>
    <p>≤line=570≥ Quò tu corripis hanc fugam,</p>
    <p>Vel quò dirigis improbe?</p>
    <p>Cur frater lateri tuo</p>
    <p>Non haeret placidus comes?</p>
    <p>Dic, quo lanigeros greges</p>
    <p>≤line=575≥ Secreto silüae tegat;</p>
    <p>Dic, quo sidat in arbuto,</p>
    <p>Vel quo monte mihi litet</p>
    <p>Mentis munere candidae,</p>
    <p>Aut castas numeret preces;</p>
    <p>≤line=580≥ Quâ valle, aut scopulo, refer</p>
    <p>Curas fletibus expleat.</p>
    <p>Quid te pallidus occulis?</p>
    <p>Quid circumspicis? ah scelus!</p>
    <p>Vidi, cùm trepido metu</p>
    <p>≤line=585≥ Lassum traxit anhelitum,</p>
    <p>Cùm pressus genibus tuis,</p>
    <p>Campo procubuit miser,</p>
    <p>Alto vulnere saucius,</p>
    <p>Membris morte gelantibus!</p>
    <p>≤line=590≥ Quo nunc supplicio cades?</p>
    <p>Nec plura addere sustinet.</p>
    <p>Ille obmutuit, anxius</p>
    <p>Tanti criminis, &amp; fugae.</p>
    <p>≤page=25≥</p>
    <p>Desperat tamen vndique,</p>
    <p>≤line=595≥ Non dignus veniâ frui.</p>
    <p>Restant omnia posteris,</p>
    <p>Nec tantum quoque sanguinis</p>
    <p>Vno vulnere liquitur,</p>
    <p>Quanto progenies luit</p>
    <p>≤line=600≥ Olim obnoxia funeri.</p>
    <p>Sed non constitit hîc malum,</p>
    <p>Creuit dira licentia,</p>
    <p>Vel non conscia Numinis,</p>
    <p>Vel contemnere pertinax</p>
    <p>≤line=605≥ Torti spicula fulminis,</p>
    <p>Et quicquid tegit ignea</p>
    <p>Moles aethereo sinu.</p>
    <p>Tantùm supplicijs Nöe</p>
    <p>Placat Numinis impetum,</p>
    <p>≤line=610≥ Nec placabilis est tamen,</p>
    <p>Quem circùm feriunt latus,</p>
    <p>Et circùm caput, impiae</p>
    <p>Gentis mille piacula;</p>
    <p>Tum putres Hyadas vocans,</p>
    <p>≤line=615≥ Coeli turbida sidera,</p>
    <p>Mandat soluere turbines,</p>
    <p>Heu! foedas hyemes cauo in</p>
    <p>Terram ducere nubilo;</p>
    <p>His iungit comites Notum, et</p>
    <p>≤line=620≥ Crebrum fluctibus Africum,</p>
    <p>≤folio=E≥</p>
    <p>≤page=26≥</p>
    <p>Et foeto scelerum hispidos</p>
    <p>Mundo destinat alites.</p>
    <p>Illi peruolitant citò</p>
    <p>Pennis vsque madentibus,</p>
    <p>≤line=625≥ Et coelum vndique languidum</p>
    <p>Densis impediunt aquis.</p>
    <p>Tum facto simul impete</p>
    <p>Tempestas sonat horrida,</p>
    <p>Atque inter vaga fulmina</p>
    <p>≤line=630≥ Terris omnibus incubat.</p>
    <p>Tum paßim sata florida,</p>
    <p>Et laetas segetes &amp; ô</p>
    <p>Quicquid purpureo Ceres,</p>
    <p>Aut Tellus gremio fouet,</p>
    <p>≤line=635≥ Inter caerula fluctuum</p>
    <p>Pontum voluere cerneres.</p>
    <p>Tum summâ haesit in arbore</p>
    <p>Glauci squammigerum pecus,</p>
    <p>Tunc inter capreas lupus</p>
    <p>≤line=640≥ Fessam corripuit fugam;</p>
    <p>Tunc luscinia perditum</p>
    <p>Fleuit lugubris Itylum,</p>
    <p>Et Terêo magis horridos</p>
    <p>Vidit gliscere vortices,</p>
    <p>≤line=645≥ Et Prognen gemitu vocans,</p>
    <p>Clausit luctisonum vale.</p>
    <p>Vix nubem grauidam Deus</p>
    <p>≤page=27≥</p>
    <p>Desiccauerat, &amp; suo</p>
    <p>Pontum litore strinxerat,</p>
    <p>≤line=650≥ Vix collegerat impetum,</p>
    <p>Cum nec dira minus patrat</p>
    <p>Humani ceneris lues:</p>
    <p>Nemrotthus scelerum artifex,</p>
    <p>Iusti Numinis aemulus,</p>
    <p>≤line=655≥ Nimborum &amp; pelagi metu</p>
    <p>Molitur stolidam Pharon,</p>
    <p>Et stellis caput inserit.</p>
    <p>At qui sidera vendicat,</p>
    <p>Et coelum imperio suo,</p>
    <p>≤line=660≥ Stricto fulmine, Barbarum</p>
    <p>Ausis arcuit impijs,</p>
    <p>Et ne luderet amplius,</p>
    <p>Confundens operas simul,</p>
    <p>Linguarum chaos intulit.</p>
    <p>≤line=665≥ Pendent vndique &amp; vndique</p>
    <p>Ingentes operum minae,</p>
    <p>Et plangunt humiles solum</p>
    <p>Coeli haud scansilis hospites.</p>
    <p>Sed peius Sodomâ nihil,</p>
    <p>≤line=670≥ Nec vidit magis improbum,</p>
    <p>Qui flammas simul, &amp; simul</p>
    <p>Spißi nubila gurgitis,</p>
    <p>Torquet purpureo sinu,</p>
    <p>Voluit caeruleo sinu;</p>
    <p>≤folio=E2≥</p>
    <p>≤page=28≥</p>
    <p>≤line=675≥ Nec toto Oceano satis,</p>
    <p>Nec purget satis ignibus</p>
    <p>Nostri crimina saeculi.</p>
    <p>Eheu! quis scelerum modus?</p>
    <p>Heu! quàm dira catastrophe</p>
    <p>≤line=680≥ Nostris imminet Vrbibus!</p>
    <p>Heu! quantum Stygis &amp; luis</p>
    <p>In ceruicibus incubat.!</p>
    <p>Venient olim tempora, &amp; omnes</p>
    <p>Vndique terras ignis habebit,</p>
    <p>≤line=685≥ Cùm terrifico stridula cantu</p>
    <p>Buccina clanget, caesimque ciens,</p>
    <p>Nostra à tumulo busta vocabit.</p>
    <p>O cùm miseros agmine denso</p>
    <p>Coget trepidam lictor ad vrnam,</p>
    <p>≤line=690≥ Et Taenareos soluet hiatus!</p>
    <p>Cùm pennigeros inter Ephebos</p>
    <p>Chlamydem roseo murice pictus,</p>
    <p>Iudex variâ nube sedebit,</p>
    <p>Et censuram diuidet aequam.</p>
    <p>≤line=695≥ Tunc in pullo syrmate, nigris</p>
    <p>Tincta fauillis Sodoma, planget</p>
    <p>Nobile crimen, frustrà ingeminans</p>
    <p>Desperatae vota querelae;</p>
    <p>Nec se cupido differet Erebo,</p>
    <p>≤line=700≥ Iustum arbitrium lassa tueri.</p>
    <p>O si fisso monte liceret</p>
    <p>≤page=29≥</p>
    <p>Scindere latebram, quâ se penitus</p>
    <p>Mergere posset!</p>
    <p>Nusquam effugimus, cùm caeruleo</p>
    <p>≤line=705≥ Directa volant fulmina nimbo:</p>
    <p>Quocumque loco Diuina tenet</p>
    <p>Dextera sontes.</p>
    <p>Ah! parce, ô Deus, ô Pater!</p>
    <p>Aut si te Sodomae nihil,</p>
    <p>≤line=710≥ Aut Gentis miseret, tamen</p>
    <p>Lotum subtrahe funeri,</p>
    <p>Quem non commaculat probrum,</p>
    <p>Probrum Gentis inhospitae,</p>
    <p>Dignum fulmine, vel mari.</p>
  </div>
  <div type="level2" xml:id="actvs-qvintvs.">
    <head>10. ACTVS QVINTVS.</head>
    <p>LOTVS, IPHILLA, ANGELI.</p>
    <p>≤line=715≥ FEralis axe pallet Eöo dies,</p>
    <p>Et lassa tepido sidera incumbunt salo,</p>
    <p>Et tu peribis Sodoma! quid rides meos</p>
    <p>Vaesana questus? Sodoma! non ludes magis.</p>
    <p>Quid ringeris furiosa? non stabis super</p>
    <p>≤line=720≥ Ah! quid minaris? tota non ibit dies,</p>
    <p>Et tu cineribus condita, ô bustum! ô dolor!</p>
    <p>Immanis irae sulfur &amp; flammam indues,</p>
    <p>Tot decora Gentis lurido inuoluens situ,</p>
    <p>≤folio=E3≥</p>
    <p>≤page=30≥</p>
    <p>Regumque turres; nempe maturum est malum,</p>
    <p>≤line=725≥ Et sentio atrum fulmen, &amp; mistum putri</p>
    <p>Sulfure bitumen, naribus capto meis.</p>
    <p>Vae Sodoma! quid turbaris? an sonuit Deus?</p>
    <p>An fulminauit? anne mugitum dedit?</p>
    <p>An fallor? an nunc icta fulmineâ manu</p>
    <p>≤line=730≥ Sodoma dehiscit? Sodoma non superat magis?</p>
    <p>Quid loquor? &amp; ibi sum? Fallor? an viuo quoque</p>
    <p>An somnium oculos mersit, aut lethum meos?</p>
    <p>Sed recipe mentem Lote, quid stupes miser?</p>
    <p>Quodcumque statuit Numine aeterno Deus,</p>
    <p>≤line=735≥ Certè ferendum est; Sodoma vindictam luat,</p>
    <p>Sat lenta venit; quid mihi rursum imperas</p>
    <p>Anime? dolorem tegere non possum meum.</p>
    <p>Iterum calentes lacrymas voluunt sinus,</p>
    <p>Et temperare nescio, iterum plangimus</p>
    <p>≤line=740≥ Sodoma, rubentem dexteram strinxit Deus,</p>
    <p>Et tu perîsti; lacrymis saltem meis</p>
    <p>Lenire possem incendia &amp; Manes tuos!</p>
    <p>Non possum, &amp; ipsum lacrymas vincit malum.</p>
    <p>Sodoma, bidental! si quid exstabit tamen,</p>
    <p>≤line=745≥ Vbi illa fati signa scribantur tui,</p>
    <p>Damnata meretrix! non erit Sodomae locus,</p>
    <p>Non erit, &amp; alto sulfure obducet palus</p>
    <p>Vicina latè iugera, hoc tantùm, hoc erit.</p>
    <p>Quò tu malorum conscia? IPHILLA. O Lote! LOT. O Deus!</p>
    <p>≤line=750≥ IPHILLA. O Deus LOT. Iphilla! IPH. Lote! LOT. Nîl
    superat magis,</p>
    <p>≤page=31≥</p>
    <p>Sodoma dehiscet! IPH. Saucias iterum. LOT. Hoc erit.</p>
    <p>IPHILLA. Abominari liceat. LOT. Hoc erit tamen.</p>
    <p>IPHILLA. Ploremus oculi, Sodoma non viuet super!</p>
    <p>Heu Sodoma! florens opibus &amp; florens viris,</p>
    <p>≤line=755≥ Regina magnarum Vrbium! hei violae! hei rosae!</p>
    <p>Et quicquid olim floruit campis tuis</p>
    <p>Formosa regio! LOT. Sodoma nunc lamias alet,</p>
    <p>Et quicquid opicas maeret inter alites.</p>
    <p>Heu! illa culti picta luxuries soli</p>
    <p>≤line=760≥ Lentum bitumen voluet, &amp; si quid rogo</p>
    <p>Erit superstes; vndique horrendum chaos</p>
    <p>Incumbet istis, sulfure &amp; nebulâ tumens.</p>
    <p>ANGELUS. Quid statis etiam languidi? impendet malum.</p>
    <p>Properate, rapite, trahite, nunc ferio. IPH. Deus!</p>
    <p>≤line=765≥ LOT. Parce, ô Deorum quisquis es. ANG. Rapite
    fugam.</p>
    <p>Quid te fatigas Lote? nequicquam facis.</p>
    <p>Laxabo grauidam sulfure &amp; nimbo manum,</p>
    <p>Et stabit ignis Sodoma, si stabit tamen.</p>
    <p>LOT. Quò fugere mandas? ANG. Montis exeso specu</p>
    <p>≤line=770≥ Arce perîclum. LOT. Timeo spelaeo nimis.</p>
    <p>Si fortè nostri placuit hospitij focus,</p>
    <p>Concede Segor. ANG. Accipe, intactam dabo.</p>
    <p>At cùm sonantes flamma deuoluet rogos,</p>
    <p>Oculos tenete, mandat hoc vobis Deus.</p>
    <p>≤line=775≥ Heu! fugite manibus fulmen exilijt meis,</p>
    <p>Et tota diram Sodoma concepit facem.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
</body>
</text>
</TEI>
