<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
<teiHeader>
  <fileDesc>
    <titleStmt>
      <title></title>
    </titleStmt>
    <publicationStmt>
    </publicationStmt>
    <sourceDesc>
      <p>Produced by pandoc.</p>
    </sourceDesc>
  </fileDesc>
</teiHeader>
<text>
<body>
<div type="level1" xml:id="front">
  <head>Front</head>
  <p>CARCER BABYLONIVS.</p>
  <p>TRAGAED. SACRA,</p>
  <p>AVCT.</p>
  <p>IACOBO CORNELIO A</p>
  <p>MARCA, REL. SACERD.</p>
  <p>ad D. Petri in Monte Blan¬</p>
  <p>dinio.</p>
  <p>GANDAVI,</p>
  <p>Ex Officina Gualtéri Manilij, Typogr.</p>
  <p>Iurati, ad signum albae Co¬</p>
  <p>lumbae. 1610.</p>
  <p>SERENIS<hi rendition="simple:superscript">mo</hi>. ARCHIDVCI
  ALBERTO BELGARVM PRINCIPI.</p>
  <p>DIVA MELPOMENE C. D. D.</p>
  <p>DIVE heros, nostri cui sudauere dolores,</p>
  <p>Accipe quae pullo syrmate MARCA vehit,</p>
  <p>Ille tuus vates, &amp; qui tibi debita sacrat</p>
  <p>Omnia, quae genio digerit hausta meo.</p>
  <list type="ordered:arabic">
    <item n="5">
      <p>Dum canit arma virûm, Solymamque á culmine lapsam,</p>
    </item>
  </list>
  <p>Quaeque sub offenso Principe damna tulit,</p>
  <p>Templorum strages, orbi ludibria Regis,</p>
  <p>Cum Reblathae ante oculos exoculatus ijt,</p>
  <p>Defletum ad salices non retractabile fatum,</p>
  <list type="ordered:arabic">
    <item n="10">
      <p>Heu desperatas Isacidum lacrumas!</p>
    </item>
  </list>
  <p>Siqua videbuntur docto minus apta cothurno,</p>
  <p>Si libet, hanc noxam diluet ipse dolor,</p>
  <p>Ignarus dolor &amp; qui tantum plangere possit</p>
  <p>Ad lebusaeae marcida fila lyrae.</p>
  <list type="ordered:arabic">
    <item n="15">
      <p>Tempus erit quando teneros siccabit ocellos,</p>
    </item>
  </list>
  <p>Quis scit an &amp; magno Principe digna canet?</p>
  <p>Interea promptae veniant dum sponte Camaenae</p>
  <p>Hic animus magni pignoris instar erit.</p>
  <p>CORNELIVS A MARCA</p>
  <p>ANAGRAMMA.</p>
  <p>Clarior Musâ cane.</p>
  <p>MElpomene genium, cytharam tibi pulcher Apollo,</p>
  <p>Incipe &amp; ô MVSA CLARIOR vsque CANE.</p>
  <p>GODEFRIDVS LEMMENS</p>
  <p>ABBAS VLIERBEKANVS.</p>
  <p>Musis Doct<hi rendition="simple:superscript">mi</hi> Poëtae
  Cornelij á Marca</p>
  <p>Benedictus Sossagus Mediolanensis ex</p>
  <p>nutu IlI<hi rendition="simple:superscript">mi</hi>, Cardinalis
  Borromaei.</p>
  <p>SI quando Parcas atque Fatorum vices</p>
  <p>Phoebus recenset carmen attonitis bibit</p>
  <p>Auribus &amp; animis lupiter tacitis probat,</p>
  <p>Quin delibutum gaudio ad numeros hians</p>
  <list type="ordered:arabic">
    <item n="5">
      <p>Vulgus Deorum consono applausu exilit;</p>
    </item>
  </list>
  <p>Talis &amp; iambos, Belgicae vates, tuos</p>
  <p>Federicus hausit, dulce Musarum decus,</p>
  <p>Sancti Senatus columen, Insubrum Parens;</p>
  <p>Et nos stupentes lumine immoto hausimus</p>
  <list type="ordered:arabic">
    <item n="10">
      <p>Vt temperatos aure Phoebaeâ sonos</p>
    </item>
  </list>
  <p>Simul ac ab ipso Principe acciti sumus.</p>
  <p>Nunc quoniam ad aras ambo bacchamur pares</p>
  <p>Socijsque fontes petimus Aönios labris</p>
  <p>Coniunge dextrâm dexterae, aeternum &amp; ratum</p>
  <list type="ordered:arabic">
    <item n="15">
      <p>Coniunge foedus, sicque concordi tubâ</p>
    </item>
  </list>
  <p>Meum canamus Principem atque adeo tuum,</p>
  <p>Nihil hoc tuetur maius aut illustrius</p>
  <p>Quacumque Titan aperit aut condit diem.</p>
  <p>CORNELIVS A MARCA</p>
  <p>ANAGRAMMA.</p>
  <p>O RARA LVCE MICANS!</p>
  <p>MERSA foret stygijs soboles lephtaea tenebris,</p>
  <p>Sed rediuiua nitet CARMINE CLARA SVO.</p>
  <p>Mersa foret coeco squallens Iudaea sub antro,</p>
  <p>Sed viget O RARA LVCE redempta! MICANS,</p>
  <list type="ordered:arabic">
    <item n="5">
      <p>Scilicet A MARCA (docto cui Delius ore</p>
    </item>
  </list>
  <p>Viuificum tribuit posse animare melos)</p>
  <p>Aeternam post vincla dedit post funera vitam</p>
  <p>Factus Phoebaeo carmine vtrisque dies;</p>
  <p>Ergo etiam Vati (si quid fert nominis omen)</p>
  <list type="ordered:arabic">
    <item n="10">
      <p>Immortale decus fama corusca dabit.</p>
    </item>
  </list>
  <p>GEORGIVS CHAMBERLAYNVS</p>
  <p>CAN. AD S. B.</p>
  <p>CARCERI BABYLONIO</p>
  <p>Venerabilis Viri &amp; Docti Poëtae
  D<hi rendition="simple:superscript">ni</hi>. IACOBI CORNELII A
  MARCA.</p>
  <p>SIC nunquam metuant res magnae obliuia longi</p>
  <p>Temporis, aut odium populo exitiale Tyranni.</p>
  <p>llicet inuitâ proscindat Pallade Mauors</p>
  <p>Arces suspectu vastas &amp; maenia sternat ≤folio=Aiij≥</p>
  <list type="ordered:arabic">
    <item n="5">
      <p>Neptuno indignante, ferox per tela, per ignes,</p>
    </item>
  </list>
  <p>Caenet Tantalides natos &amp; viscera matris</p>
  <p>Impius eruncet Natus; noua vita (perennem</p>
  <p>Quam dat Musa suis) orbi spectanda reponet</p>
  <p>Abdita terrarum pelagoque immersa profundo.</p>
  <list type="ordered:arabic">
    <item n="10">
      <p>Expugnans Vrbe incensâ Babylonius ipso</p>
    </item>
  </list>
  <p>Dilectos caelo Abramidas, sacra lumina Regis</p>
  <p>Commaculata pio Natorum sanguine vindex</p>
  <p>Exorbat, Ciues patrio procul orbe remotos</p>
  <p>Seruitio premit &amp; vinclis ac carcere seruat</p>
  <list type="ordered:arabic">
    <item n="15">
      <p>Assirio miseros fastu nutuque fatigans,</p>
    </item>
  </list>
  <p>Et Ducis &amp; Populi frustra molitus auitum</p>
  <p>Extinxisse decus, lessaeum stemma silenti</p>
  <p>Obthurante cauo, sed docto lumine Phoebus,</p>
  <p>Pirithoum Stygijs clarum qui fecit ab vmbris,</p>
  <list type="ordered:arabic">
    <item n="20">
      <p>Inuidiae fugat hanc noctem lauruque coruscans</p>
    </item>
  </list>
  <p>Accendit Famam, toto quae didita mundo</p>
  <p>Et saeclo, tantae vulgaret nomina gentis.</p>
  <p>Virtus laesa, malis &amp; pessum pressa resurgit</p>
  <p>Laetior &amp; nigrae maior superemicat vmbrae;</p>
  <list type="ordered:arabic">
    <item n="25">
      <p>Post Hyadas tristes, rigidi post frigora Cauri,</p>
    </item>
  </list>
  <p>Ceu nitet extuberans venturum gemmula Bacchum</p>
  <p>Granaque telluri tacitae commissa rigescunt</p>
  <p>Senta situ &amp; lentâ tabescunt morte, refundant</p>
  <p>Luxuriem vt multam segetum flauentibus aruis:</p>
  <list type="ordered:arabic">
    <item n="30">
      <p>Sic Priamus cineres inter stragesque suorum</p>
    </item>
  </list>
  <p>Demessus caput eductum caligine fati</p>
  <p>Pulchrius attollet medijs ex ignibus Arcis;</p>
  <p>Consona Maeonio dum Vati Musa Maronis</p>
  <p>Arma virumque canet, nec Thebas longa vetustas ≤folio=Aiijv≥</p>
  <list type="ordered:arabic">
    <item n="35">
      <p>Erodet, doctas nec vincet tempus Athenas,</p>
    </item>
  </list>
  <p>Semper Roma suis stabit rediuiua ruinis.</p>
  <p>Sic Solymam Caeli curam, sic sacra Sionis</p>
  <p>Templa, Dei sedem augustam, tot clara triumphis</p>
  <p>Atria, christorum tot celsa palatia Regum</p>
  <list type="ordered:arabic">
    <item n="40">
      <p>Aeterno discent versu ventura Nepotum</p>
    </item>
  </list>
  <p>Saecla, per &amp; tenebras nebulosae noctis &amp; atri</p>
  <p>Liuoris flammas, cernent extincta Parentum</p>
  <p>Ornamenta nouo nunquam peritura decore:</p>
  <p>Tantum Dîa valet Phaebi per carmina virtus;</p>
  <list type="ordered:arabic">
    <item n="45">
      <p>Qualia magniloquo Sophoclaeus Marca cothurno</p>
    </item>
  </list>
  <p>Hîc resonans, tragicis posita olim docta theatris</p>
  <p>Praemia debebat victor retulisse, dolebat</p>
  <p>Dum lephtes votum infoelix per funus Hyanthae,</p>
  <p>Dumque opibus celebrem atque epulis damnabat Auarum.</p>
  <list type="ordered:arabic">
    <item n="50">
      <p>Scilicet hircino Vates hic maior honore,</p>
    </item>
  </list>
  <p>Cui vetus Orchestra inuideat velaria scenae</p>
  <p>Obscurasse suae melioris tegmine cultus.</p>
  <p>Huius non hederae frontem, non laurea Dîum</p>
  <p>Sat valeant cinxisse caput, sed sola perennis</p>
  <list type="ordered:arabic">
    <item n="55">
      <p>Anna aeuo atque orbi &amp; Patriae tibi, Gaïa Ganda,</p>
    </item>
  </list>
  <p>Aeternet decus hoc Marcae indelebile Nomen;</p>
  <p>Quod nec liuor edat, nec Vatibus aemula rodat</p>
  <p>Barbaries, nec Mars laedat, nec Mulciber vrat.</p>
  <p>SIMON KERCKHOVIVS GANDENSIS</p>
  <p>PRESBYTER. L. C. D D.</p>
  <p>IN TRAGAEDIAS SACRAS R<hi rendition="simple:superscript">di</hi>.
  CORNELI A MARCA.</p>
  <p>ISacidûm vindex, proles Mauortia IEPHTES</p>
  <p>Dum vouet, &amp; soluit vota cruenta Deo;</p>
  <p>Indoluit Tragico Marcani Musa cothurno</p>
  <p>Tristius Aeschyleo visa dolore queri.</p>
  <list type="ordered:arabic">
    <item n="5">
      <p>Dum luit, atque EPVLO poenas epulatur in igne;</p>
    </item>
  </list>
  <p>Marcani Euripides totus in ore calet.</p>
  <p>Ille stylo Graius, sic altior iste Latinus,</p>
  <p>Vt pedes Euripides, Marca triumphet eques.</p>
  <p>Iudaeam Imperio BABYLONE premente superbo</p>
  <list type="ordered:arabic">
    <item n="10">
      <p>Dum sua gens exul vincula lenta gemit;</p>
    </item>
  </list>
  <p>Ecce iterum lacrymis orchaestram incendit amaris</p>
  <p>Et Sophoclem grandi Marca tumore sonat.</p>
  <p>Audijt, atque hederas, Hircumque, &amp; Syrma Tragaedo</p>
  <p>Graecia victa nouo cessit, &amp; erubuit.</p>
  <p>EPIGRAMMA.</p>
  <p>Cedite Romanae, Graiorum cedite Scenae,</p>
  <p>Nescio quid maius MARCA Tragaedus hiat.</p>
  <p>MAXAEMILIANVS VRIENTIVS.</p>
</div>
<div type="level1" xml:id="main">
  <head>Main</head>
  <p>NABVCHODONOSOR.</p>
  <p>NABVZARDAN PRINCEPS MILITIAE.</p>
  <p>HIEREMIAS PROPHETA.</p>
  <p>SATELLITIVM.</p>
  <p>SEDECHIAS.</p>
  <p>FILII SEDECHIAE.</p>
  <p><hi rendition="simple:bold">CHORVS CHALDAEORVM.</hi></p>
  <p><hi rendition="simple:bold">CHORVS ISRAELITARVM.</hi></p>
  <p>CARCER BABYLONIVS.</p>
  <p>TRAGAEDIA SACRA.</p>
  <div type="level2" xml:id="actus-primi.-scena-ia.">
    <head>3. Actus primi. Scena Ia.</head>
    <p>NABVCHODONOZOR.</p>
    <p>INFIDA semper Solyma! non vnquam semel</p>
    <p>Periura, perduellis! ingratum caput</p>
    <p>O Sedecia! quò rapit praeceps furor</p>
    <p>Vltrò ruentem? sentio, ignescunt fibrae,</p>
    <p>≤line=5≥ Et iam citato pectore eluctans dolor</p>
    <p>Vrit medullas, nec satis flammam tego.</p>
    <p>Vaeh Sedecia! testor aeternos Deos,</p>
    <p>Et quos Olympus aureo claudit sinu</p>
    <p>Et quos tenêbrae desides vmbrâ tegunt,</p>
    <p>≤line=10≥ Improbe peribis, sanguine extinguam tuo</p>
    <p>Quae me fatigat pectoris flammam mei.</p>
    <p>Cur nondum anhelat Martius litui fragor</p>
    <p>Pauidamque Idumen impigro adsultu quatit</p>
    <p>Armata Babylon? Iam meus passim terat</p>
    <p>≤line=15≥ Damnata miles arua, &amp; infidos lares</p>
    <p>Fundo reuellat; Solyma supplicium dabis,</p>
    <p>Distracta, lacera, dissipata vno omnia</p>
    <p>Condes sepulcro, dira sepeliet cinis</p>
    <p>Vrbis cadauer pallido inuoluens situ; ≤folio=B≥</p>
    <p>≤page=2≥</p>
    <p>≤line=20≥ Fugite, rebelles fugite, dum Aegyptus patet</p>
    <p>Et amica Memphis obuios tendit sinus,</p>
    <p>Sequar abeuntes, &amp; Parethonios agam</p>
    <p>Populator agros, militum, armorum potens,</p>
    <p>Non me sonanti Nilus absterret vado,</p>
    <p>≤line=25≥ Quamuis latratu grande septeno tonet</p>
    <p>Et vorticosum torqueat spumâ caput,</p>
    <p>Ibo, ibo contrâ, quàque se maior vehit</p>
    <p>Scandam per vndas, spolia &amp; Aegypti legam,</p>
    <p>Et porrò vbi olim veteris Isacidae genus,</p>
    <p>≤line=30≥ Dum faeculento sordidè insudat luto,</p>
    <p>Ceruice vinctâ vile tolerauit iugum,</p>
    <p>Cogam recipere perfugas, cogam reos</p>
    <p>Et luere iustam turpis obsequij notam;</p>
    <p>Quò refugis anime? sanguinem &amp; vitam exspuant.</p>
    <p>≤line=35≥ Vilis animus seruire pro lucro putat:</p>
    <p>Indigna capita! quis mihi implebit manus</p>
    <p>Igni trisulco? Iupiter caelo tona</p>
    <p>Dirumque ab aure dexterâ librans malum</p>
    <p>Prosterne sontes, quosque non feriet mucro</p>
    <p>≤line=40≥ Pauore gelidos fulmen arripiat tuum.</p>
    <p>Et quid minamur? segnis est animi minas</p>
    <p>Praeferre tantum: tota debuerat cinis</p>
    <p>lam stare Solyma sanguine imbuta impio,</p>
    <p>De quo cruentas terra concipiat feras,</p>
    <p>≤line=45≥ Iterumque pauidis bella parturiat Deis</p>
    <p>Fratrum cohortes, ventre vipereo nocens.</p>
    <p>Testor Deos &amp; sacra, non vnquam quater</p>
    <p>Cornuta plenam Diua formabit facem</p>
    <p>Et tu peribis Solyma; iuraui Deos.</p>
    <p>≤page=3≥</p>
    <p><hi rendition="simple:bold">CHORVS CHALD.</hi></p>
    <p>≤line=50≥ ECQVIS strepitus? quae turba virûm?</p>
    <p>Vaeh! raucarum mille tubarum</p>
    <p>Furit attonitas clangor ad aures.</p>
    <p>Quò tota simul Chaldaea ruit?</p>
    <p>Vidimus ipsum fulgere in armis</p>
    <p>≤line=55≥ Qui sceptra tenet latèque sitas</p>
    <p>Temperat vrbes, ponè subibant</p>
    <p>Mille cohortes, &amp; turma Ducum</p>
    <p>Vtrumque tuens conferta latus,</p>
    <p>Porrò ille graues spirare minas,</p>
    <p>≤line=60≥ Bis terque feram nutare comam,</p>
    <p>Superos, imos iurare Deos</p>
    <p>Atque instabili feruere vultu.</p>
    <p>Quo tanta mali properat moles?</p>
    <p>Vae tibi Solymé si quando tuos</p>
    <p>≤line=65≥ Infesta petant agmina muros;</p>
    <p>Venient breuibus tempora spatijs</p>
    <p>Et tu celsum deiecta caput,</p>
    <p>Ah virgineos spurcata sinus!</p>
    <p>Lambes propriam mersa ruinam.</p>
    <p>≤line=70≥ Heu heu Solymé, Solymé infoelix!</p>
    <p>Non tu liquidos amplius ignes</p>
    <p>Cernes rutilis flammare tholis</p>
    <p>Cum nota tibi sabbatha current;</p>
    <p>Non thuricremas ibis ad aras</p>
    <p>≤line=75≥ Cum noua Lunae cornua crescent;</p>
    <p>Non tu patrio paschata ritu,</p>
    <p>Epulumque Agni solenne sacrum ≤folio=Bij≥</p>
    <p>≤page=4≥</p>
    <p>Purisque coles Azyma caenis;</p>
    <p>Nec iam vt totum Cynthius annum</p>
    <p>≤line=80≥ Inrequietis lustrârit equis</p>
    <p>Olim steriles inter lucos,</p>
    <p>Aut praefractae cautis in antro</p>
    <p>Inuidiosam lephtida planges</p>
    <p>Deploratis vsque querelis;</p>
    <p>≤line=85≥ Omnia festis denata tuis;</p>
    <p>Non tu grauidae vitis in vmbrâ,</p>
    <p>Non purpurei cespite campi</p>
    <p>Propter vitreas lordanis aquas,</p>
    <p>Aut egelidi murmura ponti</p>
    <p>≤line=90≥ Quà littoream pulsat Iöppen</p>
    <p>Ludes veterem laeta camaenam;</p>
    <p>Non vlla tibi gaudia restant;</p>
    <p>Et nunc sparsas admitte comas,</p>
    <p>Abrumpe sinus, stringe lacertos</p>
    <p>≤line=95≥ Et funeream vincta cupressum</p>
    <p>Puerosque tuos, puerasque tuas</p>
    <p>Sepeli longo praefica luctu,</p>
    <p>Illos pauido raptos gremio</p>
    <p>Hauriet irae vindicis aestrum</p>
    <p>≤line=100≥ Cum sanguinei certa triumphi</p>
    <p>Plaudent litui, tympana plodent,</p>
    <p>Murosque tuos hostis habebit;</p>
    <p>Quid tunc animi, quid mentis erit</p>
    <p>Cum multa ferae mortis imago</p>
    <p>≤line=105≥ Passim ante oculos icta volabit?</p>
    <p>Cum tu laceram rapta per vrbem</p>
    <p>Et vincta manus &amp; passa comas,</p>
    <p>≤page=5≥</p>
    <p>Tabida caelo lumina figens,</p>
    <p>Heu nocturnos tracta per ignes!</p>
    <p>≤line=110≥ Planges gelido cernua vultu</p>
    <p>Veteris Solymae turpe cadauer.</p>
    <p>Solymé Solymé, Solymé infoelix</p>
    <p>Nunquam proprio damnata malo!</p>
    <p>Quicquid fatui ludunt Reges</p>
    <p>≤line=115≥ Luit immerito funere vulgus:</p>
    <p>Foelix animi, qui sollicitos</p>
    <p>Vitat strepitus, turbâque procul</p>
    <p>Auia solus rura frequentat,</p>
    <p>Qui nec Regum crimina nouit,</p>
    <p>≤line=120≥ Nec regalis funera noxae</p>
    <p>Properata Deo vindice sensit,</p>
    <p>Tantumque sibi notus in vmbrâ</p>
    <p>Fontis opaci captat querulae</p>
    <p>Murmura lymphae, foelix iterum,</p>
    <p>≤line=125≥ Quem nulla grauis cura momordit,</p>
    <p>Non ira tumens, non liuor edax</p>
    <p>Irrequietos pascitur artus,</p>
    <p>Non ille truces pauet Encelados</p>
    <p>Quamuis caelo brachia iactent,</p>
    <p>≤line=130≥ Interque feros vescitur insons:</p>
    <p>At tu infoelix Solymé, manes</p>
    <p>Visura tuos, candida nunquam</p>
    <p>Diana quater cornua iunget</p>
    <p>Et tu Solymé, Solymé infoelix</p>
    <p>≤line=135≥ Et tu Solymè sparsa iacebis.</p>
  </div>
  <div type="level2" xml:id="actvs-2.-foliobiij">
    <head>5. ACTVS 2. ≤folio=Biij≥</head>
    <p>≤page=6≥</p>
    <p>Nabuzardan Princeps militiae.</p>
    <p>BENE est, tenentur, nullus effugio est locus,</p>
    <p>Clausêre muros castra &amp; effossos trahent</p>
    <p>Vt se repente totus excutiet furor</p>
    <p>≤line=140≥ Armorum &amp; irae feruidâ instinctus tubâ.</p>
    <p>Iam ter citatam Phaebus expedijt viam</p>
    <p>Iterumque volucer limpidum instaurat iubar</p>
    <p>Vt clausa Solymé militem hic vidit meum</p>
    <p>Et lenta durat, non sat indocilis pati.</p>
    <p>≤line=145≥ Ignaua Babylon! ergóne impunes eant,</p>
    <p>Quos vna toties noxa damnauit reos?</p>
    <p>Non sic amamus scelera, vindictam luent,</p>
    <p>Et ne iacentem rideant vltrà moram,</p>
    <p>Cum Sol recedens aureum merget caput</p>
    <p>≤line=150≥ Pictosque campos furua caligo induet</p>
    <p>Tacitae per alta Cynthiae silentia</p>
    <p>Sternax repente miles attonitos aget,</p>
    <p>Ferroque &amp; igni incaesta miscebit sacris.</p>
    <p>Quid stamus etiam? prurit ad caedem manus,</p>
    <p>≤line=155≥ Nec tempero animis, odit impatiens moram.</p>
    <p>Hàc quà strepenti murmurat Cedron vado</p>
    <p>Paruosque latices cornibus pigris trahit</p>
    <p>Tentare promptum est, hàc dabis Solymé viam,</p>
    <p>Hâc miles ibit, tacitus hîc aditum leget,</p>
    <p>≤line=160≥ Hîc crispula aquilas signa vibrabit manu,</p>
    <p>Et intrementem clanget oppressis tubam:</p>
    <p>Qualis vbi densum retibus sepsit nemus</p>
    <p>Venator audax, &amp; truces captat feras,</p>
    <p>Vt forte pedicis haesit infrendens aper</p>
    <p>≤page=7≥</p>
    <p>≤line=165≥ Totumque pressus induit venabulum,</p>
    <p>Ferale carmen incito cornu strepit:</p>
    <p>Accendit animos lituus &amp; ciet viros,</p>
    <p>Et dum superbos acuit, efflictos domat.</p>
    <p>O quam libet saeuire &amp; excutere impetum</p>
    <p>≤line=170≥ Luctantis animi! Solyma, perfidiae caput</p>
    <p>Solyma, videbis sanguinem &amp; stupra &amp; faces.</p>
    <p><hi rendition="simple:bold">CHORVS CHALD.</hi></p>
    <p>SI vera canit docta vetustas,</p>
    <p>Nec malè vates omnia fingunt,</p>
    <p>Legit Superis axibus ignem</p>
    <p>≤line=175≥ Atque Empyreae secreta domus</p>
    <p>Ardua scandens astra Promethêus;</p>
    <p>Hoc igne stetit fictile corpus,</p>
    <p>Et quos liquidâ tornauit humo</p>
    <p>Vigor informes vestijt artus,</p>
    <p>≤line=180≥ Doluit tactam lupiter aethram</p>
    <p>Et raptorem paena secuta est,</p>
    <p>Sedet in gelidâ rupe ligatus</p>
    <p>Et faecundo pectore gliscens</p>
    <p>Nunquam saturas explet volucres;</p>
    <p>≤line=185≥ Icarus alâ remige vectus</p>
    <p>Secat aërios vagus anfractus</p>
    <p>Et sinuoso nubila cursu,</p>
    <p>Mox ceratos tabidus humeros</p>
    <p>Fingit vitreo nomina ponto;</p>
    <p>≤line=190≥ Vindex sequitur natura reos</p>
    <p>Et violati laesa tuetur</p>
    <p>Faedera mundi;</p>
    <p>≤page=8≥</p>
    <p>Argô lectis instructa viris</p>
    <p>Rupto vetiti iure profundi</p>
    <p>≤line=195≥ Radere tumidas ausa procellas</p>
    <p>Videt ignotos prima Cythaeos</p>
    <p>Nec plena redit, iacet externo</p>
    <p>Litore mersus, pascitque putri</p>
    <p>Corpore phocas imberbis Hylas,</p>
    <p>≤line=200≥ Ploratus Hylas; porrò clades</p>
    <p>Obuia luuenes transît in omnes,</p>
    <p>Princeps taedas inter läson</p>
    <p>Fugit ambusti gaudia thalami,</p>
    <p>Et vipeream damnat lölchon;</p>
    <p>≤line=205≥ Furit Oetaeo nemore Alcides</p>
    <p>Et tabifico languidus igni</p>
    <p>Queritur diram serpere pestem</p>
    <p>Longosque trahit morte dolores;</p>
    <p>Orphêus gelido tractus ab Hebro,</p>
    <p>≤line=210≥ Dum sollicitum carmen anhelat</p>
    <p>Tractatque suae damna Maritae,</p>
    <p>Imbuit alacres sanguine thyrsos</p>
    <p>Et fatalem plangit arenam;</p>
    <p>Sed piget animo longùm memori</p>
    <p>≤line=215≥ Ire per omnes; quos ille tamen</p>
    <p>Luet infoelix vndique manes,</p>
    <p>Qui ferali demens studio</p>
    <p>Fodit gelidae viscera matris,</p>
    <p>Et sollicito rapuit gremio</p>
    <p>≤line=220≥ In multorum vulnera ferrum?</p>
    <p>O quam ille ferus, ferreus ille,</p>
    <p>Et non vno dignus Auerno</p>
    <p>≤page=9≥</p>
    <p>Quem multiplici torqueat Hydro</p>
    <p>Inferna canis, quem Tisiphone</p>
    <p>≤line=225≥ Vectum furijs plectat triplici</p>
    <p>Saeua flagello,</p>
    <p>lacet extremâ locus Hespériâ</p>
    <p>Hîc prima noui ramenta mali</p>
    <p>Nudi Chalybes traxêre cauo,</p>
    <p>≤line=230≥ Porro igniuomis Aetna sub antris</p>
    <p>Scoriam informem, raudamque nimis</p>
    <p>Primùm liqûidos cudit in enses,</p>
    <p>Spicula nexis induit hamis,</p>
    <p>Longosque breui cuspide contos</p>
    <p>≤line=235≥ Fudit clypeos, finxit galeas,</p>
    <p>Et loricam &amp; retia duri</p>
    <p>Omnia martis;</p>
    <p>Hîc prima cauas clanxit ad auras</p>
    <p>Tuba ferali stridula cantu</p>
    <p>≤line=240≥ Et sollicitas pupugit matres,</p>
    <p>Micat á toto Lemnius antró</p>
    <p>Et terrigenas sonuisse putat</p>
    <p>Diuisque nouum surgere bellum,</p>
    <p>Timet Encelados ire reuinctos</p>
    <p>≤line=245≥ Quamvis penitus viderat ictos</p>
    <p>Quamvis Aetna monte sepultos</p>
    <p>Diroque metu pallidus haeret;</p>
    <p>Tu nunc lituos, interque tubas</p>
    <p>Heu incensi murmura belli</p>
    <p>≤line=250≥ Inter dubiae spicula pugnae</p>
    <p>Et clypeatas mille cohortes</p>
    <p>Repetis lentam tabida curam ≤folio=C≥</p>
    <p>≤page=10≥</p>
    <p>O Iessaeae Nympha Sionis,</p>
    <p>Furit attonitam miles ad vrbem</p>
    <p>≤line=255≥ Vastatque tuos impete muros,</p>
    <p>Vndique luctus, vndique curae</p>
    <p>Et solliciti poena timoris</p>
    <p>Vndique Mauors, vndique Erynnes,</p>
    <p>Et purpureos lacerata sinus</p>
    <p>≤line=260≥ Vxor calidi Martis Enyo</p>
    <p>Et tu pauido septa tumultu</p>
    <p>Ploras longam fessa ruinam,</p>
    <p>Spectasque tuos obruta manes:</p>
    <p>Qualis trepido vagus Icario</p>
    <p>≤line=265≥ Secat iratos nauita fluctus</p>
    <p>Et iam rapido gurgite vinctus</p>
    <p>Adsilientes excipit vndas,</p>
    <p>Videt obscuros gliscere nimbos</p>
    <p>Pullamque hyemem surgere caelo,</p>
    <p>≤line=270≥ Videt ingentem feruere pontum</p>
    <p>Et decumanas stare procellas</p>
    <p>Torpensque animo mittit habenas:</p>
    <p>Qualis stabuli capta recessu</p>
    <p>Circumeuntem timet agna lupum,</p>
    <p>≤line=275≥ Ille impulso limine frendens</p>
    <p>Duram pedibus spargit arenam</p>
    <p>Et si qua patet rima dehiscens</p>
    <p>Protinus instat, quaeritque viam,</p>
    <p>Quò se rapiat pecus infoelix?</p>
    <p>≤line=280≥ Inter socias balitat agnas</p>
    <p>Notamque premit subruma Matrem</p>
    <p>Nimium certo docta perîclo:</p>
    <p>≤page=11≥</p>
    <p>Quos tu orba sinus, quos tu aegra Deos</p>
    <p>Casso implores gemitu fatis</p>
    <p>≤line=285≥ Euersa tuis turrita Salem?</p>
    <p>Solymé ô Solymé quantulum ab illâ</p>
    <p>Seruas Solymâ, quae foeta virûm</p>
    <p>Bellique potens vidit profugos</p>
    <p>Cedere populos, curruque vehi</p>
    <p>≤line=290≥ Ad sacra patrij delubra Dei</p>
    <p>Domito Reges hoste superbos</p>
    <p>Veteris Iudae sanguine cretos,</p>
    <p>Cum tibi vinctus seruijt Ammon</p>
    <p>Et submisit colla Möabus,</p>
    <p>≤line=295≥ Cum sua pugnax arma Philistes</p>
    <p>Intrà Syrium maximus orbem:</p>
    <p>Nunquam stabili fortuna loco</p>
    <p>Fixit vitreos insana pedes</p>
    <p>Et quos liquidas vexit ad auras</p>
    <p>≤line=300≥ Iterum obscurâ mergit in vmbrâ</p>
    <p>Monstrum infidum variumque nimis,</p>
    <p>Instat celeri subnixa pilae</p>
    <p>Et talari cingitur alâ</p>
    <p>Vt se faciles libret in auras;</p>
    <p>≤line=305≥ Non tam crebros Euripus agit</p>
    <p>Aequore motus, quamvis rapidum</p>
    <p>Sistat pelagus, retroque vehat</p>
    <p>Et praecipites torqueat vndas;</p>
    <p>Illa illa Salem Syriae columen</p>
    <p>≤line=310≥ Illa antiquis edita muris</p>
    <p>Sceptroque potens iacet aeterno</p>
    <p>Tumulata situ, veteremque trahit</p>
    <p>Obruta fastûm, ≤folio=Cij≥</p>
    <p>≤page=12≥</p>
    <p>Nec si veniat lupiter alto</p>
    <p>≤line=315≥ Rubramque animet fulmine dextram</p>
    <p>Aut Thrëciam forte bipennem</p>
    <p>Versare velit ferat ipse sacram</p>
    <p>Adiutor opem desperatis</p>
    <p>Vndique rebus;</p>
    <p>≤line=320≥ Ergóne iaces nobile regnum?</p>
    <p>Ergo resides ibis in vmbras</p>
    <p>Clarum antiquo fulgore nimis?</p>
    <p>Sic fata volunt, fatis agimur</p>
    <p>Mortale genus: qualis dubias</p>
    <p>≤line=325≥ Cymba per vndas flantibus Austris</p>
    <p>Distracta volat: quicquid Superi</p>
    <p>Statuêre semel solido sculptum</p>
    <p>Adamante riget, rerumque stato</p>
    <p>Ordine currit: fatis agimur</p>
    <p>≤line=330≥ Cedite fatis fessae Abräides</p>
    <p>Et iam summo margine rerum</p>
    <p>Fletibus haustis claudite longos</p>
    <p>Complorato funere manes.</p>
  </div>
  <div type="level2" xml:id="actvs-3.">
    <head>7. ACTVS 3.</head>
    <p>PROPHETA.</p>
    <p>QUO fugimus iterum? scilicet non est nouum</p>
    <p>≤line=335≥ Mutare sedes, fecit hoc Solymé prior</p>
    <p>Et cum Manassen vidit inclusum specu</p>
    <p>Vinctumque loachin imperî exutum notâ</p>
    <p>Trepidare noxae conscium, poenae reum;</p>
    <p>Et iam biennem trahimus obsessi moram</p>
    <p>≤page=13≥</p>
    <p>≤line=340≥ Nec patimur vltrà; scelera nos agitant foras:</p>
    <p>Qualis vbi pigro grauida putrescit situ</p>
    <p>Sentina fundo hauritur, &amp; saniem exspuit:</p>
    <p>Qualis Mephitim terra corruptam vomit</p>
    <p>Spargitque in auras &amp; malam purgat luem:</p>
    <p>≤line=345≥ Nunquam rubenti fulmen intorquet manu,</p>
    <p>Nunquam sonantes increpat nimbos Deus</p>
    <p>Vbi culpa non est, illa nos damnat reos,</p>
    <p>Et fulminantem cogit Astraeam polo.</p>
    <p>Hoc est quod ipse mente praesagâ nimis</p>
    <p>≤line=350≥ Testabar olim Solyma, cum luctu ebrius</p>
    <p>Dias tremente classico tonui minas,</p>
    <p>Et tu cachinno feruidum excipiens Deum</p>
    <p>Ibas ad aras Numini alieno sacras</p>
    <p>Veteresque lucos, fanaque Astartes Deae,</p>
    <p>≤line=355≥ Ibi inter vmbras lurido horrentes metu</p>
    <p>Dulcem sonare fistulam volupe fuit,</p>
    <p>Mulcere blandas pollice eneruo fides</p>
    <p>Agere frequentes agmine insano choros,</p>
    <p>Non te Azymorum mensa, non pascha inclyto</p>
    <p>≤line=360≥ Solenne ritu, non recentis Deliae</p>
    <p>Nouale festum, non sacer ramalium</p>
    <p>Cultus domorum nuda scaenopaegia,</p>
    <p>Neque lubilaei lituus auersam abstulit;</p>
    <p>Et iam subactis imminet ceruicibus!</p>
    <p>≤line=365≥ Crudelis Assur, torpidae impatiens morae,</p>
    <p>Et quò morantur marcidi? ô lenti nimis!</p>
    <p>Properate flammas, tela proijcite, citò</p>
    <p>Scandite, praeiuit laesus ad caedem Deus,</p>
    <p>Et nocte densâ nubilum cinctus caput ≤folio=Ciij≥</p>
    <p>≤page=14≥</p>
    <p>≤line=370≥ In fata Solymae ferream arrexit manum.</p>
    <p>Ergóne in ignes ibit, &amp; fumum &amp; putrem</p>
    <p>Nebulam superba Gentium &amp; Regum parens?</p>
    <p>O magne rerum Genitor, ô mundi arbiter!</p>
    <p>Ille ille populus Principe Abrâmo satus</p>
    <p>≤line=375≥ Qui densa caeli sidera &amp; guttas maris</p>
    <p>Arabumque arenas vinceret numero amplior</p>
    <p>Ibit per enses strage condensâ ruet?</p>
    <p>O parce Genitor, aure quid surdâ abnuis,</p>
    <p>Durumque nostris pectus obstinas malis?</p>
    <p>≤line=380≥ Hoc ergo fuerat ire deserto vagos</p>
    <p>Reperire terram lacte manantem &amp; fauis</p>
    <p>Captasse Pharios vt probrum Assyrijs eant</p>
    <p>Opstipa vincti colla seruili iugo?</p>
    <p>Heu quam timendum est degere inuisum Deo</p>
    <p>≤line=385≥ Tentare foetam numinis diri manum!</p>
    <p>Sensit rebellis, sentiet porrò magis</p>
    <p>Euersa Solymé quid sit offensa &amp; Deus</p>
    <p>Cum lapsa ab alto tota fumabit cinis</p>
    <p>Et tot suorum Ciuium accendet rogos,</p>
    <p>≤line=390≥ Cum mersa fundo sanguinem largum bibet</p>
    <p>Et tot suarum Virginum stupra obruet,</p>
    <p>Heu tot suarum Virginum! ô faciles meae</p>
    <p>Nymphae Sionis soluite admissam comam</p>
    <p>Vtrosque in humeros sparsa caesaries eat,</p>
    <p>≤line=395≥ Nudate pectus, rumpite intactos sinus,</p>
    <p>Vlulate, talis habitus oppressas decet.</p>
    <p>O si profundâ rupe me statuat Deus,</p>
    <p>Aut sibili antro nemoris á turba procul</p>
    <p>Et flebo Solymae fata dementer meae:</p>
    <p>≤page=15≥</p>
    <p>≤line=400≥ Silentio alitur &amp; viget solus dolor</p>
    <p>Cum nemo testis, nemo subrepit comes,</p>
    <p>Et post querelam mutus, elinguis iacet:</p>
    <p>Plorate Solymi, si mihi verax Deus</p>
    <p>Tonuit ad aurem, magna pernicies adest,</p>
    <p>≤line=405≥ Conferta strages, ô Deus! vindex Deus!</p>
    <p>O sancte I’Houa! summa iam venit dies</p>
    <p>Et hora praegnans, quam tamen vidi prior,</p>
    <p>Quam nunciaui; quid mihi rursum Deus</p>
    <p>Inspirat animos? Solyma collapsa est mea</p>
    <p>≤line=410≥ Et clade factâ lugubre excidium trahit.</p>
    <p><hi rendition="simple:bold">CHORVS ISRAELIT.</hi></p>
    <p>VERVM est, an miseris imposuit timor</p>
    <p>Chaldeos alacres feruere, &amp; impetu</p>
    <p>Facto praecipites ducere machinas?</p>
    <p>Quo nos cumque loco mergimus obruit</p>
    <p>≤line=415≥ Clades aut rigidus Marspiter occupat.</p>
    <p>Ex quo Sidonio more veneficam</p>
    <p>Astarten colimus, quaeque comantibus</p>
    <p>Ante aras stitimus monstra sub arbutis</p>
    <p>Foeda, abstrusa nimis, turbaque mobilis</p>
    <p>≤line=420≥ Tot spectris vetito thure litauimus</p>
    <p>Externam sequitur poena libidinem</p>
    <p>Atque illos Solymae gaudia luculos</p>
    <p>Inter quos alacri ludere tympano</p>
    <p>Longum vrbi &amp; populo delicium fuit</p>
    <p>≤line=425≥ Inuiti merito sanguine spargimus;</p>
    <p>Nam quaenam est leuitas barbara noxios</p>
    <p>Implorare Deos? ô Superi! ô Deus!</p>
    <p>≤page=16≥</p>
    <p>Et tu sancta fides! cum patrio sedet</p>
    <p>In templo vetitas post adyti fores</p>
    <p>≤line=430≥ Monstrum immane, putris truncus, &amp; vndíque</p>
    <p>Informis species aut Cypridos Deae</p>
    <p>Aut quae Phaenicijs venit ab opidis</p>
    <p>Astartes Tyriae, siue Bëelzebub,</p>
    <p>Qui tabo &amp; sanie turpiter obsitus</p>
    <p>≤line=435≥ Nunquam non calido sanguine pascitur;</p>
    <p>Non sic praecipiti nutat ab africo</p>
    <p>Cum sparsim grauidis emicat vtribus</p>
    <p>Et sacri memoris peruolitat cedros</p>
    <p>Vernantis Libani sylua volubilis:</p>
    <p>≤line=440≥ Non sic Iönio fluctuat aequore</p>
    <p>Luctans indomitis cymba periculis,</p>
    <p>Vt nunquam stabili consilio labat</p>
    <p>Mens auersa Deo, perfidiae adpetens</p>
    <p>Dudum imbuta malo traduce, cum sibi</p>
    <p>≤line=445≥ Princeps ille Pater stemmatis improbi</p>
    <p>Indulsit studio captus inutili</p>
    <p>Et blandis nimium frugibus incubans</p>
    <p>Damnauit vetitâ saecla cupidine,</p>
    <p>Diuinoque animum semine consitum</p>
    <p>≤line=450≥ Non purum maculae traxit ad Inferos</p>
    <p>Incauti sceleris dira rebellio.</p>
    <p>Hinc cura &amp; lacrumae, sontis &amp; exilî</p>
    <p>Commune exitium, findere sarculo</p>
    <p>Telluris gremium, vertere iugera</p>
    <p>≤line=455≥ Infoecunda nimis, flere puerperas</p>
    <p>Et niti laceris partubus impotes;</p>
    <p>Tum porrò improbitas &amp; furor impius</p>
    <p>≤page=17≥</p>
    <p>Audax nequitiae spargere semina</p>
    <p>Insanâ rabie cornua sustulit,</p>
    <p>≤line=460≥ Dum sub nube cauâ conglomerans Deus</p>
    <p>Infestas hyemes omnia turgidis</p>
    <p>Altùm impleuit aquis, dum pelago putres</p>
    <p>Circumsepsit agros, opidaque &amp; viros</p>
    <p>Absorpsit rapidi vortice gurgitis,</p>
    <p>≤line=465≥ Tantum cum pueris impauidus Nöe</p>
    <p>Euasit trepidi fata periculi</p>
    <p>Securusque mali thure pio litat,</p>
    <p>Non diu illa tamen simplicitas stetit</p>
    <p>Decreuitque timor Numinis, &amp; subît</p>
    <p>≤line=470≥ Longè deterior progenies Auis;</p>
    <p>Nemrotthus medio tramite deuius</p>
    <p>Obliquam tenuit sacrilegus viam</p>
    <p>Et diuis posuit thura nocentibus,</p>
    <p>Queîs nec lingua crepat, nec fatuam ad precem</p>
    <p>≤line=475≥ Aures in solido marmore tinniunt.</p>
    <p>Quot tunc monstra Deûm vana licentia</p>
    <p>Exemplo stolidi Principis extulit!</p>
    <p>Sensu quisque suo numina condidit</p>
    <p>Velamen vitijs &amp; tegimen malis.</p>
    <p>≤line=480≥ Ille ille empyrei Conditor aetheris,</p>
    <p>Qui caelum vario sidere flammeum</p>
    <p>Latè praecipitem gyrat in orbitam,</p>
    <p>Qui terram stabili pondere fulciens</p>
    <p>Neptunum rigidis cautibus adligat</p>
    <p>≤line=485≥ Templis atque adytis exulat omnibus,</p>
    <p>Donec sub teneri fronde nemusculi</p>
    <p>Propter Sidoniae maenia Sichimae</p>
    <p>Exstructo rigui cespite graminis ≤folio=D≥</p>
    <p>≤page=18≥</p>
    <p>Abram pacificas immolat hostias</p>
    <p>≤line=490≥ Mandauitque suis ritè nepotibus</p>
    <p>Integrare statam se duce victimam.</p>
    <p>Heu quam incerto voluitur aestu</p>
    <p>Mortale genus! licet á faeto</p>
    <p>Numine creuit, dioque bibit</p>
    <p>≤line=495≥ Olim cerebro stemma ingenuum,</p>
    <p>Quâ parte tamen deforme lutum</p>
    <p>Et terrenos induit artus</p>
    <p>Nescit solidâ virtute frui,</p>
    <p>Motaque stabili mens aegra loco</p>
    <p>≤line=500≥ Semper vitio traduce nutat;</p>
    <p>Vix in Pharios ire colonus</p>
    <p>Caeperat agros gnauus Iöseph</p>
    <p>Et post illum duri lsacidae,</p>
    <p>Quos longa fames egerat illuc</p>
    <p>≤line=505≥ Pellexque boni gratia Fratris,</p>
    <p>Mox ignotis inhiare sacris,</p>
    <p>Mox ad vetitos feruere Deos</p>
    <p>Et barbarico degere ritu;</p>
    <p>Porrò profugos quando populos</p>
    <p>≤line=510≥ Moses medijs duxit arenis,</p>
    <p>Cum sublimis vertice Sinae</p>
    <p>Inter lituos interque tubas</p>
    <p>Et grandisoni classica tonitrus</p>
    <p>Praecepta tulit, tabulasque nouae</p>
    <p>≤line=515≥ Munia legis, documenta nouae</p>
    <p>Optima vitae; loquar, an sileam?</p>
    <p>Illi vitulam fusilis auri</p>
    <p>Longis alacres tollere contis,</p>
    <p>≤page=19≥</p>
    <p>Et iam patrio plaudere cantu,</p>
    <p>≤line=520≥ Heu indignos glomerare choros,</p>
    <p>Cum praerupto lapsus scopulo</p>
    <p>Frontemque micans luce coruscâ</p>
    <p>Vidit stolidam ludere Gentem,</p>
    <p>Vidit, stupuit, tabulasque ruit</p>
    <p>≤line=525≥ Findens medias quamvis Dio</p>
    <p>Indice sculptas, animique dolens</p>
    <p>Strauit penitus vile tropaeum.</p>
    <p>Ergóne potuit Gens illa Deo</p>
    <p>Praeduce longos vecta per hostes,</p>
    <p>≤line=530≥ Quam flamma vagam limpida magno</p>
    <p>Lumine duxit, calidasque Arabum</p>
    <p>Inter arenas, cum Sol medios</p>
    <p>Stringeret aestus, refrigerij</p>
    <p>Roscida nubes, cui de caelo</p>
    <p>≤line=535≥ Manna cucurrit, candensque nimis</p>
    <p>Texit riguos vndique campos;</p>
    <p>Taceo volucres, quas faetus agens</p>
    <p>Africus alto, blandam elicuit</p>
    <p>Nube saginam, taceo viuos</p>
    <p>≤line=540≥ Saxi latices, quos scissa dedit</p>
    <p>Petra, rigentem suda cauernam;</p>
    <p>Ille ad statuas, ille ad lapides</p>
    <p>Populus largi numinis vndans?</p>
    <p>Sed fuit illud vulgare scelus,</p>
    <p>≤line=545≥ Non nisi fragilis noxa popelli</p>
    <p>Et momentum flebilis horae;</p>
    <p>Qui sceptra tenent maiora queunt,</p>
    <p>Maiora patrant, quos vt rectae</p>
    <p>Rationis egens praua voluntas ≤folio=Dij≥</p>
    <p>≤page=20≥</p>
    <p>≤line=550≥ Caeco impulerit turbine raptos,</p>
    <p>Quicquid placuit licuisse volunt</p>
    <p>Legemque putant si quid cupido</p>
    <p>Plauserit animo;</p>
    <p>Primus Salomon Dauide cretus,</p>
    <p>≤line=555≥ Ille imbutus pneumate viuo</p>
    <p>Et multisciam Numine mentem,</p>
    <p>Captus Phariae pellicis astu,</p>
    <p>Nec iam sacris ignibus ardens</p>
    <p>Delubra locat, primosque struit</p>
    <p>≤line=560≥ Ordine lucos, heu peregrinis</p>
    <p>Omnia diuis! sequitur longo</p>
    <p>Stemmate Regum dira libido</p>
    <p>Gaudere choris, ire ad vitulos,</p>
    <p>Quos Hieroboam scelerum inuentor</p>
    <p>≤line=565≥ Monte locauit;</p>
    <p>Pauci, pauci, quos sibi legit</p>
    <p>Rector Olympi, vetuêre nefas,</p>
    <p>Quos nimis ardens vexit ad aethrae</p>
    <p>Sidera virtus; taceo reliquos,</p>
    <p>≤line=570≥ Vnum memoro, pius Ezechias</p>
    <p>Dissipat alto culmine lucos</p>
    <p>Arasque trahens &amp; monstra Deûm</p>
    <p>Truncos pedibus calcat inertes;</p>
    <p>Ille Assyrios porrò Dominos</p>
    <p>≤line=575≥ Vidit trepidis cedere campis</p>
    <p>Pugnante Deo, pauidamque vrbem</p>
    <p>Regum spolijs ditat opimis.</p>
    <p>O qui sidereos Rector agis polos</p>
    <p>lessaeam Solymen, faetaque numinis</p>
    <p>≤line=580≥ Dudum templa tui mitior adspice,</p>
    <p>≤page=21≥</p>
    <p>O cuî ales Seraphin militat &amp; choris</p>
    <p>Princeps aligeros instruit Ordines!</p>
    <p>Ille ille Assyrijs terror &amp; vltio,</p>
    <p>Cum dispersa metu ventilat agmina</p>
    <p>≤line=585≥ Turbatamque aciem victor inambulans</p>
    <p>Longè suppeditat strata cadauera:</p>
    <p>Talis flauicomam dum Cererem secat</p>
    <p>Stat supra segetes messor &amp; attrahens</p>
    <p>Falcem strage vagâ per cumulos furit,</p>
    <p>≤line=590≥ Tunc conferta videns funera palluit</p>
    <p>Et latam expedijt Sennacherib fugam.</p>
    <p>Audio? certum est, audio, reboant</p>
    <p>Vndique rauco tympana pulsu</p>
    <p>Et feralis buccina captam</p>
    <p>≤line=595≥ Nunciat vrbem; fugite Isacidae,</p>
    <p>Omnis Solymae lecta luuentus,</p>
    <p>Properate fugam, glomerate fugam,</p>
    <p>Nos imbellis turba virili</p>
    <p>Dedita noxae dabimus iugulos</p>
    <p>≤line=600≥ Et sanguineo pectora Marti;</p>
    <p>Si quid rabies iusserit vltrà,</p>
    <p>Quod virgineas sauciet aures,</p>
    <p>Hîc intumulet barbarus hostis</p>
    <p>Tacitisque bibat terra cauernis.</p>
  </div>
  <div type="level2" xml:id="actvs-4.">
    <head>9. ACTVS 4.</head>
    <p>NABVCHODONOZOR Rex.</p>
    <p>ET ASPHENES PRINCEPS EVNVCH.</p>
    <p>≤line=605≥ DVBITAMUS etiam? scilicet sceptro excidit</p>
    <p>Rex perduellis, scilicet vinctus sedet,</p>
    <p>Qui vinculum sociale qui sanctam fidem ≤folio=Diij≥</p>
    <p>≤page=22≥</p>
    <p>Vltrò recîdit; anime quid fieri iubes?</p>
    <p>Quos ille manes improbus? statue modum,</p>
    <p>≤line=610≥ At sine modo; matura quae lento venit</p>
    <p>Vindicta passu penitus efflictos trahit</p>
    <p>Et sera quamvis pondere ingenti cadit:</p>
    <p>Vt ille vernae grandinis torrens cauo</p>
    <p>Suspensus imber nubilo glomerat minas,</p>
    <p>≤line=615≥ Mox follicantes vndique excipiens notos,</p>
    <p>Nubemque hiulcans fulgura &amp; nebulam vomit:</p>
    <p>Aut qualis alto murmurans fundo grauis</p>
    <p>Pelagi procella spumidum albescit caput</p>
    <p>Breuibusque ab aestuarijs pontum ciens</p>
    <p>≤line=620≥ Vix decima tandem naufrago fluctu venit.</p>
    <p>Ten, habeo Sedechia, &amp; haec Reblata videt</p>
    <p>Infame monstrum? ASPHENES: Maxime ô Regum Parens</p>
    <p>Quid te in tumultum concitas? NABVCH: ille improbus.</p>
    <p>Asphen. Quid te fatigas? NAB: Ille qui sacra &amp; Deos</p>
    <p>≤line=625≥ Foedifragus. ASPH: Ille qui suâ clade obrutus</p>
    <p>Vidit suorum funera &amp; vidit suos</p>
    <p>Ardere cum penatibus versis lares.</p>
    <p>Nabuch. At sibi superstes. ASPH: Nempe qui calido sedet</p>
    <p>In cinere. NAB: Quin &amp; sanguine? &amp; vastae cadat</p>
    <p>≤line=630≥ Pars magna stragis? ASPH: Nempe cui totum id suum
    est</p>
    <p>Quicquid suorum in vrbe subuersâ iacet.</p>
    <p>Nabuch. Vt ergo viuus sceptra contemnat mea?</p>
    <p>Asphen. Est Regis alti spiritum Regi dare.</p>
    <p>Nabuch. Est Regis alti perduelles perdere.</p>
    <p>≤line=635≥ Asphen. Incensa Solymè est. NAB: Solyma non tales
    facit,</p>
    <p>Sed ille tumidae peruicax mentis furor,</p>
    <p>Qui dum qua fert occasio, turbam ciet.</p>
    <p>Asphen. Hos vinctus animos? sceptro &amp; exutus throno?</p>
    <p>≤page=23≥</p>
    <p>Nabuch. Sed adhuc superbus, dummodò excutiat semel</p>
    <p>≤line=640≥ Istas catenas. ASPH: Carcer excipiat reum.</p>
    <p>Nabuch. Sed hunc reuellet, addet ingenium dolor.</p>
    <p>Asphen. Babylone mediâ? NAB: Rex &amp; afflictus potest;</p>
    <p>Quae fastuoso turgida imperio grauat,</p>
    <p>Si quando cecidit, pressa nobilitas placet:</p>
    <p>≤line=645≥ Quid si ad tiaram, ad sceptra si extorrem leuent?</p>
    <p>Non vna Babylon Regibus binis vacat.</p>
    <p>Asphen. Barbarum &amp; Apellam Assyrius? NAB: Et stolidum
    quoque</p>
    <p>Vt sic libido fuerit. ASPH: Alienum? Improbum?</p>
    <p>Nabuch. Dum palpet, etiam libera improbitas regat.</p>
    <p>≤line=650≥ Asphen. Quid igitur? NAB: Animi pendeo. ASPH: Mortem
    oppetat.</p>
    <p>Nabuch. Etiam parum est. ASPH: Quid vltrà? NAB: Et hîc animus
    stupet,</p>
    <p>Exempla quondam posteris debet suis.</p>
    <p>Asphen. Ceruice caesâ sanguinem largum vomat.</p>
    <p>Nabuch. Ceruice vt vnâ facinus immensum luat?</p>
    <p>≤line=655≥ Asphen. Quod si leaenam pascat? NAB: Hoc nimium est
    leue.</p>
    <p>Asphen. Quod si per ignes abeat? NAB: Hoc nimium est breue.</p>
    <p>Asphen. Lentâ fame tabescat. NABVCH: Et parum hoc nimis.</p>
    <p>Asphen. Hé Sedecia! quod tibi impendet malum?</p>
    <p>Nabuch. Quod nemo vidit, nemo spectabit magis,</p>
    <p>≤line=660≥ Ante ora Patris Liberos caesos traham,</p>
    <p>Tantum hoc videbit, anime nîl grauius iubes?</p>
    <p>Hoc esto; Vtrumque pupulae fossum gemat</p>
    <p>Perîsse lumen noctis aeternae reus.</p>
    <p>Asphen. Hei orbitas! hei caecitas! tanta haec mali</p>
    <p>≤line=665≥ Farrago ab vno crimine? hae Regum vices?</p>
    <p>Quam varia luteos fulciat vitro pedes</p>
    <p>Fortuna, quam non teneat ancipitem gradum</p>
    <p>Exemplo ab vno didici, &amp; attonitus iacet</p>
    <p>Animus, dolorem fixit alienus dolor.</p>
    <p>≤page=24≥</p>
    <p><hi rendition="simple:bold">CHORVS ISRAELIT.</hi></p>
    <p>≤line=670≥ VASTATA Solymé est, vndique in flammis stetit</p>
    <p>Antiqua Bethel, illa quam dono tulit</p>
    <p>Foecundus Abram Gentis extorris suae,</p>
    <p>Cum laeta circum Sodoma vernantes agros</p>
    <p>Lothus recepit, nempe &amp; arbitrij mali</p>
    <p>≤line=675≥ Incautus, illiusque quam Dominus pluit</p>
    <p>Irae rubentis, Dominus á Domino furens,</p>
    <p>Illa illa vbi olim membra composuit senex</p>
    <p>Patriarcha &amp; aegrum frigido saxo caput,</p>
    <p>Tunc vidit aurêos hiscere immensùm polos</p>
    <p>≤line=680≥ Et obire curuae pensiles scalae gradus</p>
    <p>Crebro ruentes agmine Aligerûm greges.</p>
    <p>Illa illa Bethel! vidimus flammam cauas</p>
    <p>Luctari ad auras, vidimus sacra &amp; tholos</p>
    <p>Corruere, &amp; illa sancta quae Diuus Cherub</p>
    <p>≤line=685≥ Pennâ tuetur aureâ, affligi solo,</p>
    <p>Quae semel in anno principes Mystae vident</p>
    <p>Et pauidi adorant inclytum mysterium,</p>
    <p>Hîc inter adyta floridam bijssum obterens,</p>
    <p>Hîc lusit Assur, Virginum hîc gemuit pudor,</p>
    <p>≤line=690≥ Quas intrementes dura compressit Venus.</p>
    <p>Adhuc anhelus ossa percurrit tremor,</p>
    <p>Vt recolit animus noctis infaustae metus,</p>
    <p>Cum nos libido barbara ad stuprum &amp; nefas</p>
    <p>Abripuit &amp; ludibrio expositas Dea</p>
    <p>≤line=695≥ Cornuta vidit pallido incedens equo:</p>
    <p>Sic ille raptor incubat stabulis lupus</p>
    <p>Et spargit agnos ebrio rictu madens:</p>
    <p>Sic ille viduam turturem captat ferus</p>
    <p>≤page=25≥</p>
    <p>Accipiter, alas circinat, gyro breui</p>
    <p>≤line=670≥ Suspensus atque innoxiam praedam vehit.</p>
    <p>Heu cruda feritas! vidimus, durum est nimis</p>
    <p>Meminisse, cum Rex inclytus, viduus throni,</p>
    <p>Nudus tiarae rapuit ingentem fugam,</p>
    <p>Quà deuia silent tesqua, &amp; immensis patent</p>
    <p>≤line=675≥ Syrtes arenis, cum ferox hostis viam</p>
    <p>Praeuertit, &amp; compedibus implicuit reum.</p>
    <p>Quid tunc animi, quid mentis erat,</p>
    <p>Cum languenti sublata thoro,</p>
    <p>Heu indignas lacerata comas!</p>
    <p>≤line=680≥ Obuia capto Regina viro</p>
    <p>Haesit niueis fixa lacertis</p>
    <p>Super indigni colla mariti,</p>
    <p>Et defixis obruta curis</p>
    <p>Vix semiânimes abstulit vlnas.</p>
    <p>≤line=685≥ Stabant teneri ponè puelli,</p>
    <p>Omnis Soboles regia, longâ</p>
    <p>Compede nexi, caelumque oculis</p>
    <p>(Nam dura manus vinclâ terebant)</p>
    <p>Suspectantes murmure aperto</p>
    <p>≤line=690≥ Flebant miseri fata Parentis,</p>
    <p>Et nunc lacero matris gremio</p>
    <p>Mergere vultus, nunc ad manicas</p>
    <p>Ire paternas, atque implicitam</p>
    <p>Dente innocuo rodere restim,</p>
    <p>≤line=695≥ Si forte manus libera nodo</p>
    <p>Circumfusum verteret agmen</p>
    <p>Atque vltrices spargeret iras;</p>
    <p>Hei quid facitis? nulli tutum est</p>
    <p>Pugnare Deo, nihil inuito ≤folio=E≥</p>
    <p>≤page=26≥</p>
    <p>≤line=700≥ Fidere caelo sors nostra iubet</p>
    <p>Longùm aeternae dedita noxae:</p>
    <p>Quicumque Deo mouerit iras,</p>
    <p>Si nulla reum cura momordit,</p>
    <p>Sentiet auidum fulmen ad aures,</p>
    <p>≤line=705≥ Et fulgureas ire sagittas</p>
    <p>Grauido circum tempora pulsu:</p>
    <p>Nullum est superis impune scelus:</p>
    <p>Quâ te merges cumque latebrâ</p>
    <p>Dira inueniet dextera sontem.</p>
    <p>≤line=710≥ Ergóne putres semper nebulas,</p>
    <p>Semper volucres vsta fauillas</p>
    <p>Terra videbit, quae melle scatens</p>
    <p>Et lacte mero rorida fluxit?</p>
    <p>Quis tam durus miles in armis,</p>
    <p>≤line=715≥ Aut qui Assyrium bibit Euphraten,</p>
    <p>Et vicinos despicit amnes,</p>
    <p>Cum ter centum scanderit arces,</p>
    <p>Aut cui dulces Farfarus ingens</p>
    <p>Miscuit vndas, aut qui rapidum</p>
    <p>≤line=720≥ Videt attonitus feruere Tygrin,</p>
    <p>Quis tam rigidi ferreus animi,</p>
    <p>Quamvis scopulos pectore gestet,</p>
    <p>Qui nostra videns funera siccos</p>
    <p>Duret ocellos, &amp; non lacrumis</p>
    <p>≤line=725≥ Temperet iram?</p>
    <p>Foelix Sodomé, licet irato</p>
    <p>Percussa Deo ventilet atram</p>
    <p>Vsque mephitim, foelix iterum,</p>
    <p>Quae cuncta breui vidit in ictu</p>
    <p>≤line=730≥ Hiscere hiulcas mersa sub vmbras,</p>
    <p>≤page=27≥</p>
    <p>Nunquam Assyrias visura aquilas,</p>
    <p>Non flammiuomos victa dracones,</p>
    <p>Non indomitos obruta Medos;</p>
    <p>Nos mala nimium lenta fatigant,</p>
    <p>≤line=735≥ Et iam infensi laeua Tonantis</p>
    <p>Librat miseris immane malum,</p>
    <p>Funera, caedes, atque exulium</p>
    <p>Foedius istis, cogi ad statuas,</p>
    <p>Degere mediâ Babylone vagos</p>
    <p>≤line=740≥ Et peregrinae margine ripae</p>
    <p>Desperatum plangere carmen</p>
    <p>Damnum nobis flebile restat.</p>
    <p>Et nunc Solymé dilecta vale</p>
    <p>Et vos cineres, busta meorum,</p>
    <p>≤line=745≥ Sculpto tumuli marmore laeues,</p>
    <p>Quos sibi statuit monte sub isto</p>
    <p>Aut magnorum gloria Regum,</p>
    <p>Aut Diuorum cura Parentum,</p>
    <p>Queîs fatidico Spiritus aestro</p>
    <p>≤line=750≥ Non ignaros imbuit animos,</p>
    <p>Et dixerunt affore tempus,</p>
    <p>Quando ruderibus surget ab istis</p>
    <p>Stirpis Iësse nobile germen,</p>
    <p>Virginis alui florida proles,</p>
    <p>≤line=755≥ Dux ignaro catus in populo,</p>
    <p>Qui nos solidâ cum pace tuens</p>
    <p>Sceptrum antiqui firmet lüdae,</p>
    <p>Longeque Atauos nomine claro</p>
    <p>Et superabit fortibus ausis,</p>
    <p>≤line=760≥ Ille â Superis lapsus ad imos</p>
    <p>Terrae saturos inseret astris, ≤folio=Eij≥</p>
    <p>≤page=28≥</p>
    <p>Atque empyreâ sede locabit</p>
    <p>Virtute nouâ vectus ad aethram¬</p>
    <p>Ergóne putas caelo veniet,</p>
    <p>≤line=765≥ Qui nos istâ compede soluat</p>
    <p>Atque aerumnis vendicet istis?</p>
    <p>O passa graues saepè tumultus</p>
    <p>Vrbs vasta nimis, serò veniet,</p>
    <p>Si non celeres expedit alas;</p>
    <p>≤line=770≥ O si veniat! Fallor? an acri</p>
    <p>Concussa sono nubila strident</p>
    <p>Et caelorum templa dehiscunt?</p>
    <p>Fallor, &amp; animi saucia vanos</p>
    <p>Somnio motus.</p>
    <p>≤line=775≥ Nuncius Properate Famulae, legite praecipitem
    fugam,</p>
    <p>Sic imperatum est, Reblatam Princeps vocat.</p>
    <p><hi rendition="simple:bold">Chorus: Iterum Solymé dilecta
    vale,</hi></p>
    <p>Princeps Reblatham vocat, &amp; Reblatham</p>
    <p>Ibimus omnes, Solyma in tenebras</p>
    <p>≤line=780≥ Ibit inertes, galeasque leues,</p>
    <p>Et caesa virûm corpora voluens</p>
    <p>Bibet aeternum mersa cruorem.</p>
  </div>
  <div type="level2" xml:id="actvs-5.">
    <head>12. ACTVS 5.</head>
    <p>SEDECHIAS, NABVCHODONOZOR,</p>
    <p>SATELLITIVM, ET FILII SEDECHIAE.</p>
    <p>QVICVMQVE sceptro fidit, &amp; vano nimis</p>
    <p>Fulgore captus fragile suspirat bonum,</p>
    <p>≤line=785≥ Me videat &amp; te Solyma, non vnquam excitus</p>
    <p>Grauiore damno scelera puniuit Deus,</p>
    <p>Quamvis inertes obruit terras salo,</p>
    <p>Cum iussit vdas ire cataractas poli,</p>
    <p>≤page=29≥</p>
    <p>Fontesque, fluuiosque insolens vexit furor;</p>
    <p>≤line=790≥ Quamvis olenti sulphure in Sodomis pluit</p>
    <p>Et te Gomorrha luridâ impleuit Styge;</p>
    <p>Quamvis furentûm millia ad Sinae pedem</p>
    <p>Vltor peremit nube flammiuomâ tonans</p>
    <p>Et strage mersit perfidos, Vitulae reos,</p>
    <p>≤line=795≥ Quando Moyses fronte cornutâ micans,</p>
    <p>Sollicitus animi vidit in choream rapi</p>
    <p>Et obire crebro barbaros gyro modos</p>
    <p>Gentem nefandam, scelere non vno obsitam,</p>
    <p>Legumque tabulas impotens strauit solo.</p>
    <p>≤line=800≥ Sed quid nefandus, oris effraeni tumens</p>
    <p>Aliena damno scelera, praetereo mea?</p>
    <p>O vos meorum Liberûm cari greges</p>
    <p>Pro me nocentes, ipse ego stragem hanc dedi,</p>
    <p>Et clade factâ perditos mecum traho</p>
    <p>≤line=805≥ Solymae colonos, Solyma prostrata est mea</p>
    <p>Et crimine meo, nempe quod fecit malè</p>
    <p>Exemplo iniqui Principis struxit scelus,</p>
    <p>Deserere templum patrio cultu inclytum,</p>
    <p>Ire ad cauernas nemoris impuri, &amp; mali</p>
    <p>≤line=810≥ Obsequia cultus, agere ferales choros,</p>
    <p>Occinere carmen crusmate elisum cauo</p>
    <p>Cytharâque dulci subter vmbrantes comas</p>
    <p>Est sacrilegij maximum facinus mei,</p>
    <p>Post me ruebas Solyma, &amp; insano nimis</p>
    <p>≤line=815≥ Correpta ab aestro thura ponebas focis,</p>
    <p>Vetitasque ad aras languidam oppedens precem</p>
    <p>Diuos vocabas, quos tibi artificis manus</p>
    <p>Aut aere fusos, aut cauos ligno dedit.</p>
    <p>Corruere ab illo in peius &amp; sensìm omnia ≤folio=Eiij≥</p>
    <p>≤page=30≥</p>
    <p>≤line=820≥ Sublapsa ferri, Solyma non stare amplius</p>
    <p>Et hinc &amp; inde mille luctari malis.</p>
    <p>Testor IEHOVAE Numen infensum mihi,</p>
    <p>Et illa Patribus culta non pigrè meis</p>
    <p>Secreta, templorum adyta, penetrales domos,</p>
    <p>≤line=825≥ Ex quo reliqui Sancta &amp; ad lucos abî</p>
    <p>Vmbrasque inertes, poena consequitur reum</p>
    <p>Et dira Nemesis vndique occurrit mihi,</p>
    <p>Quamcumque nutat animus in partem malo</p>
    <p>Succumbit, &amp; non docilis aerumnam pati</p>
    <p>≤line=830≥ Fatiscit aeger: qualis in caueâ Leo</p>
    <p>Implicitus haerens saucio rictu fremit,</p>
    <p>Et laesa torquens latera mugitu furit;</p>
    <p>Aut qualis arcto pressus á venabulo</p>
    <p>Luctatur aper, &amp; dente vulnifico ferus</p>
    <p>≤line=835≥ lacere nescit, vulnere ingenti micans.</p>
    <p>Quid refugis anime? magna pertulimus mala,</p>
    <p>Maiora restant, vinctus, a Solymis procul,</p>
    <p>Sceptro Imperi spoliatus, exutus throno</p>
    <p>Extrema cuncta opperior, ensesque &amp; rogos,</p>
    <p>≤line=840≥ Aut si quid his deterius inueniat dolor</p>
    <p>Regis superbi, vos mihi facitis metum</p>
    <p>Foecunda pueri turba, quos peperit mihi</p>
    <p>Regina coniunx floridos, pulchros nimis,</p>
    <p>Quam metuo ne vos Principis violet furor,</p>
    <p>≤line=845≥ Ne forte teneris Iudat in ceruicibus</p>
    <p>Et parua fodicet latera vel Tygride magis</p>
    <p>Crudelis, &amp; se sanguine innocuo domet;</p>
    <p>Sed quis domabit Barbarum? vt venas quoque</p>
    <p>Hauriat hiantes &amp; cor exugat meum</p>
    <p>≤line=850≥ Nondum minari desinet, non est satis</p>
    <p>≤page=31≥</p>
    <p>Semel moriri, mortuis inhiat ferus,</p>
    <p>Et odia nimium lenta funestus coquit.</p>
    <p>Et video? properat rigida carnificum manus</p>
    <p>Et me Tyranno sistet, &amp; turbam hanc simul,</p>
    <p>≤line=855≥ Turbam innocentem, morimur ô gnati! tamen</p>
    <p>Vnum remedium est tot malis victos mori.</p>
    <p>Satellitium Rex magnus ad tribunal appellat reos.</p>
    <p>Sedech. Reosne? &amp; illa turba quid potuit mali</p>
    <p>Innocua semper? anne quae fontem vocat</p>
    <p>≤line=860≥ Immitis vrna paruulos etiam rotat?</p>
    <p>Sed eamus, omnes cogimur, Princeps iubet.</p>
    <p>Nabuch. Faedifrage. SED: Princeps. NAB: Principem agnoscis
    modo?</p>
    <p>Sedech. Magnanime Princeps. NAB: Principem actutùm dabo.</p>
    <p>Corripite ferrum milites, totam hanc luem</p>
    <p>≤line=865≥ Abripite, stirpem vellite, excisam date,</p>
    <p>Et perditorum capita; SEDECH: Sed parce! ô Deus!</p>
    <list type="ordered:arabic">
      <item>
        <p>Fil. Succurre, morior. SEDECH: Quid mihi tendis manus?</p>
      </item>
    </list>
    <p>O iuste I’Houa! cecidit &amp; truncus iacet.</p>
    <list type="ordered:arabic">
      <item n="2">
        <p>Fil. Mi Genitor! SEDECH: Et tu moreris; hei crudum
        scelus!</p>
      </item>
    </list>
    <p>≤line=870≥ 3. Fil. Quò me cruente? Genitor ô Genitor vbi es?</p>
    <p>Sedech. Quid me fatigas? sequere Germanos tuos,</p>
    <p>Et ille cecidit; Nate, iò sanguis meus!</p>
    <p>Ecquid repugnas? expedit miseris mori,</p>
    <p>Et tu iaces miserande; qui tandem est super</p>
    <p>≤line=875≥ Vel ante gladium pallidam mortem induit,</p>
    <p>Nec est opus ferire, sine plagâ iacet.</p>
    <p>Nabuch. Amplectere istos, ecce delicias habes.</p>
    <p>Sedech. Truculente! NAB: Natis fruere. SEDECH: Vel tales amo,</p>
    <p>Et morte gelidos osculo extremum occupans</p>
    <p>≤line=880≥ Ibo per omnes. NAB: Scelere qui iacent tuo.</p>
    <p>Sedech. Ipsi innocentes. NAB: Quos malus genuit Pater.</p>
    <p>≤page=32≥</p>
    <p>Sedech. Genuisse tanti est? turba natorum mea,</p>
    <p>Quos nulla Patris noxa vel tetigit scelus,</p>
    <p>Quis vos sepulchro condet, &amp; sparsos thoro</p>
    <p>≤line=885≥ Disponet artus, quis dabit lacrumas super</p>
    <p>Et luctuosam praeficus Musam canet?</p>
    <p>O dura Reblatha quale portentum vides!</p>
    <p>Nabuch. In te reuertor improbe. SEDECH: Et morior libens</p>
    <p>Nabuch. Seruata vita est, limpidum caeli hoc iubar</p>
    <p>≤line=890≥ Spectare tantum non potes. SEDECH: Caeli hoc
    iubar?</p>
    <p>Carere votum est, gaudet &amp; tenebris dolor.</p>
    <p>Nabuch. Misereor equidem, mox tibi tenebras dabo;</p>
    <p>Terebrate ferro lumina, ô lenti nimis!</p>
    <p>Cauate penitus. SEDECH: Ergò qui stillat liquor</p>
    <p>≤line=895≥ Humectus oculis, sanguine &amp; tabo fluet.</p>
    <p>O magne I’Houa iustus est furor tuus.</p>
    <p>Nabuch. Hoc habet; at illas compedes longùm trahat</p>
    <p>Cippoque vinctus carceris faedam luem,</p>
    <p>Et olida semper antra penitus incubet,</p>
    <p>≤line=900≥ Alitibus istos pabulum eijcite. SEDECH: Meos</p>
    <p>Alitibus? heu me! Regiâ stirpe editos?</p>
    <p>Prohibebo fieri, quis mihi signet viam,</p>
    <p>Dextrâmque obarmans libret incertum impetum?</p>
    <p>Nabuch. Quò se excutit? tenete, dum sedeat furor,</p>
    <p>≤line=905≥ Vinctumque, ferroque obrutum in caueam date.</p>
    <p><hi rendition="simple:bold">CHORVS ISRAELIT.
    PLANGENTIVM.</hi></p>
    <p>QVO se rapiet dolor &amp; miserae</p>
    <p>Quae prima struam verba querelae?</p>
    <p>O cara Bethel! tu nunc calidis</p>
    <p>Hausta fauillis, deserta procul</p>
    <p>≤page=33≥</p>
    <p>≤line=910≥ Et nuda iaces, nos externo.</p>
    <p>Litore lessum plangimus aegrum</p>
    <p>Subterque vdas iactae salices</p>
    <p>Suspiramus debile carmen;</p>
    <p>Hîc nos raptor Barbarus vrget</p>
    <p>≤line=915≥ Murmura patriae desueta lyrae</p>
    <p>Et virgineum mulcere melos,</p>
    <p>Heu repetito plaudere cantu</p>
    <p>Non barbaricis formanda modis</p>
    <p>Carmina doctae laeta Sionis;</p>
    <p>≤line=920≥ At nos tacitus circuit horror</p>
    <p>Et confusus, tabensque dolor</p>
    <p>Cantare vetat;</p>
    <p>Ergò mutas inter salices</p>
    <p>Taciturna sedent organa, &amp; aegras</p>
    <p>≤line=925≥ Damnata gemit fistula ad auras,</p>
    <p>Et iam patrios oblita sonos</p>
    <p>Non nisi querulo crusmata lessu</p>
    <p>Elisa sonant, nec nisi nostros</p>
    <p>Deducta refert musica casus,</p>
    <p>≤line=930≥ Heu insanis deuota nimis</p>
    <p>Illa choreis, sacrisque Deûm,</p>
    <p>Quos relligio prisca refellit,</p>
    <p>Cum nos raperet dira libido</p>
    <p>Subter virides adolere comas</p>
    <p>≤line=935≥ Et bacchantûm more petulcos</p>
    <p>Miscere choros, cum per lucum</p>
    <p>Fistula trepidans dulcè sonaret,</p>
    <p>Et compositis tympana bombis</p>
    <p>Laeto animarent murmure turbam;</p>
    <p>≤line=940≥ Nunc ad gelidas Euphratis aquas ≤folio=F≥</p>
    <p>≤page=34≥</p>
    <p>Nos Victor habet, sedet aeterno</p>
    <p>Carcere vinctus, qui modo Solymis</p>
    <p>Neglecta dabat iura paternis,</p>
    <p>Sedet in tenebris, captusque oculis</p>
    <p>≤line=945≥ Repetit longae crimina vitae,</p>
    <p>Hei sollicitâ maestus in vmbrâ</p>
    <p>Numerat captae funera Solymae</p>
    <p>(Si quis poterit numerare tamen)</p>
    <p>Et natorum damna suorum</p>
    <p>≤line=950≥ Desperato luget in aestro.</p>
    <p>Eheu nimium florida pubes,</p>
    <p>Et spes lapsis vltima rebus!</p>
    <p>Quis vos gelidus messuit Auster,</p>
    <p>Nec maturo flore luuentae</p>
    <p>≤line=955≥ Lactenti etiam vulsit in herbâ?</p>
    <p>Miseri luuenes, fortia frustrà</p>
    <p>Pectora, raraeque aemula laudis!</p>
    <p>Quis vos tumulo condet, &amp; inter</p>
    <p>Circumstreperi murmura lessus</p>
    <p>≤line=960≥ Olidos riguo sparget amomo</p>
    <p>Et cara super balsama fundet?</p>
    <p>O quam caecas nubit abyssos,</p>
    <p>Et secreto Deus in gremio</p>
    <p>Quam multa oculis inuisa tegit!</p>
    <p>≤line=965≥ Crimine Patris plectitur infans</p>
    <p>Et simplicitas adfecta perit;</p>
    <p>Adam sociae fraude Maritae</p>
    <p>Legit vetitos arbore fructus,</p>
    <p>Et posteritas vitiata cadit</p>
    <p>≤line=970≥ Ante innocuas impia cunas;</p>
    <p>Noach liquidos inter calices</p>
    <p>≤page=35≥</p>
    <p>Et genialis pocula mensae</p>
    <p>Nimis ignoto nectare captus</p>
    <p>lacuit nato sanna maligno</p>
    <p>≤line=975≥ Plusquam mediâ pube retectus,</p>
    <p>Nec satis vni vidisse fuit,</p>
    <p>Faedo insultans scommate prodit</p>
    <p>Fratribus illum, qui post humeros</p>
    <p>Veste recinctâ nupsere bonum</p>
    <p>≤line=980≥ Exporrecto syrmate Patrem:</p>
    <p>Ille excusso liber läccho</p>
    <p>Chanaan puerum damnat &amp; acris</p>
    <p>Verbere linguae mille aerumnis,</p>
    <p>Et deuotat mille ruinis,</p>
    <p>≤line=985≥ Audijt alto Deus, &amp; miseros</p>
    <p>Longâ eneruat clade Nepotes,</p>
    <p>Crimine ab vno Gens tota perit</p>
    <p>Noxaeque olim dedita laesi</p>
    <p>Durat memores Numinis iras;</p>
    <p>≤line=990≥ Dauid Regum maximus, ille</p>
    <p>Nondum viduae Rector Solymae,</p>
    <p>Ille immensi nominis haeres</p>
    <p>Et fatidico Numine plenus</p>
    <p>Bersaabaeam vidit in vndis</p>
    <p>≤line=995≥ Captare vagae frigora lymphae,</p>
    <p>Et marmoreos deperit artus,</p>
    <p>Simul adspexit, simul &amp; perijt,</p>
    <p>Et malus illum transtulit error,</p>
    <p>Ipsa indigno captata dolo</p>
    <p>≤line=1000≥ Prodit thalami secreta sui</p>
    <p>Et regali semine turgens</p>
    <p>Enixa parit puerum elumbem, ≤folio=Fij≥</p>
    <p>≤page=36≥</p>
    <p>Qui mox calidis febribus haustus,</p>
    <p>Sicut rigidis flosculus Austris,</p>
    <p>≤line=1005≥ Redimit propriâ morte Parentes</p>
    <p>Limboque sedet flebilis infans;</p>
    <p>Porrò infestis tutus ab armis</p>
    <p>Et compostâ pace quiescens</p>
    <p>Idem populum censere volens,</p>
    <p>≤line=1010≥ Quantis Princeps millibus vnus</p>
    <p>lebusaeâ rupe sederet</p>
    <p>Mandat fidis quaerere seruis,</p>
    <p>Illi totam visere Gentem</p>
    <p>Et commisso munere fungi,</p>
    <p>≤line=1015≥ At qui Empyreum flammeus ambit</p>
    <p>Stellasque citans nomine certo</p>
    <p>Numerat vasti lumina caeli,</p>
    <p>Iterum iustâ feruidus irâ</p>
    <p>Plurima foeti millia populi</p>
    <p>≤line=1020≥ Tabe lacessit, diroque malo</p>
    <p>Iudaea simul confecta ruens</p>
    <p>Indigestâ strage fatiscit;</p>
    <p>Nemo carum tondere caput,</p>
    <p>Nemo gelidos tergere vultus,</p>
    <p>≤line=1025≥ Nemo calidam miscere alöen,</p>
    <p>Nemo imputrem spargere myrrham,</p>
    <p>Nemo querulum dicere lessum</p>
    <p>Longumque vale;</p>
    <p>lacet ignauum vulgus, &amp; instans</p>
    <p>≤line=1030≥ Telo Lachesis funera miscet,</p>
    <p>Ceruice tamen temperat illâ,</p>
    <p>Quae se tumidis extulit ausis;</p>
    <p>≤page=37≥</p>
    <p>Heu quam profundâ nocte defossa, abdita</p>
    <p>Secreta Diae mentis in tenebris iacent.</p>
    <p>≤line=1035≥ Et nunc oculi fundite lacrumas</p>
    <p>Et vasta sonent verbera planctus</p>
    <p>Non indociles plorare sumus,</p>
    <p>Ex quo trepidis clausi Solymis</p>
    <p>Patimur lentae damna ruinae</p>
    <p>≤line=1040≥ Et iam summo rerum cumulo</p>
    <p>Foeti grauidam Numinis iram</p>
    <p>Vinctâ trahimus ceruice, malum</p>
    <p>Flebile nobis dum vita comes</p>
    <p>Et reget istos spiritus artus.</p>
    <p>≤line=1045≥ Ergò rapidis excitus vndis</p>
    <p>Audiet istam saepè querelam</p>
    <p>Qui Paradisi fontibus ortus</p>
    <p>Latè mediam Babylona secat</p>
    <p>Vagus Euphrates, non limpidior</p>
    <p>≤line=1050≥ lordane tamen, nec tam viridi</p>
    <p>Formosus aquâ nec tam laetas</p>
    <p>Educat herbas, ibi nectareas</p>
    <p>Philomela strepit dulcè sub auras,</p>
    <p>Et per roseae deuia ripae,</p>
    <p>≤line=1055≥ Non vnisonum carmen anhelat;</p>
    <p>O vbi viridis margine syluae</p>
    <p>Fistula vernas nostra per vmbras</p>
    <p>Vaga Pastorum pectora mulsit,</p>
    <p>Quando paribus plausit numeris</p>
    <p>≤line=1060≥ Simplex Coridon, &amp; valle cauâ</p>
    <p>Non damnosos lusit amores!</p>
    <p>O vbi laetas saepè choreas</p>
    <p>lordanicolae vidêre Deae, ≤folio=Fiij≥</p>
    <p>≤page=38≥</p>
    <p>Atque ipse Pater lardis, in vdo</p>
    <p>≤line=1065≥ Gramine, laeui caerula pictus</p>
    <p>Tempora musco, captauit hians</p>
    <p>Tersâ faciles aure camaenas,</p>
    <p>Seu quà Libano scatebrosus abit</p>
    <p>Et se geminâ dissipat vrnâ,</p>
    <p>≤line=1070≥ Seu quà vitreos Phialae latices</p>
    <p>Ad Genesarae nobile stagnum</p>
    <p>Caeco illabens amne maritat;</p>
    <p>Illic largo copia cornu;</p>
    <p>Quid loquor? vbi sum? quid delicias</p>
    <p>≤line=1075≥ Suspiro meas? fuimus, fuimus</p>
    <p>Olim Isacides, &amp; promisso</p>
    <p>Munere sudi mellis alumnae</p>
    <p>Sponte omniparos vidimus agros;</p>
    <p>Nunc in sterili degimus vluâ,</p>
    <p>≤line=1080≥ Hîc ad lentas salices, ohé</p>
    <p>Ad reciproci fluminis aestum</p>
    <p>Euphrataeae margine ripae,</p>
    <p>Hîc vbi querulo carmine bubo</p>
    <p>Dirum miseris nunciat omen,</p>
    <p>≤line=1085≥ Totamque gemit stridula noctem,</p>
    <p>Hîc vbi canas purpura moros</p>
    <p>Tinxit Amantûm sanguine, &amp; ipsas</p>
    <p>Scelere attacto polluit auras;</p>
    <p>Hîc vbi tantum vile bitumen</p>
    <p>≤line=1090≥ Et rimosis terra cauernis</p>
    <p>Olidam misto sulphure massam</p>
    <p>Vomit. &amp; semper triste bidental</p>
    <p>Aliquas Diti struit inferias;</p>
    <p>Quò me stimulas dolor? hei miserae</p>
    <p>≤page=39≥</p>
    <p>≤line=1095≥ Ciues Solymae! VIRGINES: Collapsa iacet,</p>
    <p>Fouete gelidam, spiritus tenues eunt,</p>
    <p>Vix follicantes aegra pulmones trahit.</p>
    <p>Princeps Chori. Quis mihi gelidos excipit artus?</p>
    <p>Quis mihi lapsas reparat vires</p>
    <p>≤line=1110≥ Ad fortunae lamenta meae?</p>
    <p>Iterum tenerae flete puellae;</p>
    <p>Longùm &amp; longùm flere necesse est,</p>
    <p>Et crescentes plangere curas</p>
    <p>Longo nobis agmine nexas;</p>
    <p>≤line=1115≥ Non iam ad numerum glomerare pedes,</p>
    <p>Non composito ludere gressu,</p>
    <p>Paetisque oculis struere insidias</p>
    <p>Improba nobis cura superstat,</p>
    <p>Non &amp; nimbo mulcere comam,</p>
    <p>≤line=1120≥ Non cretatos fingere vultus,</p>
    <p>Non Maeonias ponere mitras,</p>
    <p>Non multiplices spargere vittas,</p>
    <p>Non exertis ire papillis,</p>
    <p>Non virgineo plectere cesto</p>
    <p>≤line=1125≥ Laeui philyrâ nexile sertum,</p>
    <p>Pictasque rosas, violasque breues,</p>
    <p>Aut formosi lilia veris,</p>
    <p>Non ita manicis congruit istis,</p>
    <p>Atque obnixis vndique fatis;</p>
    <p>≤line=1130≥ Iterum lacrumas fidae Comites,</p>
    <p>Iterum extremi verbera planctus,</p>
    <p>Et defletas inter salices</p>
    <p>Desperatum claudite lessum;</p>
    <p>Non iam teneras fibulat aures</p>
    <p>≤line=1135≥ Aut paruus onyx, aut qui longis</p>
    <p>≤page=40≥</p>
    <p>Venit Ormusijs vnio candens,</p>
    <p>Pro delicijs &amp; olente croco</p>
    <p>Spirat foedi carceris horror,</p>
    <p>Tonsoque hirti vertice crines</p>
    <p>≤line=1140≥ Gemmas iterum ferre recusant.</p>
    <p>Postquam Solymae templa vorator</p>
    <p>Lemnius hausit, vetitosque audax</p>
    <p>Flamma penates, medias Cherubim</p>
    <p>Lapsa per alas, post calcatos</p>
    <p>≤line=1145≥ Adyti cineres, viuere mors est,</p>
    <p>Et vita mori; Solymè, ô Solymè,</p>
    <p>Hei mea Solymè! vox ipsa cadit</p>
    <p>Inter mediam pressa querelam.</p>
    <p>Propheta. Heu quam timendum est degere inuisum Deo,</p>
    <p>≤line=1150≥ Tentare foetam Numinis diri manum!</p>
    <p>O sancte I’Houa! iustus est furor tuus.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
  <p>APPROBATIO.</p>
  <p>Carcerem hunc Babylonicum tragico carmine doctè non minus quam
  eleganter decantatum, quod vicißitudinis &amp; fragilitatis humanarum
  rerum Lectorem admoneat, vtiliter in lucem emittendum censeo. Actum
  Antuerpiae in Seminario Episcopali 17. Decemb. 1609.</p>
  <p>LAVRENTIVS BEYERLINCK.</p>
  <p>S. THEOL. LICENT. CANON. ET</p>
  <p>CENSOR ANTVERPIENSIS.</p>
  <p>[scan OCR-d with Transkribus; corrected by Bram Boers,
  15-03-2020]</p>
</div>
</body>
</text>
</TEI>
