/front/

NICOLAI SVSII\
E SOCIETATE IESV\
OPVSCVLA LITTERARIA 6\
LIMA CICERONIANA,\
siue\
DE STYLO LIBER SINGVLARIS,\
DE PVLCRITVDINE B. MARIAE VIRG.\
DISCEPTATIO QVODLIBETICA.\
Q. βCοbξ s. sl. X C-LA\
EMATA.\
ELEGIAE MARIANAE,\
LVSVS ANACREONTEI,\
DRAMA COMICVM.\
\
Liß.9. 3. AReCfeuα\
\
\
\
ANTVERPI\
AE\
Apud Heredes MARTINI NVTII,\
ANNO M. DC. XX.

241\
DRAMA COMICVM\
PENDVLARIA.

/main/

Dramatis Personae.\
PHILOXENVS senex.\
PISTOCLERVS adolescens.\
LYDVS seruus.\
adolescentes MNESILOCHVS\
SOSICLES\
CLEOMACHVS\
MENAECHMVS\
DAVVS seruus.\
LORARII 4.\
NICOBVLVS senex.\
MESSENIO seruus.\
Q

242 DRAMA COMICVM\
\
ACTVS PRIMI\
SCENA I.\
PHILOXENVS senex.\
PISTOCLERVS adolescens.\
LYDVS seruus.\
VOlo te mihi obsequentem esse. Pist. Vt gnatum decet.\
Phil. Tum gymnasium adire, apud magistrum aßidere,\
Legere, commentari, scribere. Pistocl. Nil mauelim.\
Phil. Cauesis vel digitum longè deuies, nisi\
5 Lignatum ire velis infelici de ligno Hercule,\
Quóque corium tibi pingatur tuâ de purpurâ.\
Pist. Faxo, pater, ne quid diuidiae siet tibi.\
Et obsequens obediensque ero tuo\
Mori ac imperijs: gnauum me atque strenuum\
10 Dabo libris, & litteris, cerae, stylo.\
Phil. Nunc experiar an fungum genui an filium.\
Volo te mihi experimentum dare iam frugis bonae\
In herbâ cùm sies. Rarò meßis fauet,\
Cùm luxuries teneram segetem enècat. Vide\
15 Num dente depasci vlimeo luxuriem velis.\
Pist. Imò vnicè me morigerum dictis tuis\
Faxo vt depraedices. Phil. Heus Lyde, Lyde, ades.\
Pist. Regiones colere mauelim Acheronticas\
Quàm perferre hancce diutiùs seueritudinem,\
20 Quae miserum ergastulo me includit peßimo.\
Phil. Agesis aures mihi totas, & mentem totam eloca,\
PENDVLARIA. 243\
Aut vlmos parasitos facies, quae te vsque attondeant.\
Lyd. Eccere. quid vis? Phil. Adolescentem hunc nosti: Lydus. Intus & in cute.\
Pist. Mentiris furcifer. Tun' hanc nosti cutem?\
25 Tuam Hercle lictor nouit extimè & intimè.\
Phil. Huic custodem te praepono sedulum:\
Ne quid agat, ne quid dicat nisi te conscio.\
Lyd. Manus Hercle illius habitabo perdius,\
Linguamque pernox incolam Argo oculatior:\
30 Ne quid agat, ne quid dicat nisi me conscio.\
Phil. Haud somniculosè hoc agendum est, mi Lyde.\
Lyd. Mirum est, me vt faciam te opere tanto quaesere.\
Indigna digna habenda sunt herus quae iubet.\
Pist. Ego, Pol, faxo discas parere hero alteri,\
35 Plures orienti faciunt, quàm occidenti. Ego\
Oriens, illic est occidens ipsißimus.\
Phil. Heus fili. Pistocl. Mi pater. Estne quod iubes? Philox. Huic\
Parere te volo. Pist. Pro rotâ me vti licet.\
Nempe hoc est; parebo, dum parere integrum est,\
40 Venere saluâ, & lubidine, & meis iocis.\
SCENA II.\
PISTOCLERVS adolescens.\
LYDVS seruus.\
Di te perdant, mucose senex: quin me cruci\
Duis discipulum potiùs, barathroque famulum,\
Quàm me tam diris miserum torqueas modis.\
Scholas nempe iubes adeam, studijs incubem,\
Q 2\
244 DRAMA COMICVM\
45 Legam, commenter, scribam, iam malim Aedepol\
Cum Sisypho mutare fortunam meam.\
Vnum ille saxum voluit, mille ego millia,\
Praeclarum hoc Hercle pistrinum est, ergastulum\
Bellißimum, vbi virgas molas quotidie\
50 Impranso & incoenato quantum ad nauseam satis siet:\
Vbi id ergon vnicum, quod iuuenibus est parergon vnicum.\
Vbi tanquam claudus sutor domi sedeas totos dies:\
Tum si vno verbulo musses, si mu mu solùm dixeris,\
Extempulo verborum turbo grandinat, atque verberum\
55 Cruenta tempestas. Tum me Acheron enecet,\
Pedem cum primum intulerim in hoc doloris contubernium.\
O me aerumnatum! Quàm velim atra illunc pix agitet apud\
Carnificem, & illius capiti illuceat, qui peßimum\
Hunc pueris commentus de nihilo est Tartarum!\
60 Lyd. Quid ais adolescens nihili. Pistoc. Vxorem te mox domum\
Ducturum esse. Lyd. Phanon id quidem est. Pistocl. Crucem Hercule\
Pro vxore domum duces. Lyd. Erras puer, in crucem foras\
Ducar, vbi nuptias celebrauit pater meus,\
Et auus, & proauus, atque tota à stirpe familia:\
65 Haec mihi debetur, hanc volo, hac sinas frui.\
Quid inuides tam felici prognato sidere?\
At scis? nisi mox ad scholas bites ocyßimè,\
Nil opus erit demum pistorem nostrum foris cribrum\
Quaerere. Pistocl. Quidum? Lyd. De cute mox cribrum nam fiet tuâ;\
PENDVLARIA. 245\
70 Ita Hercle forabitur virgarum mordicibus. Pist. Ohe.\
Tacesis, nisi dentilegus fieri mauelis. Lyd. Etiam minas?\
Pist. Nam meus est ballista pugnus, cubitus catapulta 'st mihi,\
Humerus aries. Lyd. O bellator strenue, stipendium\
Tibi in vlmis crescit, mox dabitur hoc vlmeum stipendium.\
75 Pist. Quid me tibi curatio est? Lyd. Iam nunc scies. Pistocl. Iam nunc abi\
In maximam malam crucem. Lyd. Hancce tibi iam fabricas miser.\
Nam hac si pergis, fieri nequit quin modò sis occisissimus.\
Pist. Ego tibi istam sceleste linguam. Lyd. Mox, pater, pater.\
Pist. Tace, atque sequere Lyde me. Lyd. Illuc sis vide.\
80 Vt magna saepè ingenia in occulto latent!\
Hic adolescens quantus nunc Imperator est\
\
ACTVS SECVNDI.\
SCENA I.\
MNESILOCHVS. PISTOCLERVS.\
SOSICLES. LYDUS.\
CLEOMACHVS.\
SEquere huc. Sosicl. Quorsum: Mnes. Vt volupe tibi de me siet hodie.\
Cleom. Quia iam adeò compleui me flore Liberi;\
Q 3\
246 DRAMA COMICVM\
Iam liber, iam liberrimus, iam Libertas Dea.\
85 Pist. O lepidum solem hunc! ô diem lepidißimum!\
Quàm exosculari peruelim te sol lepidißime!\
Lyd. Quid facis adolescens? facito vt facias stultitiam sepelibilem.\
Pist. Vbi tu es qui colere mores Maßilienses soles?\
Hic ad Massylos commigrasse noueris.\
90 Mnes. Hui! hîc est Pistoclerus. Pist. Hui! hîc Charitum fraterculi.\
Imus sorores inuisum vestras, Charitum ô fraterculi?\
Lyd. Non patiar. Pistocl. Laqueum si vis emere, en triobolum,\
Suspendas te licet. auarus non sum: pretium offero,\
Operamque etiam meam, quò citiùs obstringas gulam.\
95 Lyd. O praeligatum pectus! Pist. O statua veruecea!\
Cleom. Eia, eia, Pistoclere, par pari lude. Pist. Apagesis.\
Lyd. Non pares? Pist. Non pendes? Lyd. Nec in mentem est tibi,\
Patrem tibi esse: Pist. Tibi ego, aut tu mihi seruus es?\
Sequere huc. Lyd. Quò recipis tè? Pist. Ad praesepem meam.\
100 Vnde Liberi lepos iam nares afflat. Mnes. Vt nasum sagax habes.\
Age huc, veteris vetusti te implebo gutture tenus.\
Pist. Bono quo fruitur in vita homo, eo vero fruitur bono.\
Mortis in arbitrio est reliquum: quale hoc sit, di viderint.\
PENDVLARIA. 247\
SCENA II.\
LYDVS.\
O barathrum, vbi tu es? vt ego te vsurpem lubens!\
105 Video nimio iam multo plusquam volueram,\
Vixisse nimio satius est, quàm viuere.\
Iam decollauit omne mihi consilium. Hei! hei.\
Vae illis virgis miseris, quae hodie in tergo morientur meo.\
Domum redeam? hero nuntiem? occisißimus siem\
110 Mortalium omnium. Mox, cur non tecum eum?\
Neuolt: tu fortior, vi decuit hoc agere facinus.\
Ita Hercle tres validos ego iuuenes solus feram;\
Et quartum istum sesquipede aqualiculo,\
Qui solus mihi humeros, pondere frangat suo:\
115 Domum redire tutum non est, nec tutum subsistere.\
Hoc tamen est potius: huc concedam ad eos intus simul:\
Prandebo, coenabo, tergeboque calices,\
Euerram patinas; certè Hercle vbi lautè mihi\
De coena prouisum atque prandio, si quid humeris\
120 Incumbat oneris, fortior ad ferendum ero,\
Quàm si ieiunus vlmos ferre cogar integras.

SCENA III.\
DAVVS.\
LYDVS.\
Durum Hercle negotium est homini seruo, neque\
Vnquam caret negotio, etiam dum, caret.\
Q4\
248 DRAMA COMICVM\
De pistrino vix redij lassus oppidò,\
125 Genus inter versatus ferratile, vlmorum procus\
lubet ire me senex omnia per compita,\
Et conspicillo clauculùm Lydum assequi,\
Videre quid agat, obseruare sedulò,\
Lydum, inquam, cui gnatum concredidit suum,\
130 Ouem lupo. Nisi Hercle me indoles latet\
Huius mastigiae, hodie illic comoedias aget,\
Et ludum faciet herum nostrum. frustra est, eum\
Frugi esse qui putat, quia frugi verba perduit;\
Facetum victum amat aequè ac herilis filius.\
135 Nimiumque nequiter dißimulat alliato viuere,\
Dum clanculùm expilat herilem trifur penum.\
Et eccum, quo ornatu prodit conspicuus huc foras,\
Certum est hominem contrà alloqui.\
Lyd. Qui me sapere nimio censui plus quam Thalem,\
140 Stultior Hercle fui barbaro Potitio,\
Iniquus oppidò fui: fuisse poenitet,\
Quando hunc adolescentem bono prohibui suo frui.\
Bonum Hercle est, expertus loquor, bonum. optimum\
Edere, bibere, pergraecarier. Ita me amet\
145 Sancta saturitas, nisi hoc malim quam nectar Iupiteris.\
Nam, id quale nectar sit, equidem haud scio,\
Dum mulso plenum cantharum habeo, habere hunc me plenum scio:\
Atque hoc ventriculus testatur modò obesulus,\
Qui plenus antè inanijs fuit & araneis.\
150 Dau. At ventriculus ille tuus si iam ventriloquus foret,\
Malorum quae imminent gnarus, non tam improbè\
Tuo consuleret tergo. Lyd. Hui! monstrum Hercle:\
PENDVLARIA. 249\
Geminus ego sum factus, reor, gemina mihi parent omnia.\
Dau. Nempe hoc est, geminae tibi virgae domi, gemina sunt vincula,\
155 Geminum pistrinum, geminumque & ergastulum,\
Trabs gemina, ex quâ crux vna mox fiet tibi,\
In quâ tu non geminus, sed simplex pendeas.\
Lyd. Matheseos peritus subitò quos deformo circulos?\
Non Hercle magno constitit mathesis haec mihi;\
160 Tales adire peruelim scholas quotidie.\
Dau. Alios ego mathematicos auguror breui adfore,\
Qui lineas in cute tuâ, rubricâ depingant tuâ.\
Si cui homini paratum in orbe malum, id tibi paratißimum est.\
Lyd. Quis hic aridus est pumex? Dau. Non omnes merum\
165 Olere possunt Lyde. Lyd. Quid loquere frutex?\
Dau. Fruticem ego me malim, quàm Lydum hodie. Lyd. Quianam? Dau. Scies,\
Quando in catastâ pendebis mox noctem perpetem.\
Dau. Quid tum? Tum dedolabunt latera validi sex viri,\
Et te refingent denuò. Lyd. Ostreato tergore\
170 Facient superbum. Dau. Ita arbitror. Lyd. Placet, Hercule,\
Tuum hoc augurium, Daue. Da. Inde ad molam alligabere,\
Nec inde exibis donec vita vitalis tibi.\
Lyd. Bellè. hoc hereditarium est mihi domicilium:\
Mei hinc maiores nobilitatis habent originem.\
175 Da. Dein scis quò? Ly. Ad crucem reor: hanc olim mihi\
Despondi, huiusque immoriar perlibens amplexibus.\
Q 5\
250 DRAMA COMICVM\
Dau. Quàm confidenter loquitur carnifex Lyd. Ita fieri solet,\
Nullius quando criminis animus sibi consciu' st.\
Dau. Os ferreum! Lyd. Cauesis malum Daue. Dau. Etiam minas?\
180 Lyd. Ego te exanimalem faxo, si quid amplius,\
Atque exheredem vitae tuae. Dau. Ohe verbero!\
Lyd. Equidem. Dau. Quid me tibi tactio est:\
Ly. Quid tibi malum me, aut quid ego agam curatio'st\
Dau. Heri auspicijs huc legatus veni de filio.\
185 Lyd. Dic illum esse. Dau. Hoc Hercle scibam. Lyd. Quid igitur rogas?\
Dau. Vbi siet nisi senex sciat, tu mox scies senex vbi siet.\
Lyd. Dic illum esse benè, vbi benè est illi. Dau. Eho.\
Id tuus ille probat ornatus. Lyd. Lydum decet:\
Decet nos pergraecarier, sed te bubulcitarier.\
190 Dau. Dices vbi siet? Lyd. Ibi est Lydi pugnus in malis tuis.\
Dau. Verùm suo malo. Lyd. Mentiris furcifer,\
Tuo id malo est: id malae Pol dicent tuae.\
Nisi mox. Dau. Abeo: sed nihili es & omnino nihil.\
Lyd. Tu porro perge quò miseria te vocat:\
195 Me mea voluptas iam suam inuitat domum:\
Mei tergi haec facio, non tui fiduciâ.\
Dau. Cis Hercle paucas tempestates furcifer,\
Augebis ruri numero genus ferratile.\
Lyd. Abijt haec torpedo: nunc omne consilium aduoca\
200 Lyde, ingens opus aggrederis, rem arduam Aedepol:\
Frequens senatus fraudium adsit oppido,\
PENDVLARIA. 251\
Et hanc quî administrem exponat prouinciam.\
Mox Hercle delectum noster habebit senex,\
Et copias conscribet in tergum meum:\
205 Quid agam? quos contrà educam milites: hic est,\
Hic vnus est, qui omnes illius prosternet copias:\
Ipsum Imperatorem petet, & cedet illicò,\
Per loricam viam faciet, perque clypeum\
Cor occupabit. victor ego mox inclytum\
210 Ducam triumphum. Istuc vos cernere proelium volo\
Extra iactum teli, fortunae extra aleam.\
Et eccere senem. vt Mauortem in vultu gerit!\
\
ACTVS TERTII\
SCENA I.\
PHILOXENVS senex.\
DAVVS seruus.\
LORARII quatuor.\
LYDVS.\
Ain' ita esse Daue? Dau. Aio. Philox. Certus es? Dauus. An caecum me putas,\
Quae vidi non vidisse me si dicas, videris?\
215 Phil. Vbi nunc illum reperiam scelus? vbi hoc crucis cimelium?\
Faxo iam Hercle vt suo crux gaudeat cimelio,\
Nec ploret diutiùs sibi fieri iniuriam.\
Dau. Huc respice. Quis hic est cum collatiuo ventre. Phil. Hic ipsus est.\
Eia, eia, Lyde, eia, ô potator strenuę!\
252 DRAMA COMICVM\
220 Hoc nempe iusseram, ventrem vt curares sedulò,\
Vt heri tui corrumperes rem & filium?\
Dau. Ergo ad Praetorem vt eamus res iam postulat,\
Vbi manu mittar ob nauatam gnauiter operam.\
Phil. Eamus, Hercle, ad carnificem, qui pendeas.\
225 Dau. Eamus, Hercle: nil moror, at nisi filium\
Mox perdidisse mauelis, pro me salies in crucem libens,\
Et pro me pendeas Lydi-vicarius.\
Phil. Constringe tute illi Artemo actutum manus.\
Dau. Non renuo: stringe etiam fortiùs, etiam ohe fortiùs,\
230 Etiam pedes, etiam collum. Phil. Dij te perduint scelus.\
Dau. Quae te agitant intemperiae? cur malum tibi\
Vltro imprecaris? si dij me perduint,\
Tu Hercle omnium mortalium es perditißimus.\
Phil. Tun' me ludificas, triuenefice: agite, abducite\
235 Intro, atque adstringite ad columnam fortiter.\
Dau. Agite, abducite, tanties quantiest fungus putidus.\
Nil sentis, mox vltrò me obsecrabis miser,\
Vrgebis vt solui velim, libertatem offeres,\
Mulcebis Lydo genua. Phil. Mulcebo Hercule\
240 Lydo tergus flagris bellè, bellißimè.\
Rapite sublimem in aëra: pendeat mox furcifer.\
Lyd. Rapite, agite, pendeam. Phil. Quâ tu haec fiduciâ?\
Lyd. Aequi & boni. Phil. Non pendes: Lyd. Cùm lubet;\
Sed priùs istas tabellas perlege. Philox. Ecquid ganniunt?\
245 Contrà ac volo mox famulae Vulcano seruient.\
Lydus. Nosce hoc signum, estne id filî? Phil. Noui. Lyd. Perlege.\
PENDVLARIA. 253\
Phil. Ohe litteras minutas. Lyd. Qui quidem videat parum;\
At qui satis videat grandes nimio satis.\
Phil. Iam conspicilla oculos iuuent meos. Lyd. Iuuent.\
250 Pater, peccasse me scio, & peccasse poenitet;\
Vino dedi me, ita hoc persuasit adolescentia,\
Mali sodales, pellecebraeque peßimae.\
Pergraecando, helluando absorpsi plurimum,\
Noctes diesque Baccho feci & volupiae.\
255 Nolo pater hoc mihi condones flagitium peßimum.\
Exilio mutare solum statui: tibi ne haereat dedecus.\
Itiner iam molior, nec te intuerier animo\
Meo persuasi facinoris huius conscius.\
Vale pater, & Lydo nil imputes rogo,\
260 Illi auscultare nolui; illumque abripui in nefas,\
Verbis me plurimis concastigauit acriter,\
Nihili duxi monita, nihili feci: nunc poenitet.\
Vale pater, tuum nunquam visurus filium.\
Phil. Lyde, ô Lyde, lacrymas nati eliciunt mihi litterae.\
265 Lyd. Quicumque, vbicunque sunt, fuere, vel posthac erunt,\
Bardi, blenni, buccones, matulae, anteis\
Omnes longè stultitiâ, & moribus praeposteris.\
Illum tu cures filium? illius ergo lacrymas.\
Phil. O Lyde, Lyde, aliter tu sapias, si pater fores.\
270 Lydus. Hercle ego eum peßimis perdam modis si pater forem.\
Phil. Tacesis. Lyd. Non possum tibi morem gerere, qui illius\
Mores noui. Phil. Sit prauus, sit malus, sit peßimus, at est filius.\
254 DRAMA COMICVM\
Lyd. Non ego suspensum me mauelim, cùm audire isthaec cogor probra?\
Tacesis, & filium eximas iam periculo:\
275 Ego quantum argenti opu'st persoluam ganeae,\
Iam dabo, iam deferes, iam liberes mihi filium.\
Solue ellum sis. Lyd. Nolo solui. Phil. Ast ego volo.\
Lyd. Ast ego magis aequus malo poenas luere flagitî.\
Phil. Cuius? Lyd. Tui, qui innoxium oneras tot malis.\
280 lubes ligari, indictâ caußâ me duci iubes.\
Phil. Quaeso hoc mihi flagitium noli imputare, mi Lyde.\
Lyd. Nolo condonare nisi genua demulseris.\
Philox. Mulsi: congialem tibi propinabo fideliam.\
Cape hoc aurum, Lyde, i fer filio.\
285 Lyd. Non equidem accipiam, proin tu quaeras qui ferat.\
Nolo ego mihi credi. Phil. Cape verò, odiosum facis.\
Lyd. Non equidem capiam. Phil At quaeso. Lydus. Dico vt res se habet.\
Phil. Morare. Lydus. Nolo inquam concredi mihi;\
Vel da aliquem qui me seruet. Phil. Ohe odiosè facis.\
290 Lyd. Cedo si necesse sit. Phil. Cura hoc, iam ego reuenero.\
Lyd. Curatum est esse te senem miserrimum.\
Attonsus ad cutem es vt miserrima ouicula.\
Nunc ego praedam hanc commilitonibus feram.\
Iam nunc accipientur mulso lautißimè.\
295 Vt ego subleui os! vt glaucomata obieci seni!\
PENDVLARIA. 255\
ACTVS QVARTI\
SCENA I.\
PISTOCLERVS.\
MNESILOCHVS.\
SOSICLES.\
CLEOMACHVS.\
LYDVS.\
NEscio quid praesagiat insulsum cor, Hercule,\
Ad Augurum collegium res deferri pote est.\
Mn. Nos Augures, hic Augurum est collegium.\
Pist. Cor histrionicam facit, salit impigrè.\
300 Sosicl. Nempe hoc est, salies mox prae gaudio.\
Pist. At ego, si quid Sibyllae mihi dictant meae,\
Lydum in crucem salijsse nimis vereor malè.\
Cleom. Eccere quàm bellus augur: despuas miser\
Funesta dicta haec. Lyd. Quin propero de vicino congredi?\
305 Pistoclere, ô Pistoclere. Pist. O Lyde, ô salus mea,\
Salue. Lyd. Apagesis ne cominus mihi. Pi. Quippeni?\
Lyd. Profanus es, ego sacerrimum sacrarium Hercule,\
Et augustißimum omnium lararium.\
Cleom. Quidum? quibus initiatus sacris triuenefice?\
310 Lyd. Nisi modestiùs, vae. Sosic. Quanto fermento tibi\
Increuit subitò pectus. Lyd. Non de nihilo est haec fiducia.\
Pist. Tacete: sinite me meum Lydum oscularier,\
Sinite me suauiarier fortunam meam.\
256 DRAMA COMICVM\
Lyd. Tun tanto coram numine impudens lasciuies?\
315 Ego hîc in hoc marsupio Plutum gero,\
Vnà & salutem tuam, ô adolescens impie.\
Tu tanto coram numine adhuc lasciuies?\
Pist. Minimè Hercle. veneror haec numina, & Lydum meum,\
Mystam sacerrimum. Omnes. Vnà omnes sacra facimus\
320 Pluto & Lydo. Lyd. Salite prae gaudio. Cleom. Quianam\
Non Martem huc adfers sed Plutum: suos\
Mars Salios habet, haud Plutus. Ly. Salite extempulo,\
Vel ne semuncia dabitur. Pist. Eia, salimus strenuè.\
Lyd. Etiam adhuc, etiam adhuc, adhuc etiam, etiam adhuc.\
325 Mn. Iuppiter omnesque te dij perdant furcifer.\
Prae laßitudine concidunt mihi genua.\
Lyd. Sic praeparatur epulis sua penus;\
Eamus intro, triumphalem vt coenam vobis parem:\
Nam fortiter agens hodie nostrum expugnaui senem.

SCENA II.\
NICOBVLVS senex.\
MESSENIO seruus.\
330 Nicob. Malam rem ducit, multasque sibi fabricat cruces,\
Vxorem qui ducit domum, quique fabricat filios.\
Mes. Pape! quis hic Vulcanus, filios qui fabricat?\
Nicob. Ita equidem experior pridem. nam vxor mihi domi est,\
Quae fel vincit & absynthium amaritudine, res peßimas;\
PENDVLARIA. 257\
335 Quae fumi adinstar semper abigit lacrymantem foras.\
In ganeâ, ni fallor, filij sunt, qui meum\
Exenterant medullitus marsupium.\
Hos ego iam peruelim mihi obuios dari hodie;\
Exenterabo, & emedullabo penitus.\
340 Mess. Vt Aeacidiuis animis expletus senex!\
Vereor ipsis oculos miseris exorbeat,\
Vitamque euitet. Nicob. Faciam Hercle sciant patrem\
Me esse, & sese filios: si fustem sumpsero,\
Mox expupillatos rediam verberibus. Mess. Equidem\
345 In Libya mauelim occurrere leoni & tigri,\
Quàm huic hodie seni. Nicob. Siccine meperdere,\
Rem meam decoquere, famam pessundare,\
Nepotari, impune! age Messenio, grandimus gradum?\
Mess. Ad quid: si pransum imus: si coenatum: eccere,\
350 Vel Pegasum praeuortam. Nicob. Tun' aciem hebetes\
Mei furoris, tuis caput obtundens iocis? Mess. Eho\
Iam carina haec ventris mei ipsa est vacuitas:\
Quid mirum si saburram poscit, vt securiùs\
Velificetur nauis: Nicob. Saburram fusiùs\
355 Dabo quantam neuelis. Mess. Sine obsecro:\
Haec cruda nimis est coena, atque stomacho nocet.\
Nic. Mox te elinguabo furcifer. Mess. Tuus ego sum.\
Si mutum mauelis mancipium: tu videris.\
Nic. Age, inquam, & Mnesilochum quaeramus mox, & Sosiclem.\
360 Mess. Nempe pedes non habent vt redbitent domum.\
Nicob. Eamus, inquam, & ganeones peßimos\
Mox peßimis perdamus, vt decet, modis.\
Mess. Hoc est, quatuor iungamus indomitos equos.\
R\
258 DRAMA COMICVM\
Duos qui distrahant pedes, duos qui brachia,\
365 Tum illosce flagris incitabimus affatim\
Equos, qui validè neruis tendant omnibus\
Suum quod est rapere: tuos deartuare filios:\
Sic ex vno duplum habebis foenori.\
Octo ex duobus mox fient: nihilo minùs.\
370 Nic. Sat filiorum diues sum, Messenio,\
Atque ex duobus malim vnum fieri, & bonum.\
Mes. Nempe hoc fiet: vicißim comedet alter alterum.\
Medium vbi comederit alter alterius,\
Duos compingemus dein medios simul,\
375 Et fiet vnus è duobus. Nicob. Tu furcifer,\
Perge age iocari, ego ted, illosque pariter\
Fartum mox faciam, & in artocreâ coquam,\
Vt pasta vobis fiat contubernium.\
Mes. Non equidem volo tui animi exstinguere incendium,\
380 Here: optima res est, irasci peßimis,\
Sed magis oleum flammis ingero; quo ardeas.\
Nic. Aetnam Hercule flabello irritat Pygmaeolus.\
Aetnam hoc gero pectore: euomam hanc in filios\
Totam, quanta est: sequere huc, Messenio.\
385 Mess. Laruas lemuresque omnes modò qui loquitur senex,\
Mox, Fili, mi fili: ne sic columbule,\
Ne sic mi psittace: saccharum obiiciam tibi,\
Comede, mi psittace, & deterge ocellulos:\
Quid frustra sic meos violas ocellulos?\
390 Hem praedam! Quàm sagax nasum senex habet,\
Tam citò feras, suis mouit cubilibus.\
Moloßicum hic agam, dum aget senex venaticum.\
PENDVLARIA. 259\
SCENA III.\
PISTOCLERVS.\
CLEOMACHVS.\
MNESILOCHVS.\
MENAECHMVS.\
SOSICLES.\
LYDVS.\
MESSENIO.\
Mnes. Nunc ego inter sacrum, saxumque sto. Sosicl. Hercule,\
Nos victimas mox caedet carnifex sacerrimus.\
395 Mnes. Quin tu quiescis, directum cor meum ac suspende te:\
Tu sussultas, ego miser vix sto prae formidine.\
Pist. Tum nempe miser miserrimus est, cùm deficit\
Cum re consilium. Cleom. Omnem senatum conuoca\
Dolique fraudisque, vt falsidicis fallacijs\
400 Senex iugulatus pereat. Pist. Acutas Hercule\
Poscis fallacias, talem vt iugulent senem.\
Men. Lydum hoc poscit munus, nec frustra erit; scio:\
Nouit, senibus suis os oblinere offucijs.\
Mnes. Ad Lydum omnes hanc deferimus prouinciam.\
405 Lyd. Periculi res plena est haec prouincia:\
Nolo tam temerè iacere meo in tergo aleam.\
Odi Hercule eos magistratus, quibus ponè ambulant\
R 2\
260 DRAMA COMICVM\
Lictores, queis nulla est, nisi in cute, purpura:\
Qui non triumphant, nisi sub furcâ vapulent.\
410 Pist. Auctoritatem tun' senatus negligas?\
Videsis, senatu, consulto qui pareas.\
Mnes. In eandem omnes discedimus sententiam.\
Lyd. Quâ lege hanc traditis mihi prouinciam?\
Nolo Praetor, nolo esse Propraetor, neque\
415 Proconsul: res grauis est, & Dictatorem postulat.\
Dicite me Dictatorem. Omnes. Dicimus. Lydus. Date\
Secures cum fascibus. Men. Eho, ceruicibus\
Tam citò minaris nostris? Lyd. Hoc mei sit arbitrî:\
Volo absolutum imperium mihi dari in vitam & necem.\
420 Omnes. Damus. Lyd. Nunc ergo tu hîc sis: age, statio haec tua est;\
Hunc tu serua locum, nec deseras, vide.\
Hîc mihi praetorium erit, huc concilium conuoco.\
Pist. Age, Imperator maxime, rem incipe strenuus.\
Tam facilè vinces, quàm volpes pirum comest.\
425 Lyd. Herclè, iam tempus aurem vellicat mihi,\
Inconciliare copias omnes meas.\
Sumne Imperator maximus? sum Aedepol,\
Atque augustißimus: & tamen hoc tanto mihi\
In discrimine dum res vortitur, atque in acie\
430 Dum vita consistit mucronis; nullus est\
Tribunus, nullus Centurio: tota hic stetit,\
Hoc in cerebro belli moles. Quid agam? Quin bellicum\
Indico concilium: placet, adeste fraudium\
PENDVLARIA. 261\
Millena millia, quotquot estis in domo.\
435 Hei! humilis haec dictio, nec me decet: ollas olet:\
In hoc, inquam, capitis praetorio\
Iam consedere, iam rogito sententias.\
Pist. Quemadmodum adstitit seuerâ fronte curas cogitans?\
Reperit, non reperit: nutat, abnutat: magnùm facinus animo\
440 Coquit: crudum est, necdum coctum: ructat etiam nunc tam.\
Quid hoc? quid agis? nugas agis, Pol, nugacißimus merè.\
Digitos credis te perdidisse? numeras. Lyd. Sine, reperi modò.\
Pist. Pectus pultat, cor, credo, euocaturus est foras.\
Lyd. Hac si tetenderit acies, vicimus. Pistocl. Hui,quàm feruidè\
445 Concrepuit digitis! res tandem progreditur ex sententiâ.\
Actum est? Lyd. De cute tuâ; nisi quod occurrerit aliud mihi\
Augurium: inebras hucusque aues video, arculasque peßimas:\
Non gero bellum, nisi auspicatò. Pist. Vigila, ne somno stude.\
Ecce autem aedificat, columnam mento suffecit suo.\
450 Vigila, inquam; expergiscere, inquam. lucet hoc, inquam. placet.\
Euge, euge, euschemè me Hercle astitit, & dulce, & comoedicè.\
R 3\
262 DRAMA COMICVM\
Lyd. Io, io triumphe, adeste tubicines, tibicines,\
Equites, pedites, elephanti capti de hostibus,\
Praeda omnis, spolia opima, & de quibus modò\
455 Triumphus agitur, adsint vinculis probè\
Onusti defloccati duo senes. Huic\
Nostro Iugurtha nomen erit, illi alteri\
Perses: ego Marius atque Aemilius ero.\
Vbi est senatus? Pistocl. Lictores adfore mox arbitror,\
460 Nec sine virgis. Lyd. Quas Dictator equidem in humeros\
Mox expediam tuos. Pist. Dictator inclyte,\
Dictata nisi mox proferas bellißima,\
Quae nos nostrumque tergus de periculis\
Eripiant, ibis patibulatum ocyßimè,\
465 De Dictatore mox effectus furcifer.\
Lyd. Tun' hisce minaciis me territes larua vmbratilis?\
Heus, lictor, caput obnubito illi, atque arbori\
Infelici suspendito. Pist. Actutum, nisi\
Explicaris mihi negotium, Hercules,\
470 Noctem pendebis perpetem. Lyd. Nihil, nihil,\
Nihil actum est; dictaturam exuo: nec ciuibus\
Rebellibus velim prodesse. Pist. At Iupiter\
Bene te amet. sis Dictator iure quàm optimo,\
Sis quidlibet: modò imperti me, quod commentu'st. Lyd. Tace,\
475 Dum in regionem astutiarum mearum te induco, vt scias\
Iuxta mecum mea consilia. Pist. Salua sumes indidem.\
PENDVLARIA. 263\
Lyd. Herus meus elephanti corio circumtectus est, non suo,\
Neque habet plus sapientiae quàm lapis. Pist. Egomet istuc scio.\
Lyd. Nunc sic rationem incipissam: ita hanc instituam astutiam.\
480 Mox pater vbi venerit: faciem mox exues,\
Mox indues aliam, tu inquam, tu, tu, tu. Pist. Age.\
An noctuas nos esse putas? sic tu, & iterum\
Tu, tu, tu clamitas, ô triuenefice.\
Tum facierum nos diuites sic autumes,\
485 Vt lanus olim bifrons erat, & quadrifrons,\
Mutare & pro libito nos facies creduas,\
Vt mutatorias vestes? Lyd. Cauesis malum.\
Exorsa haec tela est non malè omnino mihi,\
Pertexam perbenè, licium ne ruperis.\
490 Tu pare, tu ne quid musses, nisi cùm aderit mox senex:\
Furiosum tum te, tum lymphatum fingito,\
Tum ea dicas, tum facias, quae Orestes nunquam fecerit.\
Mnes. Quid tum? Lyd. Fugiet. Pist. Prò fraudium fraus peßima!\
Lyd. Nunc experire sitne acetum tibi, & cor acre in pectore,\
495 An fungum pro corde geras, peponem pro cerebro.\
Hanc tu prouinciam pro legato obieris,\
In quâ duellum hodie feruebit maxumum.\
Pist. At tu qui facies mutare iubes hominem, vbi\
Hae crescunt, quas mutemus facies, expedi.\
R 4\
264 DRAMA COMICVM\
500 Lyd. In hoc crescunt marsupio, híc venum omnia\
Exponit lupiter, etiam fidem, & fiduciam.\
Pist. Age aperi tandem olitorium hoc forum. Lyd. Aperio.\
Sed Cereris hic mysteria sunt, cerni abnuunt.\
Ibo intrò; mox prodibo foras, mox omnia\
505 Dabo expedita, impedita quae vides modò.\
Pist. Miras hic turbellas excitabit furcifer,\
Si Lydum noui, texit histrionibus\
Lepidam fabellam. monstri est, nisi pendeat hodie,\
Et totum opimi corium bouis deuoret,\
510 Helluo flagrorum peßimus. Sosic. Cutem illius\
Si quis denariolo vendat mihi lanio\
Nolim Hercle. ita mox forabitur dente vlmeo.\
Mess. Hi me videre non putant, audire me\
Nihil. At verò vbi senex aderit, omnia\
515 In lucem proferam, atque in meridiem ipsißimam.

SCENA IV.\
LYDVS.\
PISTOCLERVS cum sociis.\
NICOBVLVS.\
MESSENIO.\
Lyd. Nemo vnquam magis sui ex animi sententiâ\
Res expediuit peßimas, quàm ego hodie.\
Cleom. Eccum. Dictator adest. Pistocl. Quid cessamus? salus\
Nostrae reipublicae huius in sinu tacet,\
520 Ibi quiescit. Mnes. Imperator maxime,\
PENDVLARIA. 265\
An commeatus in promptu est? num aerarium\
Neruusque belli solidus? Lyd. Agite, vicimus,\
Haec est panoplia, haec cataphractorum arma sunt\
Ipsißima. induite. Pist. Quin sagum das è praetorio?\
525 Hostis adest, nimio quàm atrocißimus.\
Lyd. Si illi machaera est, & nobis rhomphaea 'st domi.\
Nic. Bilem in nasum conciuit mihi labor, morá;\
Dum quaero, dum plateas omnes obeo, & perditos\
Nondum reperio nepotulos. nam filios\
530 Iam pridem perdidi: qui tam nequiter\
Palàm nepotantur. Sed hem Messenio\
Opportunus adest consiliarius re in peßimâ.\
Mess. Ah Nicobule, Nicobule! Nicob. Oh mi Messenio,\
Messenio! Mess. Teneo praedam vnguibus. Nicob. Lupum auribus,\
535 Vt vereor. Mess. Ego eos tibi si ostendero filios,\
Agnosces? Nic. Herculè, nisi oculos effodiant mihi,\
Agnoscam quos genui, quos eduxi malo\
Suo, luctu meo familiari, & quod est\
Caput, meae crumenae exitio & funere?\
540 Mess. Viden' hos? Nicob. Quid ni videam? Quid sic me captas carnifex?\
Nam ego quidem meos oculos habeo, nec rogo vtendos foris.\
Mess. Hi sunt. Nic. Hi sunt? Mess. Nisi fortè alicubi se perduint,\
Aut se reliquerint forsitan in ganeâ.\
Nic. Hi sunt? Mess. Nisi de Euphorbo Pythagorae sient.\
R 5\
266 DRAMA COMICVM\
545 Nic. Hi sunt? Credo quidem me vidisse eos, nec alteri\
Sed mihimet credo, oculis credo meis.\
Nicob. Hi sunt? Mess. Hi sunt? hi sunt? hi sunt? vomitum moues\
Ita mihi ad nauseam, Hi sunt exscreas. hui!\
Nicob. Messenio, multa senium fert secum incommoda,\
550 Oculis nubem obducit. Censen' operae pretij\
Adire? Mess. Nisi perire eos mauelis. Nic. Quis hic?\
Mess. Filius est, ni fallar. Nic. Nempe Aethiops mihi\
Est filius. Mess Quid si in camino leno foris\
Eum suspenderit, vti fit carnario,\
555 Vbi pernae pendent, vbi lardum omne fumigat?\
Nic. Hercle fieri pote: nam mala merx leno est. age,\
Mi fili quid cessas? num vocem agnoscis patris?\
Hui! haec quidem Aedepol laruarum plena sunt.\
Censen' eum esse filium Messenio?\
560 Mess. Nisi fortè migrauit ex corpore veluti solent\
Migrare ex aedibus antiquis in nouas.\
Nicob. At nasus illi plusculum est simus, Messenio,\
Non filio item meo. Mess. Quid si pugnis ei\
Interpolarit os meretrix, & denuò\
565 Refinxerit. Nicob. Labia hiulcant nimis, Messenio.\
Sed iterum aggrediar hominem. Perplexabili\
Nescio quo murmure incassum fremis frutex?\
Pist. Oύ γὰρ ἔγωγέ τι φημὶ τέλος χαριέστερον εἶναι,\
Η ὅταν εὐφροσύνη μὲν ἔχει κάτα δῆμον ἅπαντα.\
570 Nic. Malè metuo ne malum duit mihi: hic elephas\
Est, non homo, barrit, non loquitur Hercule.\
267 PENDVLARIA.\
An me risui, me ludibrio habes, Messenio?\
Ego te carnifici discipulum mox dabo carnifex.\
Mess. Si quidem omnes coniuratim cruciamenta conferant;\
575 Habeo, opinor, familiare tergum, ne quaeram foris.\
Non possunt mihi minacijs credo tuis hi oculi fodiri hodie,\
Sicvt non viderim ea quae ita certò viderim.\
Nicob. Tuten' vidisse hos asseris? Mess. Assero.\
Nicob. Quos? Mess. Filios. Nicob. Meos?\
580 Mess. Tuos. neque enim mihi, reor, sunt filij,\
Albas praeter bestiolas & totidem nigras.\
Nicob. Quis horum est? Mess. Horum nullus, & horum quilibet.\
Nicob. Potisne esse iste ventricosus, obesulus?\
Mess. Nam si in cauponâ benè bibit, quid ni pote?\
585 Nic. Aggrediar hominem confidenter. Mess. Optimè.\
Nicob. Pape adolescens, vt bellè atque anserine ambulas.\
Hic nempe gnatus est meus bellißimus,\
Quem mactabo omnibus cruciabilitatibus.\
PI. Δαιτυμόνες δ' ἀνὰ δώματ' ἀκουάζωνται ἀοιδοῦ,\
590 Ἥμενοι ἑξείης παρὰ δὲ πλήθωσι τράπεζαι\
Σίτου καὶ κρειῶν. μέθύ δ' ἐκ κρητῆρος ἀφύσσων\
Oίνοχόος φορέῃσι, καὶ ἐκχείῃ δεπάεσσιν\
Τοῦτο τί μοι κάλλιστον ἐνὶ φρεσὶν εἴδεται εἶναι.\
Nicob. Messenio, Messenio! Iam Cerbero\
595 Me malim esse hospitem, quàm haεc ferre diutiùs.\
Nimio haec res est magnae diuidiae mihi,\
Aetate in hac me ludum fieri pupulis.

268 DRAMA COMICVM\
Mess. Durum est. Sed vnum hoc scito: nimio crebriùs\
Venire quod molestum est, quàm id quod cupidè expetis.\
600 Nicob. Tentabo etiam adhuc? Mess. Etiam adhuc: saepè aucupes\
Falluntur, & tandem praeda obuenit. Nic. Igitur\
Per satyram nunc exquiramus suffragia:\
Tun' meus es? erraui. Tu meus es, Hercule.\
Iam etiam, iam etiam nunc conspicilla cepero,\
605 Haec consulam iam conspicilla oculeißima.\
Tun' meus es? erraui. Tu meus es Hercule.\
Occisa res est, sic ex compacto ea agitur,\
Quasi in foro res foret olitorio.\
Tum nescio Aedepol qualis forma haec siet:\
610 Vni nasus aquilinus, vulturinus alteri nasus est:\
Dein caetera monstris examußim dixeris\
Similia, decollauit omne consilium mihi.\
Mess. At hosce vides? Nicob. Video. Mess. Facient rem omnem palàm;\
Modò tu tragicè, modò non agas sic comicè.\
615 Nicob. Video, video pestem iuuentae: Dî improbos\
Adaxint ad suspendium veneficos,\
Qui mentem eripiunt filijs, & rem patri.\
Pistoclere, hem, Pistoclere, an baculos edis?\
Pist. Durus cibus est, pernicies dentium mera.\
620 Nic. Homo nullus est te scelestior hodie,\
Neque cui ego de industriâ ampliùs malè\
Hodie faxim perlubens, faxim, inquam, perlubens.\
Pist. Quid me iubes facere, Apollo? hircum foetidum\
PENDVLARIA. 269\
Vt mactem tibi? placet. Nic. Expedit iam sese homo.\
625 Pist. Agedum, machaera, Apollinis iusso obsequi\
Te decet, agedum, hancce victimam caede inferis;\
Nigra est, hanc quaerit sibi Proserpina.\
Nicob. Certè haud tutum est, certè pueri interdum senem\
Interimunt: parricidî hinc nata quaestio est.\
630 Metuo malè nimis me numerum augeam, & nimis\
Serò praetor quaerat cùm mortuus siem.\
Mess. Ast ego herum non patiar inultum ludibrio\
Haberi à fungis istis. Lyd. Quid ais homo trium?\
Mess. Dij te vellem perdant, homo marcide,\
635 Germana illuuies, rusticus, hircus, hara, sus,\
Canis, capra commistae. Lyd. O nequam os & maledicum!\
Indignis si maledicitur, maledictum id esse dico:\
Verum si dignis dicitur benedictu' st, meo quidem animo.\
Lyd. Hem! quam Cato hic philosophus est, sententias\
640 Loquitur iam noster carnifex. Age, verbero,\
Pugnos ede. Mess. Nolo Hercule. Lyd. At ego volo. Mess. Quaeso Hercule,\
Tu istam coenam largire esurientibus. ego\
Haud esurio pugnos: vaciuus mihi licet\
Stomachus octo propè dierum egit ferias.\
645 Lyd. Hoc quidem profectò certum est, non est arbitrarium.\
Mess. Perij. Lyd. Parum etiam, praeut futurum est, praedicas.\
Nisi te contuderim mollior vt lanâ sies.\
270 DRAMA COMICVM\
Ego istos execror pugnos quantumuis pugnacißimoi.\
Lyd. Ego te religione exuo, nihil debes mihi,\
650 Soluisti. Mess. Nolo in aere esse alieno: cape.\
Lyd. Nimis etiam prodigalis factus es Aedepol,\
Tutore opu'st. Lyd. Quia vaniloquus es, nunc vapula.\
Mess. Optati ciues, incolae, accolae. Lyd. Nunc vapula.\
Nicob. Quin fugimus hinc Messenio? Pist. Sic expedit,\
655 Nisi exossari malitis miseris modis.\
Nic. Vbi tu nunc, qui exossas homines, homuncio:\
Mox tibi cutis nulla erit in natibus, ô homuncio,\
Cùm resciet isthaec parens, ô homuncio:\
Neque enim haec tacebo, neque celabo, ô homuncio:\
660 Sed patri iam tuo referam, ô homuncio:\
Tunc tibi cutis nulla erit in natibus, ô homuncio.

ACTVS QVINTI\
SCENA I.\
PISTOCLERVS cum sociis.\
Mnes. PVgnata haec pugna est fortiter: fugit senex.\
Pist. Velim equidem non rediret auctus copiis:\
At mihi cor augurium facit, mox adfore.\
665 Neque salus nobis iam saluti esse, si\
Cupiat, potest: nec vsquam stabulum est confidentiae.\
Lyd. Ignaue miles, siccine post victoriam\
Cor palpitat? Quid si modò victus igitur,\
PENDVLARIA. 271\
Quid foret animorum? Pist. Succidaneam\
670 Pro me cutem tuam si dederis, aureum\
Dabo. qui liber fias. Lyd. Dabo, si quid accidat\
Praeter fortunam, quam peteßis optimam.\
Pist. O carnificinum cribrum, quod credo fore,\
Ita te forabunt patibulatum per vias\
675 Stimulis. Lyd. Sine, inquam, mox adero, mox proferam\
Bellaces machinas, queis mox senes\
Prosternam ambos. Sosicl. Aget aliquid, miscebit omnia.\
Noui hominem. Pist. Caeterûm siluam vlmorum integram\
Feremus hodie singuli, quantam Atlas vix ferat.

SCENA II.\
MESSENIO.\
PISTOCLERVS cum suis.\
680 Agite, agite, agite, pendere si quis expetat,\
Restes hic grates veneunt, teruncium\
Non postulo. Heus Pistoclere, haec tibi gulam\
Induat, haec tibi, tibi haec. Panaceam credite\
Me à Ioue malorum omnium habere in promptu Hercule.\
685 Pist. Pandoram te credo Hercule. Lyd. Agesis. Pist. Vt pendeam?\
Sat citò pendebo, mox vbi senex venerit:\
Quid opus praeuortior labore maxumo\
Quod nullo mox labore vltro mihi dabitur?

272 DRAMA COMICVM\
Tu pendeas. Lyd. Tu priùs, Hercule; herus es mihi.\
690 Pist. Non inuideo hancce praerogatiuam tibi.\
Lyd. Mauis perire. Pist. Certè non pereo si pendeo?\
Lyd. Ita me ament quos amo, patellarij dij,\
Vt non peribis. Pist. Quid igitur. Lyd. Collum insere;\
Scalas conscende, caetera ex sententiâ.\
695 Pist. Sed mox in tuto cùm fueris med exime\
Periculo. Omnes. Bellè, optimè, haud pote meliùs.\
Lyd. Nunc obuiàm senibus ibo, leporibus canes\
Auribus eos capio timidè timidißimos.

SCENA III.\
PHILOXENVS.\
NICOBVLVS.\
LYDVS.\
Ain' ita esse, Lydum, filios tuos\
700 Meumque perdere, vnicè mihi vnicum?\
Vbi eum nunc reperiam scelus hominis? Nic. Viden'?\
Phil. Heus, Lyde, Lyde. Lyd. Philoxenum audio herum nicum.\
Estne here quid imperes? Philox. Vt pendeas. Lyd. Placet.\
Nec restis sumptui tibi futura' st, attuli:\
705 Scio meruisse, nolo mihi vt parcas: rogo,\
Frugi nunquam fui, nunquam ero, sine pendeam.\
Phil. Nec opus Demosthene est, Lyde, vt persuadear:\
Pendebis: at mihi filium priùs exhibe.\
Lyd. Pendet, ni fallor, aut pendebit oppido,\
710 Longamque extemplò de se faciet litteram.\
PENDVLARIA. 273\
Philox. Quianam? Lydus. Quia commeritu'st. Philox. Fallis me furcifer.\
Lyd. Libitinam iam nunc expedi: ne foeteat.\
Phil. O Lyde, Lyde, Lyde, vis fieri modò\
Libertus meus? Lyd. Haud vnquam merui istud. Phil. Malè\
715 De te sentis, manu te mitto, si velis.\
Lyd. Nolo manu mitti, nisi à carnifice. Phil. Quid\
Hoc prodigij? Lyd. Volo, inquam, me mittat manu,\
Qui pendeam. Phil. Quidum? Lyd. Merui, merui, Hercule,\
Vnà & tuus filius. Phil. Obsecro? Lyd. Citò quid iubes?\
720 Volo pendere: moram compendi facito. Phil. Duc\
Me vbi filius. Lyd. Ducam. hac eundum est: num vides:\
Nostin' hunc? hic tuus estne filius: Phil. Pape!\
Charontis in cymbam alterum pedem intulit.\
Nic. Et Mnesilochum video hîc, & Sosiclem meum.

SCENA IV.\
PISTOCLERVS cum suis.\
PHILOXENVS.\
NICOBVLVS.\
LYDVS.\
725 Pistocl. Vale pater: estne quod Plutoni nunciare mihi imperas?\
Phil. Vt saluus sis, gnate. Pistocl. Ero mox, vbi reste hac obstruxero galam.

274 DRAMA COMICVM\
Phil. Ne sic, mi fili, ne sic, mi columbule, ne ita saeuias.\
Nicob. Et vos, mea mellila, estne quod aegri quidquam hodie vobis siet:\
Faciam mox omnia vt sient de saccharo. Date basium.\
730 Sosic. Iam nunc dabimus cruci basia, quam sponsam hodie despondimus.\
Nicob. Ne sic, mei passerculi, ne sic, mei ô haedilluli.\
Mn. Meritis hostire nostris pro condignis nulla crux potest.\
Lyd. Quin properas, ac suspendis te? ad restem prurit ceruix mihi.\
Pistoc. Benè mones, propero. vale, my Lyde, videndus apud inferos.\
735 Phil. Mane etiam nunc: quid properas? mnas decem dabo, si temet serues mihi\
Filium. Pist. Age etiam decem adde, etiam centum. malo poenas dare\
Mei sceleris. Lydus. Vt dignum est te meque, atque his omnibus. Philox. Dabo\
Etiam mille, etiam centena & millena millia iam dabo.\
Nicob. Addam totidem. Pistocl. Frustra. Lydus. Pergin', iam coena apud inferos calet:\
740 Propera ne frigeat: nam fabulando dum teris diem,\
Iam venter inanijs plenus mihi est, & araneis. Pist. Vale.\
Philox. Mane: dabo omnia, dabo plusquam omnia. Pist. Moues me pater. Lyd. Hui,

275 PENDVLARIA.\
Vt gaudeo te necdum exuisse filium! Phil. Ob hoc verbulum ˂ho\
Tibi pileum do, Lyde, & libertum facio iure optimo\
745 Quiritium. Lyd. Verum nouo liberto opus est quòd pappet. Nicob. Hem\
Talenta centum spondeo. Lyd. Certè, quid obest maturiùs\
Deliberare tanto de negotio? Pist. Hercule qui semel\
Pendet, semper mox pendeat necesse est. age, delibero:\
Mihi talenta modò viginti dentur praesentaria,\
750 Et Lydo libertas. Phil. Dantur. Omnes. Placet.\
Abeamus omnes è vestigio iam domum,\
Opipara quo paretur coena. Senes. Parata est plane regia.\
Phil. Saluus sum modò, qui modò perieram. Amo te, mi Lyde, mea salus.\
Nic. Etiam centenas pro te plagas accipiam libens\
755 Praegnanter in tergo meo. Lyd. Placet: quando voles, dabo.

/back/

FINIS.

SVMMA PRIVILEGII.\
ALBERTVS & ISABELLA CLARA EV¬\
AGENIA, Archiduces Austriae, Duces\
Burgundiae, Brabantiae, &c. Serenissimi Belga¬\
rum Principes, diplomate suo sanxerunt, ne\
quis Opuscula postuma R. P. Nicolai Susii Soc. IESV\
praeter Martini Nutij Typographi volunta¬\
tem in Belgio intra duodecennium impri¬\
mat, aut alibi impressa in has Inferioris Ger¬\
maniae ditiones importet, venaliaue exponat.\
Qui secùs faxit, confiscatione librorum &\
aliis poenis grauioribus mulctabitur, vti la¬\
tius patet in litteris datis Bruxellae ann. 1619.\
3. Octobris.\
Signat\
I. Cools.
