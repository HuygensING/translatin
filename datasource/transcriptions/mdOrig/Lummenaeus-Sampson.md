/front/

SAMPSON\
TRAGOEDIA. SACRA.

91\
AMPLISSIMO ET R.DO\
ADMODVM DOMINO D.\
BERNARDO CAMPMANS\
DVNENSIS MONASTERII,\
ORDINIS CISTERCIENSIS\
ABBATI LONGE MERITISSIMO.\
D. C. Q.\
FLandricus occiduas pontus quà stipat arenas,\
Praesidium coetus, deliciumque tui.\
Militis Hebraei casus ex ordine disces,\
Si iuuat haec oculos pagina sacra tuos.\
Hei mihi! quàm vellem tragico proscibere ludo,\
Quidquid in hoc actu Dalila saeua parat!\
SAMPSONEM Veneris pullum (mirabile!) & astum\
Pellicis Hethaeae scena cruenta dabit;\
Tonsuram & raros circùm caua tempora cirros,\
Pistrinum, neruos, vulnera, & exitium.\
Felix, qui streperi videt intrà aulaea theatri,\
Quidquid in hoc pullo syrmate ludit Amor.\
N 2

92\
ADMODVM R.DO PATRI\
IACOBO CORN.\
LVMMENAEO A MARCA.\
ADMODVM REVERENDE PATER,\
TRAGOEDIAM tuam sacram, è plau¬\
stro tragico ad ROMANAS nunc prodeuntem sce¬\
nas, & mihi à vestrâ Paternitate humaniter\
dono missam, eo sum animo amplexus, quo de¬\
bent suscipi & aestimari docti viri opera & la¬\
bores; qui quidem labores cùm apud me, tum\
apud omnes, inuenient sibi meritò locum, suâ fa¬\
mâ & nomine dignum. Plurimas interim V.\
Paternit pro illis gratias ago, gratâque semper Paternit??BB\
memoriâ oblatum mihi munus seruabo, eritque\
illud mihi tui ergà me studij, & beneuolentiae in¬\
dicium non vulgare. Vale, teque Deus suâ gra¬\
tiâ cumulet. ROMAE, 13. Iannuar. 1622.\
Studiosiss.\
S. CARD. BVRGHESIVS.

93\
ARGVMENTVM.\
AMPSON Nazaraeus, ex tribu Dan, fi¬\
Olius Manüé, mystici roboris incomparabi¬\
lis heros, pellaciae mulierum non semel ob¬\
noxius, tandem in gremio Dalilae, somno\
& lacte Veneris sepultus, nouaculâ raditur,\
vincîtur, exoculatur, atque adeò in pistri¬\
num deditur, molâ & perpetuâ seruitute\
condemnatus. Iudic. 16.

/main/

PERSONARVM NOMINA.\
SAMPSON BARSANES PRINC. PALAEST.\
DALILA ICHORVS.\
N3

94 IACOBI CORN. LVMM. A MARCA\
ACTVS PRIMVS\
\
DALILA.\
SAmpson! quid ille verpus? an spolium mei\
Corporis habebit semper, & thalamo iacens\
Vncto supinus, vbera Hebraeus latro\
Mulgebit ista? taedet! vt Veneris rosas\
5 Spargam ante porcum? scilicet rictu hispido,\
Qui tot labellis dulcia expreßit meis,\
Mellita tot süauia: vt nunquam est satur\
Atque in medullis ardet, & totam quoque\
Sorbere vellet Dalilam, vaecors nimis,\
10 Cùm sidit inter genua captiuus mea,\
Et sepè in vnâ fimbriâ mollis comae\
Suspensus haeret, marcet, insanit, stupet:\
Iterumque Gentis terror Hethaeae, lues\
Patriae cadentis, cùm meum excußit sinum,\
15 Et more diri fulminis telum vibrans,\
Ferrum coruscans, ante se turmas agit\
Nimiùm fugaces: qualis in siluae iugis\
Venator audax sequitur imbelles feras,\
Et trepida vastat agmina: aut qualis, cauo\
20 Dum tonuit aether, sibilo in nemore vagus\
Errat per vmbras Africus, pinos quatit,

SAMPSON. 95\
Arbusta spoliat, frondibus sternit nemus.\
Sic ille Martis ludio in campum venit,\
Et caesa paßim corpora, & galeas leues,\
25 Et scuta aceruo cumulat, & stragem facit.\
Nec, si leonum scymnus occurat, timet,\
Et fulua carpit latera, crudelis nimis,\
Et sanguine atro pastus, hirsutus, ferus.\
Sic auspicatur nuptias, sic pellices\
30 Stringit puellus Veneris, & tabo fluens,\
Et sordidatus, nubilem inuadit torum,\
Et ô! pudorem. Virginis comptae legit,\
Quae Thamnatae olim vidua suspirans, feris\
Damnata flammis, Coniugis noxam tulit,\
35 Et luridum, amens, pallida, ascendit rogum.\
Sic ille cestum soluit indignus meum,\
Vt semper aliquid Dalilae in gremio placet,\
Quod non benigno Cynxiae nutu rapit.\
Ergóne nunquam beluam in casses agam,\
40 Et nunquam in vlnis induet sicam meis?\
Sic ille semper vberum premet sinus,\
Et cùm sitim sedârit & biberit satis,\
Insulsus hoc & illud imponet mihi,\
Et sic inepto ducet incautam ioco?\
45 Nunc funibus vincire, nunc neruis iubet,\
Nunc capitis hirtas figere in terram comas,\
Et hoc & illud; semper illudit tamen,\
Et robore aucto maior ad pugnam redit.

96 IACOBI CORN. LVMM. A MARCA\
Nuper probaui, cùm Palaestinos meos\
50 Iterumque & iterum turbidâ exegit fugâ,\
Et me trementem pallido impleuit metu.\
Quàm multa tunc miscere oportet dulcia,\
Et fingere & mentiri, vt abijciat manu\
Clauam & sagittas! rideo, appello, voco\
55 Fratrem, parentem, corculum, iecur meum,\
Vt tota sugat vbera, inuito, rogo:\
Et virus immulgere bis coctum velim,\
Et viperinum sanguinem & Lernae caput,\
Putris rubetae viscera, hippomanes malum.\
60 Quicumque Venerem torquet inuitam, nihil\
Impunè consequetur: est magnus dolor\
Laesi pudoris: forsan & Sampson quoque\
Reperiet olim Dalilam; & labem & stuprum,\
Quaeque intulit, quaeque abstulit, soluet nimis,\
65 Et reddet aequam victimam damno meo.\
Audite Superi, Dalila in partes vocat

CHORVS.\
Sic, sic mulier perfida nostro\
Callida tendit retia Marti?\
Sic imparibus miscet in vlnis\
70 Oscula, myrtum; vulnera, myrrham;\
Et tela, velut basia, mittit?\
Sic & leuium mater Amorum,\
Et caerulei filia Ponti,

SAMPSON. 97\
Permista suis toxica violis\
75 Spargit roseo, ludens, gremio\
Et delicijs enecat aegros:\
Quae tunc etiam crudelis erat,\
Cùm decumanis fluctibus exstans\
Stringeret vdâ caerula conchâ,\
80 Et cognatas raderet vndas.\
Parcite Superi! parcite Superi!\
Viuatque meus (si vota iuuant)\
Longo & longo tempore Sampson.\
Heu! quod Dalilam perditus ardet,\
85 Et se tali credit amanti,\
Et se nimiùm sternit in vlnis,\
Et se nimiùm floribus ornat,\
Quos sic etiam pungere nescit!\
Non est mulier vulgare malum:\
90 Et cùm blandâ fronte renidet,\
Et cùm paetis allicit oculis,\
Et cùm exertis, mellea, labijs\
Oscula pangit, dulce venenum est,\
Quacumque tenes, induis hamum,\
95 Nec sine spinis lilia carpis\
Et cur nimiùm credidit istis,\
Captus studio pellicis Euae,\
Inter verni roscida nemoris,\
Nostri generis prouidus auctor?\
100 Nempe & veteris Sethi soboles,\
O

98 IACOBI CORN. LVMM. A MARCA\
Heu! Heu! nimiùm cara propago!\
Dedita veri Numinis aris,\
Et paenè ipsis insita Diuis!\
Non satis auidos clausit ocellos,\
105 Cùm se nudo corpore nymphae,\
Caini fatuo semine natae,\
Ad connubium molle pararent,\
Gens compta nimis, gens pulchra nimis,\
Et si caperis dulcibus istis,\
110 Lenire potens. omnia vultu.\
Fugite ô pueri! sibilat inter\
Florida serpens, & sub violis\
Lubricat herbas frigidus anguis,\
Dirumque acuit scorpio telum.\
115 Sed non audit froena libido,\
Et se semper proripit vltrà.\
Tunc, vt coelo turbidus iuit,\
Inter medios arduus imbres,\
Qui certa manu fulmina librat,\
120 Cùm funesto lurida nimbo,\
Fremerent totis, nubila, portis,\
Risêre tamen, lusêre tamen,\
Heu! heu! nimiùm perdita pubes,\
Et sine lacrymis corpora mergunt.\
125 Quid, cùm Sodomam perculit vrbem\
Tortor sacri criminis ignis?\
Lothus nostri frater Abrami,

SAMPSON. 99\
Tantoque nepos sanguine dignus,\
Heu! ad nigras busti nebulas,\
130 Solus proprias inter alumnas,\
Captus geminae pellicis astu.\
Potuit vetitas ire sub vlnas,\
Potuit Veneris ludere ludum,\
Et tam diros gignere natos.\
135 Iudas noster patrius Heros,\
O cui sceptrum nobile Gentis\
Aurea quondam saecula debent!\
Thamaram incauto deperit ausu,\
Quae se nimium prurire dolens,\
140 Longùm sterili damnata toro\
Intrà crocei flammea pepli,\
Pulchros socero commodat artus.\
Et tu poteras impie Zambri\
Aegros etiam spernere Superos,\
145 Cùm te, Suri filia, Cosbe,\
Obliqua tuens mollibus hircis\
Alto penitus vulnere fixit;\
Heu! cùm te auidos inter amores,\
Per tota tuae viscera nuptae,\
150 Hausit gladio noster Phinëes,\
Phinëes laesi Numinis vltor,\
Et te mersum funere acerbo\
Iußit trepidos visere Manes.\
Cur non isto iacuit thalamo\
O 2

100 IACOBI CORN. LVMM. A MARCA\
155 Dalila pellex? illa arguto\
Non indocilis ducere nutu,\
Fortia, nostros, pectora, Iuuenes,\
Et damnato stringere lecto?\
Et te potuit Nazaraee pugil,\
160 Passeris instar; fallere visco,\
Qui cùm ramo sederit vncto,\
Captus viridi pendet ab alno,\
Et se totis implicat alis;\
Tum remigio nescius vti\
165 Duri patitur taedia Mopsi,\
Iunco, aut tenerâ carice vinctus.\
Heu! plus alöes, quàm mellis habet,\
Quae tibi fragiles inter myrtos\
Condîta fauis vbera praebet!\
170 Quae te fatuo dulcibus illis,\
Et te Veneris lactat cyatho,\
Et sic miscet lene papauer,\
Vt te somno captet hiantem,\
Et barbarico vinciat ausu,\
175 Quem nemo aliàs vincere poßit.\
Scilicet olim vertet amores,\
Et fortè tuo ludet iugulo,\
Et te longis ambiet hastis,\
Et mille tibi spicula figet,\
180 Nimiùm, ah! nimiùm perdite Sampson!

SAMPSON. 101\
ACTVS SECVNDVS.\
SAMPSON.\
BEnè est, amamus iterum, & hic olim fuit\
Meae iuuentae lusus, & me Thamnatae\
Delecta Coniunx, fouit amplexu prior,\
Sic pulchra satis, at garrula & vaecors magis,\
185 Et paenè thalami in limine excedens toro,\
Periura nymphè: scilicet magnum est scelus\
Fallere maritos: attamen poenas dedit,\
Quas non volebam, barbaro exemplo, nimis,\
Et nimis acerbas; sic tamen visum est Deo,\
190 Vt lueret igni crimen, & diro iacet\
Tumulata busto; quis mihi tunc arduum\
Pectus subibat Genius! ô quantum meos\
Ibat per artus robur, & gliscens dolor\
Quàm magna campis damna patrauit tuis\
195 Hethaea tellus! moesta tunc flebat Ceres,\
Combusto in agro tota fumabant sata,\
Et facinus illud vulpium & fuerat tuum\
Inuicte Sampson, belüe vt fortes iuuant.\
Tunc mille pugiles Marte congressos mihi,\
200 Stratos arenâ, genibus illisi meis\
Et fregi, & ô maxilla tunc iuuit manum,\
Quae iussa latices fundere, extinxit sitim,\
O 3

102 IACOBI CORN. LVMM. A MARCA\
Et sic dehiscens fonte perpetuo scatet.\
Quid cùm profundis Gasa me vidit iugis\
205 Fixisse portas vrbis, & vectes quoque, &\
Postes ahenos? opidum inuasit tremor,\
Et nemo, qui concurreret mecum, fuit,\
Et nulla virtus gemina in Hethaeis stetit.\
Nunc alia lucta est (quantus erumpit mihi\
210 Sudor per artus!) Dalila in campum vocat,\
Et vincit etiam Dalila, heu! mulier virum!\
Vt sola Veneris castra me abiectum vident.\
Sic par & impar ludo, sic molli iuuat\
Thyrso feriri, serpit in venas dolor,\
215 Totisque lumbis virus incoctum sedet,\
Et minuit vsque & vsque consumptum iecur,\
Vt nulla praeter Dalilam radit magis,\
Et nulla praeter Dalilam integrat magis,\
O cùm illa pandit vbera, intendit manum,\
220 Et garrit & nugatur & bellè facit\
Omnia, & in vno saepe gelasino mouet\
Cor & medullas! Gratiae in vultu sedent,\
Genae renident, in quibus ludit Venus,\
Et ore & oculis blandus expirat lepor.\
225 O cùm illa flauae densa mollicies comae\
Amaracum, & sisymbria, & rosas olet!\
Quâ parte iuuenum pectora irretit magis:\
Vt nîl decorem pellicis melius iuuat,\
Quàm comptula illa silua & intonsum nemus.

SAMPSON. 103\
230 O cùm iterum amoenum contrahit vultum! Fuge

Fuge, fuge Sampson, non fero, torquet caput,\
Obliquat oculos, heu! genas rugis plicat,\
Claudit sinum, minatur, exclamat, furit,\
Et fulmen oculis, fulmen in linguâ gerit.\
235 Vel vt sit illa saeua tempestus minus,\
Vultu improbo, & fastidio longo graues\
Suscitat amanti naenias, sensi nimis,\
Et facilis illa est nausea, vt pili quoque\
Turbauerim vmbram, ringitur, frendet. iubet\
240 Protinus abire, Cynthia in fumo latet.\
Nec sic tamen seruire pertaesum est mihi:\
Dum fortè, solidis mensibus, puri dies\
Pauci nitebunt, caeteri in nebulis eant.\
Vt rideat tantum semel, iugulet quoque,\
245 Aut me per ista viscera ad mortem trahat.\
Sic, sic amabit, quisquis in Dalilam incidet,\
Quem paeto ocello viderit tantùm semel\
Dulcißima illa pellicum, Veneris soror.\
Vt vidit illa, vt vidi, vt aspexi miser,\
250 Perij! quid autem somnio? vixi statim,\
Et sidus illud dulce perstrinxit meos\
Protinus ocellos! Dalilal ô sidus meum!\
O siderum Regina! sic Sampson amat,\
Et Dalilam intrà viscera & fibras habet.\
255 Quod si negat, non viuo, non spiro magis,\
Et Caucaso frigidior ad Manes eo.

104 IACOBI CORN. LVMM. A MARCA\
CHORVS.\
Foelix titulis Iudaea tuis\
Inclyte Sampson!\
O quem mirus nunciat Ales\
260 Ante innocuas viuere cunas,\
Sacrum Domino, sacrumque nimis!\
O cui tonsor nunquam vetito,\
Mollia radat tempora, ferro!\
Qui nec siceram, vinumque bibat,\
265 Et quod cerebro ludere poßit,\
Laetum stolidi munus Iäcchi!\
Tunc annosus Manüé memores\
Libat honores, & sacra Deo\
Victima toto liquitur igni:\
270 Flammam medius corripit Ales,\
Ales Miro nomine clarus,\
Et per liquidam protinus aram\
Rectâ ad patrium scandit Olympum,\
Patremque tuum, matremque tuam,\
275 Monstro attonitos, risit hiantes.\
O cui foetae matris in vlnis\
Omnia coeli lumina plaudunt!\
Porrò longis auctior annis,\
Et tu meritis auctior ibas.\
280 Vix te iuuenem fecerat aetas,\
Et tu poteras vincere scymnos,

SAMPSON. 105\
Hirtasque feras carpere, saeuas\
Iungere vulpes, & taediferas,\
Agmine longo, ducere in agros,\
285 Et sic grauidos vrere culmos,\
Mille hostilis iugera glebae,\
Flauae Cereris dulces thalamos,\
Atque Hethaeae Gargara Gentis.\
O cui rictus inter olenteis,\
290 Mellita fauos vena propinat!\
O cui leni bullit scatebrâ\
Maxilla feri conscia Martis,\
Nimiùm liquidis garrula riuis!\
Stabat Iuuenis caedere lassus,\
295 Et fessa toro membra reponens,\
Quaerebat aquas; heu! quid faceret?\
Da Pater, inquit, sedare sitim,\
Et mihi latices arida fundat.\
Dixerat & iam murmure claro\
300 Vidit tumidum crescere fontem,\
Et mandibulae putris hiatu\
Latè gelidas serpere lymphas.\
Quid, cùm portas, totasque seras,\
Et tot vectes, & tot postes\
305 Transtulit humeris, monte locauit,\
Et concubiae noctis in vmbrâ\
Gazam immodicis terruit ausis?\
Et quae tandem gloria restat,\
P

106 IACOBI CORN. LVMM. A MARCA\
Si te nunquam Dalila pellex,\
310 Garrula pellex, Dalila patriae\
Fax vna meae! si te nunquam\
Dalila! pellex Dalila! nunquam\
Dalila pellex, inclyte Sampson,\
Inclyte Sampson!

ACTVS TERTIVS\
DALILA, SAMPSON.\
315 FRustrà laboras Dalila, & frustrà es nimis,\
Nec scopulus ille flectitur, spreuit tuos\
Sampson amores; & modò amplexum premat,\
Inuita rapiat basia, inuadat sinum,\
Et nunc ab oculis pendeat vaecors meis,\
320 Nunc à capillo & fimbriâ mollis comae,\
Nunc rideat, nunc ganniat, ludat quoque,\
Et mentiatur, Dalila est cordi parùm,\
Et sic amores; ô tace, lupus venit,\
Suspirat, ardet, rursus intendam dolos.\
325 Vt vidit, vt procurrit! SAMP. O carum caput!\
O cara Dalilé! quo fugis? mane, mane;\
Quò te pedes mea vita? non audit, stupet;\
Quò te pedes amica? responde mihi;\
Etiam minatur; quid me ita occidis quoque?\
330 O cara! cara! DAL. Scilicet. SAMP. Cara ô nimis!

SAMPSON. 107\
O cara Dalile! DAL. Nempe quâ probas fide?\
SAMP. Quam fallo nunquam. DAL. Scilicet nunquam fidem\
Sampson fefellit, ille, qui toties mihi\
Illudere audax; sed piget tecum loqui.\
335 SAMP. Ne pigeat, oro, Dalila; erupit, mane,\
O redde te iterum! ni facis, sicam inuolo,\
Haurio cruorem. DAL. Iugulet & sicam premat,\
Hoc est, quod opto. SAMP. Dalila in vitâ tenet,\
Ni faceret illa, incumberem ferro statim.\
340 DAL. O vellet vtinam! SAMP. Dalilal ô carum iecur!\
Dalila! quid obstas Dalila? heu! manda, iube.\
DAL. Sicut iuvebam nuper, & Sampson quoque\
Parebat, iterum iubeo, num pares mihi?\
An frangis iterum vincula & neruos? comam\
345 Humo reuellis, robore ingenti minax?\
Si vinxeris me; scilicet; si licijs\
Crinem implicaris; scilicet; nosti satis,\
Et refricare taedet; vt celes mihi,\
Quo robur illud spiret à neruo tuum,\
350 Quo sit reductum musculo, aut vinctum fibrâ?\
Non sic amamus: Dalila pugnabit tibi?\
Impinget vngues Dalila? aut animam fibris\
Euellet? aut haec spithama molem istam obruet?\
Et sic times tu Dalilam? ô vaecors nimis,\
355 Qui sic amas & ludis! SAMP. Indulge mihi,\
Si postulas, nunc indico. DAL. Ridet quoque,\
Mentitur vltrò. SAMP. Dalila! vt liceat mihi\
P 2

108 IACOBI CORN. LVMM. A MARCA\
Tantùm inter vlnas serpere, excutio libens,\
Quicquid profundo pectoris sinu latet.\
360 DAL. Licet, sub illo tegmine & molli comâ\
Siluae recentis, blandus vbi vernat tepor,\
Et cum susurris fontium, alituum genus\
Mellito anhelat gutture, & geminat melos.\
En totam aperio spondulam, an gratâ satis\
365 VInâ recumbis? SAMP. Dalila! DAL. An magis placet\
Aliquid? SAMP. Amica Dalila! DAL. An rident tibi\
Haec dulcia? haec iucunda? SAMP. Non possunt magis.\
DAL. Dic igitur. SAMP. O quàm dulcis hîc spirat crocus,\
Et quanta violis gratia! ô liceat mihi\
370 Redimire totam Dalilam! DAL. At prius refer,\
Vnde illud, vnde robur? aut vbi latet?\
SAMP. Viuimus amica Dalila, hos legi tibi\
Ridenti in herbâ flosculos, munus cape.\
DAL. Equidem libenter, sed mihi nodum explica,\
375 Et roboris mysterium. SAMP. Non est tamen\
Instantis horae; Dalila, hoc ridet tibi,\
Vbi inter vda lilia inserpunt rosae?\
An quod amarantho nexili sertum nitet?\
DAL. Postea placebunt ista. SAMP. Sed vernum id magis.\
380 DAL. At ego referri cupio, quod verum est magis.\
SAMP. Ergo tacere non licet? DAL. Licet loqui.\
SAMP. Nunc dico, sed cur, obsecro, obnixè petis,\
Quod non licet vulgare? DAL. Nec mihi licet\
Praebere semper vbera. SAMP. O mane, mane,

109 SAMPSON.\
385 Quò proripis te Dalila? Heu! mane, loquar;\
Si mihi. DAL. Quid ergò? si tibi: SAMP. Iube rogo\
Silere Domina, non licet totum loqui.\
DAL. Iterum vacillat; frigidum, insanum caput!\
SAMP. Domina! hera! quid me postulas? DAL. Etiam rogas?\
390 SAMP. Etiam iubes, quod maximè pugnat Deo?\
DAL. Sampson, iò longùm vale. SAMP. Totum explico,\
Si mihi capillum; non satis memini tamen.\
DAL. si tibi capillum, si capillum; quid? refer.\
SAMP. Si mihi capilli fimbrias; quis vellicat\
395 Iterum me ad aures? quis Deus fraenum inijcit?\
DAL. Insanit iste, & rursus intricat magis.\
Si tibi capilli fimbrias; quid denique?\
SAMP. Si mihi capilli fimbrias tonsor manu\
Stringens, per omne duxerit ferrum caput.\
400 DAL. Haeret, nec iterum meminit, & Lethen bibit.\
Quid, cùm per omne duxerit ferrum caput?\
SAMP. Si vinculis impedior, vt, flebo, puer,\
Inultus vt, flebo, puer; totum tenes\
Et nemo praeter Angelos sciuit prior,\
405 Et quos ab alto Genius instruxit meus.\
DAL. An credere etiam liceat? SAMP. Heu! verum est nimis.\
Totum tenes ô garrula, & totum tenes.\
DAL. Et tu meum lenimen, amplexum cape,\
Et dulce amoris suauium; vt libeat quoque\
410 Dormire, lenis serpit hoc gremio sopor,\
Et molliâ inter brachia obrepet quies.\
P 3

110 IACOBI CORN. LVMM. A MARCA\
Stertüit; agendum est; nunc mihi tonsor caput\
Derade, somno languidum; bellè; hoc habet.

CHORVS.\
Heu! heu! heu! Heu! perdite Sampson!\
415 Loquar? an sileam? perdite nimiùm,\
Perdite Sampson!\
Heu! quod Dalilae credidit vnquam,\
Et periurae virus Amantis\
Bibulo toties vbere suxit!\
420 Heu! Heu! inter lilia acanthum\
Repperit, inter florida spinas!\
Heu! cùm roseo iacuit gremio\
Somno & Veneris lacte sepultus!\
Heu! cùm strinxit Dalila ferrum,\
425 Et paenè intrà viscera radens,\
Nimis arcano vertice lusit!\
Heul cùm totus pallidus iuit,\
Et tot manicas induit! Heu! Heu!\
Heu! heu! nimiùm rasilis Heros!\
430 Tantum potuit foemina pellex,\
Captansque sinu tonsile spolium,\
Septemgeminos ordine crines,\
Hispida circùm tempora, fregit.\
Simul absoluit, simul, heu! gremio\
435 Turbat inertem, simul exclamat,\
Atque immodicis vocibus instat:

SAMPSON. 111\
Propera, propera, propera Sampson,\
Heu! fuge Sampson, heu! fuge Sampson,\
Protinus instat barbarus hostis.\
440 Et vera nimis dixerat, adsunt\
Vndique & adsunt vndique, & adsunt;\
Nec tunc etiam cominùs instant,\
Nec continuò vincula promunt,\
Nec satis illum languere putant,\
445 Qui sic latos surgit in humeros,\
Et sic frontem contrahit hirtam,\
Et sic oculos torquet hiantes.\
Mox, vt tonsam vidêre comam,\
Et damnosae pellicis ausum,\
450 Rapiunt pugilem, pigrum, egelidum,\
Nec iam validum rumpere neruos.\
Stringunt nimiùm vincula, & illos,\
Quamuis cupidè soluere vellet,\
Nunquam poterit soluere nodos.\
455 Vt sensit, iò palluit amens,\
Et nuda manu tempora palpans,\
Desperato robore fleuit.\
Ergò liquido turbida coelo\
Lumina tendens (nam dura manus\
460 Vincla terebant) ô parce Deus!\
O parce Pater! dixit, & haustas\
Redde in solido corpore vires:\
Aut me rapido fulmine ad vmbras

112 IACOBI CORN. LVMM. A MARCA\
Adige, & meritis exime noxis.\
465 Risit vaecors Dalila, & vsto\
Haurire iubet lumina ferro.\
Tum, sicut erat nuda papillas,\
Totoque gerens lilia cesto,\
Armata rudi forfice dextrâm,\
470 Prima intrepidos inuolat oculos,\
Et prima virum vulnere sternit,\
Auspex tanti foemina facti.\
Heu! quandò iterùm fruticante comâ,\
Et quandò iterum licia rumpet?\
475 Heu! quandò iterum iunget vulpes,\
Et densabit funera, & hirto\
Stabunt rigidi vertice crines?\
Crescent illi, crescent vires,\
Et vigor olli toto sensim\
480 Pectore gliscens, induet artus,\
Et concurrens omnibus vnus\
Stabit valido corpore Sampson,\
Et tibi iugulum Dalila franget,\
Quae sic fidum prodis Amantem,\
485 Monstrum horrendum, crudele nimis,\
Monstrum heroo sanguine ludens,\
Et quod liceat, verè nimiùm,\
Dicere monstrum.

SAMPSON. 113\
ACTVS QVARTVS.\
BARZANES PALAESTINVS\
PRINCEPS.\
VIcimus & ille Marspiter gelidus sedet,\
490 Qui nos sine hastâ & ense non fudit semel,\
Et sideratos egit: vt câldo & gelu\
Compôsta nubes, fulminis telum quatit,\
Et in praeustos rupium scopulos tonat.\
Vidi, vt ruebat agmina, vrgebat manu,\
495 Spirabat oculis sanguinem, vultu minas,\
Vt ibat ingens, varico nixus gradu,\
Et nisi fuisset Dalila, inuictus nimis,\
Frater gygantum, Gentis Hethaeae dolor:\
Nunc idem, ïò ludibrium, addictus molae,\
500 Damnatus oculis sannio, infelix, miser.\
Sic ad triumphum foeminae Sampson venit,\
Et solus omne ferculum pompae fuit,\
Victima cruentae pellicis, Veneris probrum.\
Sic capite nostro luditur, quandò tuos\
505 Fortuna Manes patimur, vt tota in vitro\
Suspensa nutas, & leuem torques rotam.\
Sic, sic ab illo pugile mutatur pugil,\
Sampsone ab illo maximo, Sampson minor,\
Cùm passus illud rasilis damnum comae,\
Q

114 IACOBI CORN. LVMM. A MARCA\
510 Amisit omne robur, & fleuit miser,\
Fleuit sine oculis, & cauos implens sinus\
Lacrymis obortis, sanguinem expreßit simul.\
Tunc vel mouere Dalilam poterat quoque,\
Si non aheno triplici, & ferro impium\
515 Durasset illa pectus, & ferro & rudi\
Durior aheno; nempe, vt hoc totum placet,\
Quod vinctus intrà compedes. Sampson sedet,\
Populator ille patriae crudus meae:\
Non sic pröinde Dalila arridet mihi,\
520 Nouaculam odi, & forfices, odi dolos,\
Odi profanam pellicem, vt factum probo.\
Gratare Dagon, vicimus, Sampson tuis\
Dicatur aris victima, & tatam tibi\
Debet saginam; debuit comas prius,\
525 Et illa opima spolia suspendi tibi.\
Omentum, & adipem, & viscera adijciam quoque,\
Vt ille sacer est totus, & salsâ molâ\
Dignus, cruentus, impius, latro, scelus.\
Nunc ergò tutò laeta florebunt sata,\
530 Nec vsta meßis torrido horrebit situ,\
Nec hausta flammis flebit exitium Ceres,\
Nec fama iam terrebit, heu! Sampson venit,\
Hîc furit & illic, heu! vbique masculâ\
Virtute saeuus; hîc fugat, fundit, ruit;\
535 Hîc vrit, illic caedit, hîc vellit seras,\
Portas in humeris gestat, in scopulo locat.

SAMPSON. 115\
Vt semper aliquid ille patrabat manu\
Immane, dirum, immite, crudele, asperum,\
Et vindice isto, Manibus nostris erat,\
540 Gradus futuri, finis alterius mali.\
Scilicet habebit nunc suas vices quoque\
Hethaea virtus; scilicet Sampson genu\
Nixus, sub isto acinace, inflectet caput,\
Sampson ad aras sanguinem debet mihi,\
545 Nec parcet iste acinacis; testor Deos.

CHORVS.\
Rerum perpetuas vices\
Naturae integrat orbita.\
Post longas hyemes, gelu\
Bis cocto nimis asperas,\
550 Campi germina pullulant,\
Vernis tacta Fauonijs.\
Tum se prata nitentia\
Pictis floribus induunt,\
Et ducunt sylüae comas.\
555 Tum Limonides herbidis\
Nymphae subsiliunt toris,\
Ad Iardis vitreum caput.\
O quà prodigus vbera\
Dispensat gemino alueo,\
560 Et spondâ irriguâ cubat\
Densas inter arundines\
Q 2

116 IACOBI CORN. LVMM. A MARCA\
Glaucus Iardiadum pater!\
At cur perpetuâ sedet\
Brumâ vinctus & entheo\
565 Nuper vertice tonsilis\
Sampson, non reparat pilos?\
Heu! Heu! inclyte maxime,\
Quamdiu in tenebris sedes?\
Heu! heu! Dalila! iò scelus!\
570 Heu! quod sic Nazaraeïo\
Illusit pugili, caua\
Circùm tempora rasitans!\
Heu! heu! Dalila! Dalila!\
Crudelißima pellicum,\
575 Quas sol aurëus adspicit,\
Obliquos rapiens equos!\
Heu! cur sic penitus iacent,\
Nec crescunt satis antiae?\
Heu! Heu! Crescite, crescite,\
580 Et tandem redeant tibi\
Sampson, hei pater! hei miser!\
Et tandem redeant tibi\
Vires, & tibi rasiles,\
Posthac crimine perfido,\
585 Nemo diripiat comas.

SAMPSON. 117\
\
ACTVS QVINTVS.\
\
SAMPSON, DALILA.\
QVicumque pullus Veneris, & vaecors nimis\
Lusum impudicum ludit, & castris meret\
Tuis Cupido, nec leuem metuit fidem\
Periurae Amantis, lubrico indulgens toro:\
590 Me videat & te Dalila! Heu! heu vincula,\
Et vincula ista! nempe sic nurus amant,\
Sic suauiantur improbae! DAL. Hé rasum caput!\
SAMP. An fallor? an me stringet iterum Dalila?\
Et radet intrà viscera & viuam cutem?\
595 Dic puer, an iterum forfices pellex habet:\
An promit iterum vincula? DAL. Hé rasum caput!\
SAMP. Rasum! sed illud criminis factum tui\
Incesta, detestabilis, probrum, scelus.\
DAL. Iurgatur etiam ludio, & neruo pedes\
600 Constrictus ampullatur, & scenam quatit.\
SAMP. Sic laedit iterum, & vulnus infligunt nouum\
Ludibria ista, cuspidis dirae modo:\
Immite tantum nihil, vt hostile est probrum,\
Et nîl magis crudele. DAL. Quid mussat puer?\
605 SAMP. At qui viros cecîdit; hoc mulier viro?\
At quae virum totondit. SAMP. Egregiam manum,\
Q 3

118 IACOBI CORN. LVMM. A MARCA\
Quae spolia legit ista, quae cirros tulit.\
DAL. Quae vinculis te strinxit, inuictum nimis\
Scilicet, & istas fascias suris tuis\
610 Accommodauit. SAMP. Dalila! ô factum benè!\
Scilicet! & illo crimine armillas habet\
Damnosa meretrix. DAL. Vt tu haberes compedes.\
SAMP. Scelesta! DAL. Quid vis optime? an rursum petis\
Vbera? SAMP. Scelesta! DAL. Concipe, emulge, vides\
615 Vt candicant sororiae? an totus stupes?\
SMP. Crudelis! DAL. Egóne haec dulcia, & crudam vocas?\
SAMP. Crudelis! DAL. Egone haec mellea, & linguam tenes?\
SAMP. Mellita nempe & dulcia; ô scelus! scelus!\
Nolo vbera, heu! nolo vbera, & nolo vbera,\
620 Reconde pestem. DAL. Iam propino. SRMP. Conspuam.\
Vt ridet etiam perfida! DAL. Vt ridet meus\
Sampson! SAMP. Quid iterum vulneras? DAL. Habe, hoc habe.\
I, iunge vulpes, laeta nunc floret seges,\
Immitte vinctas beluas, iacta faces.\
625 SAMP O si liceretI DAL. Corripe armatâ manu\
Spicula, trilicem baltheum, & conum indue,\
Scutumque laeuâ, dexterâ ferrum quate,\
Hîc hostis, illîc hostis, an spectas satis?\
Hinc, inde, & illinc irruunt, nondum inuolas?\
630 Da tela, scande contrà, & Hethaeos rue.\
SAMP Perfida! DAL. Furit, bacchatur, hos animos tibi\
Pistrinum, & illos pectoris motus tui?\
Dedisce pugilem, foeminae mundum cape,

SAMPSON. 119\
Vt vitta raso vertici melius sedet.\
635 SAMP. Excede pestis; foeminam vt sic induat\
Sampson? DAL. Et asinae mobiles villos quoque,\
Vt habitus iste congruit molae magis.\
SAMP. Ergo nec esse liceat infausto mihi,\
Nisi hic molestus scalper incidat fibras,\
640 Et radat iterum Dalila! ô dirum caput,\
Quod nulla rabies fulminet coelos satis!\
Belua! leaena! tygris! harpyae soror!\
Furia! Megaerae gemina! Auerni filia!\
Hyaena! lamia! pestis! exitium! lues!\
645 Serpens! echidna! vipera! indomitum malum!

/back/

FINIS.
