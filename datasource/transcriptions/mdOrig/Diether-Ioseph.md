\[http://mateo.uni-mannheim.de/camena/drama/\]

\[Ongecorrigeerd -- originele spelling\]

/front/

IOSEPH

COMOEDIA EIVSDEM CVM

Praecedente argumenti, Andrea Die-

thero Augustano autore.

PERIOCHA.

FRatres Ioseph cum intelligerent puerum, fere

Quem in ultima senectute genuerat, seni

Patri in delicijs esse: commoti boni

Fauoris afflatu, uendunt innoxium

Negociatoribus auaris. Qui dein

Paulo post regio praefecto militum

In Aegypto uenit. cui cum gratus foret,

Ob bene compositos artus, atque candidam

Faciem adamatus dominae. cui, dum nititur

Pellicere blanditijs ad incestum (memor

Ioseph probandae exemplar castitatis) hic

Repugnat totis uiribus: castus tamen,

Falso: coargutus adulterij sordidi,

In carcerem conijcitur. saeuis uinculis

Postquam diu retentus, iussu regio

[dram219](http://www.uni-mannheim.de/mateo/camena/drama/jpg/s0219.html)X

Tandem eductus, cum somnia Pharaoni scite

Interpretatus esset: constitutus est

In dignitatis excelsissimum gradum

A rege. Post uocat suos (qui uener ant

Emptum frumenta tempore difficilimo)

Per fratres, dilectum parentem adse, sua

Cognatione cum omni, et supellectili,

Quam possidet, terramque lacte et melle dat

Fluentem patri habitandam, grandaeuo seni.

/main/

PERSONAE DRAMATIS.

Iacob duodecim filiorum pater Gabriel Angeli

Ioseph Michael

Simeon Dromo Lorarij

Zabulon Desmius

Leui Pharao rex

Gad Oenochous pincerna

Ruben Nephthalim

Xenius peregrinus Aser

Negociatores duo Isachar

Iudas Daetrus coquus

Dan Oeconomus dispensa

Potiphar militum praefectus tor

Zephirah uxor Potipharis Beniamin.

PROLOGVS.

SI quem iuuat constantia, atque castitas,

Huc sensibus se referat quam integerrimis.

Auribus acutis res gestas diuinitus

Cupidissime hauriet. Non hac Comoedia

Mulieres depinguntur, quae hortos Adonidis

Ad pauculos dies uernantes, testulis

Quibusdam nutriunt, fouentque animas breui

Duraturas Non hic Iberae neniae.

Multo minus bellipotens quo modo Hercules

Tricipitem Cerberum, introitum cum Theseum

Et Alcesten Admeti Phoerei coniugem

Ab inferis eduxerit ad superos, ei

Negantem, barba coeperit, triplicique eum

Catena per Taenaron ad superos traxerit.

Sed hic uides sapientiam (auditor) Dei

Diuinam, atque regimen potens. nam quem Deue

Exaltaturus est, primum deicit ita,

Vt quasi nullum eius respectum habeat amplius,

Deprimit ad inferos. Sic Ioseph contigit.

Attamen omnipotens mundi rector deserit

Nunquam sibi fidentes. Quod testatur hic

Sapiens, cum inquit, Sapientia iustum uenditum

Non dereliquit, uerum a peccatoribus

Liberat eum, descenditque cum eo in foueam atra,

In uineulis non dereliquit. Dum potens

Illi offerret sceptrum regni, aduersusque eos

Potentiam, qui deprimebant. Simulin hac

Historia Christus nobis quam scitissime

Depictus est per Ioseph. Similiter etenim

Actum est cum saluatore nostro ab inuidis

Iudaeis, iuxta carnem fratribus. Patri

Primum diligitur filijs prae caeteris.

Hinc tunicam contextam filys uarijs, pater

Dedit minori natu, quem coniunx parit

In nonagesimo primo aetatis uiro.

Hic primogenitus filius felicis est

Rachel Iacob dilectae uxoris. Christus est

Sic primogenitus, in quo omnes alij sumus

Fratres dilecti. Varijs quae coloribus

Autem tunica inter texta, sancta ecclesia est,

Quae donis externis insignita uarijs,

Vnum tamen corpus, et aethereus spiritus

Vnus, fides eadem, alij quidem fidem

Habeni firmam, alij infirmam continent fidem.

Illis datum est, diuinitus ut annuncient

Promissiones diuinas culiu pio:

His uero orare, et pauperibus ut seruiant.

Somnia duo, loseph quibus uocatus est

Ad imperium, referum saluatorem probe,

Dicentem, Ego et parens, unum sumus meus.

Oracula sunt prophetarum ista somnia,

Nec nonfigurae de Christo, quas infidi

Iudaei, neque prophetarum qui spiritu

Sancto loquebantur, neque Christi uocibus

Percipere uoluerunt. misit gnatum Deus

In Sichem, id est ad debitores asperae

Legis, sed inuenti traditionbus

Humanis seruientes sunt. Ac denique,

Tunciam cruore tinctam transmittunt patri,

Interque mortuos, atque reos deputant

Criminis, et dicunt deuoratum a bestijs,

Id est, Pilato et gentibus. Postremo eum

Lacui demittunt, uelut ad mortem et inferos,

Quare, qui amas audire uicissitudines

Rerum iocundas, et Ioseph constantiam,

Faue aequo animo nobis, et cum silentio

Aduertito, ut quid sibi uelit Ioseph queas

Cognoscere, atque hinc mores transformes tuos.

ACTVS PRIMI

SCENA I.

Iacob.

Qvibus tibi uerbis Deus dignas agam

Suppreme gratias, pro inexhausta tua in

Me liberalitate? Cuius perpetis

Benignitatis fontem nunquam claudier

In me sensi. Neque etiam unquam preces meas

Mea in tribulatione contempsti pater.

Sed potius in rebus dubijs porrexeras

Dextram manum. dux, et propinquantis mali

Depulsor eras perpetuo, fidusque in meis

Profectionibus comes fueras mihi.

Per saxa, per syrtes, uoracesque scopulos,

Per frigora, atque inges per horridos procul

Insomnis, impiger peragrans iussu tuo,

Noctu diuque urgebar aestu, etiam gelu:

Et fugiebat somnus saepe ab oculis meis.

Sedistam afflictonem, atque laborem meum

Manuum mearum respexisti denique.

Forti manu incolumem reseruasti tamen

Seruum audientem semper dictis omnibus

Tuis. Dolores mitigasti pergraues,

Tusolus exhibuisti amara dulcia.

Vias molestas uertisti in suauissimas.

Ex improborum eripuisti me faucibus,

Mortalium mihi inuidentium nimis.

Largitus es beneuole abundatia bona.

Bonorum enim thesaurum abundantissimum

Congessi, uti pecoris, et auri fulgidi:

Vberrimos greges, campos latissimos.

Mille meae Gaiaad errant agnae mmontibus.

Frugifer hortus non fabulosi Tantali,

Sed omnium celeberrimorum fructuum

Ferax, amomi, balsamique, et caeteras

Preciosas continet arbores multiuarias.

Sunt aedium longi recessus, hinc mihi

Scatet campus pecoris niuei prae copia.

Lac mihi nec aestate nouum, nec defit hyeme.

Dedit mihi de humi Deus pinguedine,

De rore caeli, uini, olei abundantiam.

Crescere me fecit, ac multiplicauit, modo

Praefecit me populorum turbis, et meae

Peregrinationis terram fertilem

Possedi. et dilatatus sum ad orientem, et ad

Septentrionem, ac relliquas plagas duas.

Cunctae benedictae sunt inme, et semine meo

Terrae tribus. Fortunae muneribus, quoque

Naturae commodis abundo largiter.

Mihi bonorum aceruus influit in domum

Sine fraude, nemini patrata iniuria.

Nec secus ac formicarum properantum greges,

Sic semper multiplicantur mihi magnifice opes.

Atque ista quoties infpicio, patriam domum,

Et coniugem, atque liberos. toties Dei

Beneficium uidere me dico boni.

Porrouager senex, senectam supprimens?

Rigent manus mihi laboribus seni,

Sunt debiles pedes, pectora trementia:

Hebescunt sensus, membra torquentur male:

Praemoritur uisus, auditus minuitur, et

Dentes ex ordine excidunt. porro uager?

Non faciam. quia nunc partum est mihi quo uictitem.

Reconditumque, quod teram cum filijs.

Quorum duodecim numero, magna fpes mihi

Sobolis futurae, quorum Ioseph suauior.

Sat hercle donorum Dei, quo filij

Viuant honeste cum parentibus, suis.

Quod supererit uitae, ocio dare statui, ut

Indulgeat geniosenectus ultima.

Tamen laboris ut uacuum ne dem mihi

Tempus, curabo: sed quod est necesse, agam.

Fodere, aut arare, aut aliquid ferre denique,

Ruriagere uitam fecundos inter greges

Pecorum, susurrantes super gaudens apes,

Inter sacros fontes, liceat dulcissime

Senectutem finire depressam precor.

Nec tamen usque adeo ulli est uoluptas blandiens

Syncere, sed subinde aliquid interuenit

Sollicitum laetis, nunc pluit, claroque nune

Aethere Deus lucet, cuique ita mortalium

In uita comparatum est, ita placitum Deo,

Felicitati ut maeror assiduus comes

Sequatur. Nil quicquam datum diuinitus

Tam profpere hominibus, quin admixtum tamen

Sit difficultatis aliquid. Nunc tristibus

Vitam Deus, nunc laetis miscet. omnia

Velut aestuario quodam recedere

Fluxu, refluxuque atque accedere subito.

Et reliqua miscet cuncta tempus impotens.

Terrae per has uis atque robur interit,

Simulque nostri corporis perit uigor,

Moritur fides, perfidia pullulat inuicem.

Nec animus idem, nec eadem concordia.

Haud unquam dur at amicus erga amiculum:

Si quidem his statim, illis post pusillum temporis

Incunda quae fuerant, amara ac tristia.

Dolia namque Dei duo stant plena in limine

Muneribus, quae donat Deus, in hoc sunt mala,

In illo bona. miscens hinc dispensat, mala

Nunc distribuens, ac tristia, nunc rursum bona.

Et bona se iungere nobis haud malis licet.

Atque haec ex me coniectura assequi licet.

Gnatorum nam meorum, ex insolentia,

Pars morbidae parant senectae plurimas,

Diras quoque aerumnas, et indies grauant

Maerore, cura, iniuria me adeo senem:

Solus Ioseph ueretur, est modestus, et

In eo me oblecto, solus est charus mihi,

Frugi satis nobis, sibique maxime.

Sedest ne hic ipse de quo agebam? certe is est.

Tristem plus solito uideo, fratres arbitror

Iurgasse cum ipso (uti solent) acerrime.

Satin tibi omnia cedunt ex sententia?

IO. Ego horreo dicere pater de iniuria

Fratrum meorum, quid querar? facere sine

Summo dolore non queo. qui maxumo

Amore in eos flagrat, ei reddunt pro bono

Malum. Me unum esse uideo, quem pro maxima

Pater obseruantia, iram opus subire sit.

Tanta est leuitas in fratribus meis. eos

Vt non obedientia delectet mea

Quam splendor et fauor, quo me pater optume

Prosequeris, offendat, adeo sunt singuli

Mihi inuisi, ut nihil ego acerbum non putem

Quod sit commune cum illis. manifeste inuident,

Praesenti irascuntur mihi, absentem nimis

Execrantur, tantam inuidiam uix diutius

Potis sum sustinere. IA. Tangitur animus

Meus dolore nimiumque necessario.

IO. Omnia habeo aequiora, et suauiora, quam

Animum sratrum. IA. Furore ab incepto cito

Perfecero reuocentur. IO. In falsam pater

Et iniquam probrorum uocatus, ut siem

Video simulationem, cum tamen queat

Vestigium nullum libidinis mihi

Obici, aut petulantiae. sed has iniurias

Terere et contundere debeo, istuc taedium

Vorare. IA. Miror, quod uiris praestantibus,

Virtutis et Probitatis studiosis, uelut

Fato accidit quodam, improbos ut procreent

Plerunque filios. aequet raro patrem

Proles, sed ab his degenerant gnati plurimi.

Pauci parentes probitate super ant suos.

IO Ego sane putabam nos eiusmodi

Fratres coniunctos esse necessitudine,

Vt nulla nasceretur inter nos parens

Irae atque belli discordia, regnis comes.

IA. Non meritas fratrum iniurias committito

Deo, qui uin dex mali, ille ulciscitur

Iras iniustas. fili mi, quanto magis

Ingratitudinem significant tibi, minus

Tanto fauorem consequentur apud patrem

Suum. Illud cogitabis, maiorem quoque

Laudem ferendo iniurias nos consequi,

Quam ulciscendo. Solius ultio Dei,

Qui uindicabit iniquitates omnium.

SCENA II.

Simeon. Zabulon. Leui. Gad.

Ioseph. Iacob.

Pater relictis omnibus iussit greges

Pascere nos, in campis pasturis optimis,

Retinens domi loseph dilectum filium:

Reliquaque familia uacat a laboribus.

Dijbom, quam misera nostra seruitus?

Vnum Ioseph fidum, et probum in suis bonis

Existimat inter caeteros. utinam puer

Sublatus e medio foret, dij uelint.

Consultandum nobis fratres profecto erit,

Et uehementissime instandum omnibus modis,

Vt hanc tetram, tam horribilem, tam infestam omnibus

Nobis effugiamus luem, nullo modo

Possumus ijsdem existere tuto parietibus

Cum Ioseph. ZA. Vendamus eum mercatoribus.

SI. Hoc quis ferre potest, hominem inertem fortibus

Viris insidiari. puerum stultissimum

Prudentibus? Nae ille uehementer errat, hic

Si pristinam illam lenitatem iam meam

Sperat futuram perpetuam. non est locus

Hic lenitati, sedres ipsa flagitat

Seueritatem. ZA. Occasionem cernimus,

Quandoquidemque datam nobis, aduocabimus

Adnos eum, nihil dum suspicantem. Ad hanc

Rem conficiendam delectus sum ego optime.

Nihil est quod ipse non obire iam uelim,

Vigilare, laborare, ut ego hanc a ceruicibus

Nostris solus depellam molem saxeam.

Si ex his laqueis, quos strictim tendo exuerit, ac

Aliqua ui ac ratione modo se explicauerit,

Incidet in casses, atque maiores plagas

Ex improuiso. mortem acerbam struximus-

LE. Occasionem oblatam arripiemus cito.

Namque aestas non semper fuerit. Componimus

Ad institutum nos. uiuit Ioseph enim

Non ad deponendam proditionem, sed ad

Confirmandam rabiem, et ferocem nequitiam.

GAD. Latet mihi sub pectore repositus dolor,

Frequentis accusationis ad patrem,

Quem ego: sed praestat motum animum componere.

Ecce aduenit, quid nunc sibi uolt os impudens?

Adibo, quid sit, per contabor ocyus.

Cur his regionibus te confpicio Ioseph?

Salue, ecquid mandati genitor tibi dedit,

Quod nobis praecipias? IO. Nihil, frater, aliud.

ZA. Quid isthuc, obsecro narra, si quidem placet,

Effunde nenias, quas fingis somnians.

Alienius tibi uidetur, fratribus

Vtcollo quaris? IO. Non, sed quidam me et pudor

Subrusticus tenet, et graue est haec dicier,

Quae uidi per somnum. SI. Dic, auscultabimus,

Ne tamdiu rerum nouarum nos tene

Suspensos expectatione. IO. Somnium

Audite fratres iam meum, quod uideram

Secundum proxumam quietem, aduortite

Animum. Putabam nos ligare manipulos,

In agro messis temporibus: et manipulum

Meum inter caeteros stare, et consurgere.

Cir cumsteterunt cito parati mergites

Vestri meum, inclinantes terrae mergitem

Adorare extensis palmis ad sidera.

SI. Nunquid eris rex noster? tibi strati ad pedes

Cogemur seruire, traeque (malum) subicimur

Potestati? discede hinc in crucem malam

Praestigiator istis somnijs tuis.

IA. En glomer ati adsunt pueri, et inter se gerunt

Nescio quid occultae rei, minime integrae. heus

Quid mussitatis mutuo, nolite me

Celare, dum mea interest: quin dicite.

IO. Aliud quiescenti apparuit insomnium.

Vidi quasi Solem et Lunam, quoque undecim

Stellas adorare adeo potentiam meam.

IA. Quid uolt sibi hoc instar monstri adeo somnium,

Quod uideras? num ego pater et mater tua,

Fratresque tui ador abimus te ceu Deum

Terram super? quae filij praesumptio?

Custodiam tacitus haec uerba somnij

Cordibus his intimis. Vos discedite, greges

Ouium boumque armenta pascitote iam,

Iussa capessite parentis, tu me intro sequere.

SCENA III.

Ruben.

Si quando simultas inter fratres incidit,

Easolet esse atrocior uulgarium

Simultate inimicorum, qui supra modum

Cum amant, ijdem saepius supra modum

Oderunt inuicem. lues foedissima est,

Res dira, uerbis inuicem altercarier,

Dictisque fratres dimicare mutuis,

Si quando lis inciderit, aut contentio,

At tollate medio res est teterrima,

Frater fratrem, non perpendentes sedulo

Quam destituta est uita humana, obnoxia

Quantis periculis, quantis angustijs.

Sexcenta morborum genera hominem indies

Infestat, nec iam pauciores impetunt

Casus. ruinae, bella, terraemotus, et

Lapsus fulmen, et aliud quid non homini accidit?

Et hoc est animal illud, quod tantos parit

Et molitur tumultus? cuius orbis hic

Angustus est mundi uagi cupidini.

Illud uelim considerent exactius,

Victoriarum ut omnium longe optima est.

Etprima, si quis seipsum belle uicerit:

Ita ipsum seipso inferiorem esse, est omnium

Turpissimum et foedissimum. Vincit quidem

Seipsum, qui proficit in melius. Euadere

Autem seipso inferiorem, est flecti semper in

Peius. et hi cantiones patrias haud canunt.

SCENA IIII.

Iacob. Ioseph.

Adesdum, paucis te uolo, fili, tui

Fratres morantur in Sichem, gregibus meis

Pascendis praefecti, arduis in montibus.

Percipe, dimittam nunc te celeriter ad eos.

IO. En adsum tibi, faciam quodcunque iusseris,

Hem praesto sum uoluntati tuae obsequi.

IA. Vade, et uide num cuncta prospera sint tuos

Inter fratres, et errantes ouium greges.

Renuncia mihi quid agatur, gnate mi,

Tuo charissimum patri pignus quidem.

IO. Obediens faciam gentior mandata, quae

Iubes, meis cunctis diebus, mi pater

Per secula, ut uiuam super faciem soli

Incolumis, et precium feram diui Abraam,

Cui Dominus dicit, quod obedisti in omnibus,

Custodisti mandata omnia Domini tui,

Iis te accommodasti, propterea tui

Nunquam deficient filij stirpe a tua,

Immo diebus cunctis coram me firmiter

Stabunt. Abeo, morandi non est hic locus.

IA. Heus fili mi, uale longum. Deus tibi

Omnipotens benedicat, ducant atque reducem

Incolumem faciant te dij, feliciter

Ingredere iter tuum, Deus sit tibi comes.

IO. Vale pater. IA. Tu quoque uale perenniter.

Ioseph ingreditur aedes, et se itineri accingit.

Obstupuit animus, gelidusque tremor mihi nimis

Currit per ossa, gelidus formidine coit

Sanguis, stantque comae horrore, et haeret faucibus

Vox iam. quis nam dolor mentem incessit meam?

Quis ue tremor manuum, quis ue oris habitus mihi?

Animus timore contabescit maxime.

Vix animi sum compos senex miserrimus.

Nescio mali quid animus praesagit mihi.

Tu tamen o supreme Deus, eripies meis

Periclis me futuris. tum praeconia

Tua cantabo cithara resonanteque grauiter,

Quam sint magna tua quae facis pater omnia.

Quando opera aspicio, quae tua manus conficit,

Totus ceu laetitia rapiente confluo.

Qui sine principio es, qui sine fine manes Deus.

Et cuius sancta domus durabit firmiter

Annos in perpetuos, nulla hinc sccula ferent

Diem extremum. Qui sceptrum quassas fortiter

Dextra manu, tibi fido, tu cornua

Meae salutis attolles sursum, uelut

Procera cornigerae ferae cornua Deus

Erigis. Ah caelestis pater tu protege,

Gnati salutem, et dirigas feliciter

Gressus mei, donec incolumis redierit.

SCENA V.

Ioseph. Xenus.

Enimuero Ioseph loci nihil tibi

Est segnitiae, quantum intellexi patris hic

Sententiam, de abitione nunc tui.

Sed ubi queram? quem conter? quam insistam uiam!

Vbi inuestigem fratres incertum est meos.

Hunc ego cesso montem ascendere ualde arduum?

Abeo, ascendo, num possint illinc confpici,

Videbo accurate ex umbrosis uallibus:

Defpexi, non quisquam apparet. quid nunc ago?

Alio me conferam? quorsum? perrexero

Ne ad laeuam, aut dextram? utinam aliquis modo hicsiet

Quem perconter de proxima ad fratres uia.

Ecce ex inopinato tibiuir conspectus est.

Heus heus ades, resiste. XE. Quis homo me uocat?

IO. Statua Mercurialis mi uir sies mihi

Precor, benignius monstra erranti uiam.

XE. Mi adolescens, qua fortuna ductus aduenis!

IO. Fratres quaesitum me pater misit meus,

Ah nescis ubi sint, non uidisti forte eos?

Demonstrato locum mihi ubi pascant greges.

XE. Recesserunt multo ante tempore ex loco

Isthoc. huc ades, o formose puer, hac greges

Compulerant Simeon, Zabulon, Nepthalique Dan,

Adolescentes iam florentes aetatibus.

Oues huc Simeon, Zabulon huc pepulit greges

Capellarum. cuncti requiescere poterant

Hic ubi uiridis ripas praetexit arundine

Riuus tenera, eque sacra quercu examina

Resonant, ubi uallis acuta atque densa erat

Cupressu conifera, herbis salubribus uirens.

Cuius in extremo est antrum ualde concauum,

Qua cauus exesum antrum pumex testudinat,

Arte laboratum nulia. simular at suo

Ingenio natura artem: nam puimce caua,

Et leuibus tofis natiuum arcum duxcrat,

Fons sonat a dextra tenui perlucidus aqua.

Hiatus gramineo succinctus margine

Patulos. Suauia posthabuerunt haec omnia,

Perrexeruntque unanimes in Dathain locum.

IO. Ago tibi suauissimas uir gratias,

Molestiam quod caeperis tantam mea.

Hic gratia, mihi in demonstranda uia.

XEN. Pergas feliciter, atque bellissime uale.

IO. Tu quoque uale, dilecte amice quam optime.

ACTVS SECVNDI,

SCENA I.

Simeon. Ruben. Ioseph.

Negociatores. Iudas.

NEscio quid hoc negoti sit, nisi mihi

Male timeam, ne quam turbam Ioseph domi

Nobis fecerit: ecce nisi oculi parummei

Prospiciunt, festinanter aduenit eminus.

Is ipsus est. uenite citi, dabimus eum

Neci, mittemusque in fontem algidum. graues

Poenas barathro praeceps immersus fero

Dabit, gemat barathro inclusus longius.

Dicemus patri: Absorbuit fera pessima

Eum. iam apparebit, uidisse somnium

Quid conducat scitissimo: tenebitur.

RV. Non inter ficiamus nostri fratris animam:

Deus etenim requiret eius sanguinem

Ex nostris manibus. Immo mandati Dei

Recordemur, iubentis, non homicidium

Facies. Nescitis qua poena multatus est

Cain? cum occidisset suum fratrem ferox.

Vbi est perustae frontis impudens scelus,

Dixit Deus. nunc igitur maledictus sies

Almam super terram, quae aperuit os suum,

Suscipiens sanguinem tui fratris, manu ex

Tua. Cum operatus fueris eam, nullos ea

Fructus dabit, et uagus et profugus eris sper

Terram. praedixi enim, si semper egeris

Bene, recipies: sin autem male, statim tuum

In foribus peccatum aderit horridum tibi,

Sciens quandoquidem conatus saeuum scelus,

Primus impium attulisti umbris scelus,

Teque scelere inexpiabili implicas, ego

Deus sanguinei uindex sceleris. an improbe

Non hac poena terribili terreris? nefas,

Si mens rebellat tua adhuc poenae uindici.

Nihil times. ipsus poenis atrocibus

Vltro occurres? non te poenas existimas

Hausturum? SI. Dixisti pulchre. sapientia

Non nobis eadem est, quae tibi. consentis et

Tu in facinus Ioseph contra nos? utinam esset hic

Discer ptus orci pallidi de faucibus,

Et draco squamosus furui orci ianitor

Absorbuisset eum. beatus ego forem.

RV. Prius homini supremus fatorum dies

Expectandus, ne se beatum iudicet

Quisquam, nisi nihil mali ille exegerit

Aeuum, passus. nec quenquam dic mortalium

Vnquam beatum citius, atque mortuo

Illo, supremum uideris uitae diem.

Tu te beatum existimas, quod flatibus

Fortuna prouehit benignis iam tuum

Facinus? erras, in melius animo flectere.

Abijce scelesta cogitationis (ut

Posterior esse ali quando cogitatio

Prudentior queat tibi, siquidem solent)

Consilia: si quid est Parum recte, licet

Corrigere posterioribus sententijs.

Beneficium semper beneficium parit,

Et gratiam concors meretur gratia.

Considerate quam felix concordia

Sit, fratres quae unanimes ligat. fructus habet

Vberrimos. consona fraterno uita si

Sit omnis amori, quis uerae dubitet opus

Dicere pacis? tam sanctam sequitur gestiens

Pacem uoluptas, quam pius pascens amor

Aethereo nectare. quoniam Dominus suam

In talibus mandauit contubernijs

Benedictionem firmiter manere, nec

Non uitam eorum durare in secula nimis.

SI. Ni fallor, ipsus aduenit. IO. Fidissimi,

Saluete una salute fratres singuli.

SI. In laqueos lupus, ades, teneris optime

Medius. Ornaberis uirtutibus tuis.

Dignas lues Ioseph poenas factis tuis.

Inuenit impium Deus tandem bonus.

IO. Qui sic? nunquid mihi irascimini innoxio?

RV. Tales simus in alios, quales nos poscimus

Illos in nos futuro. qua mensura enim

Fueritis alijs mensi, eadem caeteri

Remetientur uobis: et quo iudicio

Vos iudicatis, eodem iudicemini.

Ob ista ne quid occultes, siquidem intuens

Cuncta, audiensque cuncta proferet dies.

Omnia pariter immensus ordo temporum

Occulta prodit, et idem prodita occulit,

Subigit atque fateri, quae quis superos apud

Furtim laetatus inani forte piacula

Commissa, in seram nimium mortem distulit.

Celatum nil quod non reuelabitur, et est

Nihil occultum, quod nescietur. quin Deus

Quanquam nocentem non castigat illico,

At faciet tandem, luerint sua crimina mali.

Vbi enim Deum quis laeserit, nemo queat

Effugere, quamlibet potens: et quispiam

Si falsurum speret Deum, cum agit aliquid,

Errat. Sed potius incidit mens improba

Inextremam noxam. SI. Quin iam taces, sine

Tandem effutire somnium uanissimum.

Agamus arbitrio nostro, poenas dabit

Garrulitatis diras, furiae plectent scelus

Huiusmodi. RV. Ex malefactis perceptam dolor

Supplicij consequitur uoluptatem nuser.

Hominibus et Deo malignum est hoc scelus.

Et abominabile, ita caedem fratris tui

Persicere, quo scilicet interfecto pater

Perimetur, et mater luctu maesto simul,

Priuatione filij, non legibus

Humanis facta: sed potius fratres mei,

Deseruitote cuncti temperantiae.

Praeterea uobis cunctis iracundiam

Supernam saeuiorem concitabitis,

Si trucidetis, quem dignum iudicauerit

Noster Deus, praesit qui olim fratrum gregi.

SI. Lues quod admisisti, non sine fenore.

RV. Flectite animos, ad iniquitatem celeriter

Nimis propensos, ultionisque cupidos

Ferripotentis. Ferocem frenetis animum

Fratres. SI. Vnde nouus concionator uenit?

Vnde isthaec relligio noua tibi tam cito?

RV. Ego quandoquidem nihil proficio tristibus

Minis, discedam, nolo caedis particeps.

Videri. quum rapaces cernetis minas,

Ceruicibus imminere uestris, tum feram

Frenabitis primum uestram cupidinem.

SI. Quid de cupidine ais? num ego mouear tuo

Adhortatu? dabimus fratrem dirae neci.

RV. Ah non, sed potius has in cisternas, aqua

Carentes conijcite. bene si morem mihi,

Quamprimum gesserint, innoxium auferam

De cisterna clam fratribus, caedis auidis.

SI. Lues improbe poenas, factis dignas tuis:

IO. Ah quid peccaui contra uos innoxius?

Ita\'ne praeda feris sum futurus ego lupis?

SI. Os comprimas iubeo: lateash cimprobe.

IV\. Negotiatoribus his potius uendite.

SI. Heus impiger mercator, heus adesto. MER. Quis

Me uolt? numquis me hic uocat? abeo. SI. Adesdum mane,

Inquam mane, est tecum mihi negotij

Quiddam. ME. Quin dic quidest? SI. En mancipium illud est

Venale nobis. MER. Quanti abiectum uenditas

Mancipium? SI. Agam paucis, uiginti argenteis.

MER. En tibi pro mancipio quod postulas habes.

SI. Proh Iupiter, nunquis hic homo sequitur? nihil,

Nemo est. iam erumpere isthoc gaudium licet?

Nunc tempus est. o fors fortuna, quam bene

Stetisti ex partibus nostris, conatibus

Afpirasti meis, nisi stimuleum tibi

Statuissem supplicium, etsi omississem morae

Longe poenas ultrices, Mandrabuli modo

In peius euasisses indies. quia,

Qui uitulum aliquando tulerit, taurum denique

Tollet. semper enim degenerasses moribus,

SCENA II.

Ruben. Iacob. Dan. Iudas.

Ioseph, Ioseph heus, non respondes? ubi lates?

Pro Iupiter, facinus foecum, o adolescentulum

Infelicem, o scelestum, ui sub duxerit

Ex hoc lacu fratrem mihi charissimum.

IA. Me uox tua exciuit foras amarior,

Mi gnate, cur non ingredere domum? quid? et

Turbatus hic perstas foris? quid est rei?

RV. Opater, eloquar, id quod res tempusque expetit?

Quim difficile est (dij boni) tacere, cum

Doleas. ferae faces ardentes de manu

Atque gladios, diras\'q uoluntates eis

Extorquerre pater cupij, ut defendam meum

Fratrem, quem ex medio conabantur tollere.

Damque haec animo reuoluo sedulus meo,

Circumspicio, fratrem iuuare cogitans,

Ex faucibusque eruere ardentibus fame

Caedis uolens, ecce e medio sublatus est.

IA. Lucis adimere usuram conati filio?

RV. Sic est pater. IA. O Deus, gubernacula tenes

Qui caeli qui terrae. o fortuna grauior es

In me, quam caeteros. ecquod unquam excidit

Ore meo uerbum grauius, quo dieos laederet?

Ex magnis diuturnisque gaudijs mihi

Repente pestis erupitiam maxima.

Quam cito laetitia conuersa est in lachrumas?

(O dura fata) atque uoluptas recidit breui

Ad luctum omnis. Quid est mali, quod iam mihi

Miserrimo deesse uidetur, filio

Crudeliter spoliato? aut alij cui nouae

Calamitati relictus ullus est locus?

Existunt quaedam beluae immanes, ac ferae

Forma hominum indutae (portenta) hoc in tempore,

Istos non ad confirmandum scelus, sed ad

Poenas luendas furiae nunc agunt suae.

RV. Ecce pater. IA. Hem. RV. Nisi oculi me fallum mei,

Aduenientem con conspicio Dan. quid est rei?

Quid adproperat? quid gestat in manu sua?

Vereor mali quid sit. IA. Dolore augetur hoc

Spectaculo aeger animus. joc sparsam gerit

Vestem cruore sanguineo. Vestis quid haec,

Crudeli tabe peresa? DAN. Hanc inueni pater.

Aspice, charissimi num fuerit filij

Tui tnica. IA. Cognosco, filij mei est,

Nota nimis misero, liuido tabo madens.

Hunc ego te aspicio, fili mi miserrime?

Tu\'ne illa requies, tusera senectae meae?

Ah fili fili, non te in tanta pericula

Misi, non affari extremum copia data

Misero patri. heu terra ignota iaces, data

Praeda feris, alitibusque. Nec funera pater

Tua produxi, pressi\'ue oculos, aut uulnera

Laui. Quo te consequar, aut quae tellus habet

Artus tuos, auulsaque membra, atque lacerum

Funus? querelarum causa es lugibrium.

Onate: tanta\'ne me uoluptas noxia

Tenuit uidendi? quem genui, tua\'ne haec pater

Per uulnera asseruor uiuens te mortuo?

Heu nunc misero demum mihi infelix seni

Exilium, nunc me fata tangunt impia:

Ofatum ineluctabile, quo praeceps me agis?

Quem quondam uirtutis gloria laude extulit

Cum summa ad caelum, eundem iniuriae premunt

Praui secli, inuidiaque temporum nimis.

Ah quod putaui gaudium fore, extitit

Id in exitium. o spem falsam, uolucremque nimium

Sortem, Potest\'ne tibi huius uitae haec lux probe,

Aut huius caeli spiritus reficere tuam

Mentem? uix credo. nullam in spem amplius uocor,

Abrepto filio obsequente probissime.

Fugiam conspectum uulgi, nusquam prorepam

Nulli uidebor in publico atratus nisi.

Filt heus, affer cilicium uestem lugubrem,

Domo. IV. Pater mi, faciam quod me iusseris.

En tibi, ne te adeo discrucies pater rogo,

Ne tantopere luge mortem gnati tui.

Homines nos esse meminerimus, eo modo

Natos, ut omnibus telis proposita sit

Fortunae uita nostra, nos neque grauiter

Eos feramus casus, quos non possumus

Vitare ullo consilio: euentus repete iam

Aliorum memoria, nihil tibi noui

Existimabis accidisse. IA. Beatus est,

Fili mi, qui natos nunquam susceperit.

RV. Genitor, minus uidentur hi miseri mihi,

Qui amiserunt temporibus difficillimis

Gnatos, His etenim tempestatibus cum eo

Non pessime actum est, cui culpa sine licitum

Est mortem cum uita commutare, genitor.

Vidimus aliquoties secundam ferre te,

Aspirantemque fortunam pulcherrime:

Fac nunc intelligamus te aduorsam quoque

Posse aeque ferre. nec id maius, quod accidit,

Quam debeat uideri, onus tibi. Dolor

Est nullus, quem non temporis longinquitas

Emolliat. IA. Tua consolatio leuat

Me paululum. sed quoties reminiscor mei

Gnati, emergit luctus rursus, et ingens dolor.

Nihil tam uidi mite, ac placatum nihil.

Hunc unum fortuna hominum inconstans, omnium

Quos unquam sol Titaneus conspexerit,

Terris ostendit optimum, atque maximum.

Sed heu facinus, ostendit tantum, ac protinus

Subduxit: quid diuinitus dari potest

Mortalibus, Deo inspectore cordium,

Quod non in illo fuerit cumulatissimum?

Nihil potuit (ut uisum est) dulcius mihi

Esse, idque cum uerbis, uultu, tum denique

Animo. Magnus dolor meus, magnus pudor

Secli nunc magna iniuria ademptae sobolis.

Tu mi fili, qui curam mihi saepissime,

Et angorem animi sermone leuasti tuo,

Vbi nam es? ah quanto nunc fructu domestico

Priuatus sum? iocunda mihi omnia ex eo

Contingebant. Verum Deo te maximo

Commendo. IV. Pater nil est praecipue quod in eo

Doleas, quod uniuersis accidere solet.

Et si cares fructu quoque iocundissimo,

Et hilari uultu gnati, et consuetudine:

Multum tamen maerori diminutum erit,

Si hoc unum detrahi tibi potest, ne quid

Huic quem amisisti, contigisse putes mali.

Nemo mortalis est, quem non tangat dolor,

Morbusque: multi sunt humandi liberi,

Rursus creandi, morsque est finita omnibus.

Reddenda est terra terrae, tum uita omnibus

Metenda, ut fruges, sic iubet necessitas.

Sic cogitandum erit pijs parentibus:

Ego, quod genui, moriturum sciui bene,

Futuras mecum commentabar miserias.

IA. Fili, uera quidem narras: si non ob oculos

Versaretur miserriors gnati mei,

Leuarer, ceu Deus me dicinam fecerit.

Ah refugere oculi, corpus macie extabuit,

Et lachrumae exedere humore exangues genas,

Situ nidoris barba pedore horrida,

Luctus me totum compraehendit, coepitque me.

Reuertar in aedes, luctui dabo locum.

SCENA III.

Ioseph.

O mundi rector, superum praestantissime,

Cuius ab humana nomen non effabile est

Voce: o rerum spes, uia, uita, salus omnium,

In te praesidium statui per totum mihi.

Tota salutis spes in manibus condita tuis.

Non sine, ut abducant mala scandala mentem meam,

Sed me fide certa confirmabis, pater.

Huc age tuas aures felcte, quibus omnia

Percipis, et cito fer opem, quam ambit supplex tuus.

Sis mihi in auxilium, ceu rupes fortissima,

Quam uis armorum nequeat ulla rumpere.

Tu siquidem mea rupes, turris fortissima:

Tu dux igitur, tu rector eris gressus mei.

Quod posuere mali, de reti captum eripe.

Longe plus roboris est tibi, quam caeteris.

Errantibus lata uia est pedibus: te duce

Autem peruestigabo semitas ego tuas.

Respice me, miserere pater, esto pius mihi

Roganti, miser immodicis aerumnis premor.

Contabuit luctu facies anxia rigido:

Vulnera sua sunt facta animae crudelia meae.

Aetas languit assiduis trita doloribus,

Fathiscunt aegra corda in aegro corpore,

Vix succus miseris ullus ossibus inerit,

En omnibus ludibrio sum fratrbus.

Negociatoribus en uenditus uagis

Primo, posthac rursus praefecto militum,

Factus denique fabula foeda omnibus meis

Digressumque foribus noti fugere, nec

Amicorum ullus uoluit ferre opem mihi:

Nec siperest ulla ratio reliqua miserrimo.

Creditus abiectae sum quasi silens rei

Vmbra ego, cunctisque parbibus meis uagus

Incessit corporis tremor, consilia dum

Capiunt, qua ratione interficiant me, et meam

Animam qua conditione capiant. nostra spes

Soli tamen constanter adhaereat tibi3

Manibus certe in tuis uita mea est condita.

Eripies me alme pater ab hostili manu,

Sparge in me radios, et lumina uultus tui,

Ne pudefiam fragilis uitae discrimine.

Hoc etenim seculum immites dominos tulit:

Aequom aut iniquom imperent, pensio omnino nihil

Habent: quod collubitum est, licere existimant.

Abeo, quid agendum sit uidebo in aedibus.

SCENA IIII.

Simeon. Zabulon. Ruben.

LAtius opinione erat (fratres) malum hoc

Disseminatum fecunde, manauerat

Per plurimas regiones pestis undique,

Ascenderat altas alpes serpendo malum,

Id opprimi sustentando non potuerat,

Quacunque potuit ratione reluctarier

Necesse fuit, nobis mox uindicandum erat.

ZA. Plaudamus fratres, quoniam non nobis minus

Iocundi atque illustres debent illi dies

Esse, quibus conseruamur, quam illi, nos quibus

Nascimur. est namque salutis certum gaudium,

Nascendi incerta conditio: et quod nascimur,

Amabili sine sensu, nos cum maxime

Voluptate alacri conseruati carbasa

Euro dabo, atque frena laxabo genio.

Scelerum improbumque mach natorem omnium

Aegyptijs mercatoribus hinc uendidi.

RV. Harum omnium rerum uicissitudo erit.

Impietate tua crudelis, quid arrogans

Superbis improbe? quid iactas de Dei

Bonitate talia? quorum nulla lux feret

Veniam tibi, perniciem lingua nocens tua

Cur meditatur sine intermissione? ceu

Acutum ferrum, ueri nesciaque redamans

Doli? tibi nec est fides nota, nec ubi

Petenda sit, curas? num sapiunt tibi mali?

Qui populi corpus comedunt? qui \'ue sanguine

Iustorum uiuunt? eruet robora quae

Stirpis radicitus sata, nec erit tibi

In uiuis nomen. qui facit foueam alij,

Plerunque primus incidit subito in eam:

Exitium qui alteri parat, sciat sibi

Pestem paratam, certo ut participet parem.

Hominum tibi poenas deesse adhuc puta,

Furorem supplicium deorum existima.

Quis est tam corde duro, cum suspexerit

In caelum, uindicem Deum non sentiat,

Hoc perse qui sancto uelle suo numine?

Quis ex gigantibusque est illis, quos ferunt

Bellum conatos immortalibus dijs

Inferre, tam impius? qui non mali hoc putet

Punitum iri a Deo ter longe maximo?

ZA. Relinquamus nugantem hominem (fratres) nihil

Quim fabulas nescio quas incipit leues.

RV. At praedixi, malum si quod uos obruat,

Non praedictum tibi nullo dices modo.

II\. Delirus est, abeamus hinc. ZA. I prae, sequar.

SCENA V.

Potiphar. Ioseph.

IN rebus prosperis, et affluentibus

Voluntatem ad nostram, ne nos superbia

Amara tangat: uix enim superbia

Tumefacta, semper euentus dulces habet.

Indomitus et furor, atque fastus absiet

A me procul, freni impatiens superbia,

Quorum uisque animus contingit Olympum ferox.

Nam ut aduersas res immoderate ferre, sic

Secundas fastu, desultoria leuitas

Est. Cum luxuriant animi rebus forsitan

Secundis, uel consilijs seipsos construent

Salubribus, uel legibus bonis parent.

Huic cogitationi tribuamus locum:

Consideremus aliquando, quanto sumus

Superiores, tanto nos ut submissius

Geramus. Et cauendum, ne Gnatonibus

Patefaciamus aures nostras uilibus,

Qui fortuna et felicitate citissime

Alterius excitati, amici coeperint,

Ventri quo consulant, cum ceu lupus ululet,

Assentando aucupantur magnam gratiam,

Atque adeo ementiendo, obtrectandoque eis,

Qui de ipsis bene meriti sunt, saeuas inferunt

Iniurias. et cu seruum frugi sibi

Quis comparauerit, per quem praesens, item

Absens negotium confectum redditur,

Abalienare quam primum conantur hi.

Quare prudenti animo necesse est hic sies.

Custodias Ioseph, a mercatoribus

Emptum impigris Ismaelitis, qui iam mihi

Inde obse quenter usque seruit maxime,

Iuxtaque fideliter, atque adeo ex sententia

Animi mei. magna est opinio de eo,

In excelso atque illustri est laus sua posita

Loco. Generosa uirtus rebus singulis

Patiens, et immota omnibus adeo est casibus.

In illo sic adsunt adolescente omnia,

Vt cum quolibet antiquorum facillime

Eius uirtutes compar ari possient.

Vera quidem laude probitatis dignus est.

IO. Laetus sum, laudari me ab laudato uiro.

Ea est enim iocunda laus, quae permeat

Ab ijs, qui aliquando et ipsi in laude uixerant.

PO. Nec minus id donum, quod uel plurimum potest,

Diuinum duco, quod feliciter omnia,

Atque adeo prospere agit, quaecunque agenda sunt.

Deum caeli terraeque rectorem cum eo

Esse uideo. nam prosperantem cuncta sub

Eius manus intelligo. modestus est,

Compositus, et promptus, non indisertus, et

Nil est eo tractabilius, nil clarius

Ingenio, industriaque, mitis gratia,

Pura fides, et concors amor erga singulos.

Suauem placidus comitatur uultus gratiam.

In omnes conseruos officiosissimus,

Aduersus nemini, sed omnibus obsequi.

Quare iam cognitis eius uirtutibus,

Faciam, iusta illi aqud me seruitus siet.

Vtque animus maneat idem, qui est ei modo,

Precor deos. nam captus hic rarissimus

Est, seruom agilem et frugi sortirier, fides

Quem comprobat relligiosa, et constantia

Dictorum inuicta, et factorum impenetrabilis.

Praeficiam domut (ut otioso post mihi

Liceat esse) meae, atque animo liceat obsequi.

Heus Ioseph, heus serue fidelis prodi foras,

Est quod loquar tecum Ioseph. IO. Domine quid est,

Quod tibi mea ars efficere possit amplius?

PO. Te a paruulo postquam emerim, ut semper tibi

Apud me iusta et clemens fuerit seruitus,

Scis: faciam e seruo nunc sis libertus mihi,

Propterea quod seruisti liberaliter.

IO. Si tibi quid feci, aut facio, quod placet,

Atque id fuisse gratum tibi, habeo gratiam.

PO. Haud muto factum. IO. Ingentes gratias ago.

Sed tu uno uerbo dic, quid est quod uolueris.

PO. Breuiter exponam tibi animi sententiam

Mei. Potestatem uides super omnia

Regis mihi attributamque potentissimi:

Animum meum uides ceu fluctibus obrui,

Negotiorum semper magnitudine

Herilium, distentum in rebus maximis

Gerundis, sustinendisque, ut molestia

Frangar fere. Insuper domesticae rei

Debilitat cura me. ueniunt examine

Longo insomnes curae, ac angunt me mordicut

Vigiles. quare perspectis uirtutibus ego

Ioseph tuis, praepono te omnibus bonis

Meis, gubernabis riteque familiam.

Habeto ius summum conseruos in tuos:

Credo uniuersa tibi, excepta coniuge mea

Casta. quapropter si te ipse excitaueris

Ad omnes partes audiendi quam optime,

Non ut cum caeteris, sedut quam maxime

Tecum ipse certes, etsi omnem denique tuam

Mentem, curam, consilium in rebus omnibus

Exellens excitaueris tuum modo,

Laboribus parabis aeternam tibi,

Et posteris olim futuris gloriam.

Delectat quoniam strenuos gloria nobilis.

IO. Cupio domine secundum nutum uiuere

Tuum, modo praescribas aliquot leges mihi.

IO. Sic te domestici intuebuntur mei,

Vt quendam caelo delapsum hominem existiment.

Quare, ut maris gubernatores optimi

Vim pellunt, eius impetum saepissime

Euitant: sic regesque familiam meam.

Tibi data est summa potestas rerum omnium.

Nihil negotij est eos, praesis quibus,

Tranquille continere, cum te contines.

Voluptatibus abstineas, quae datae hominibus

Natura, cuius auidae sunt libidines,

Etessrenatae, quando in homines noxios

Remigrant, furtim uirtuti inuident graui.

Euersiones hinc rerum tristes. malo hinc

Luxu uoluptas coniuncta, trahit perditos

Secum casus. homines in praeceps haec rapit.

Tum corpori morsus uenenatos quoque,

Tum animo stimulos addit acres, et morsus feros.

Voluptas nomen inuidiosum, infamiae

Subiectum est, mater omnium improbissima

Malorum. corporis nulla capitalior

Pestis. Voluptates dominae blandissimae,

Maiores saepe partes animi detrahunt

A uirtute dolorum cumque faces admouent,

Plerique exterrentur primo praeter modum.

Denique nullum est facinus, nullum demque scelus,

Ad quod fuscipiendum uoluptatis furens

Libido non impellat, non praeceps agat.

IO. Cauebo ab omnibus, quibus te sentio

Laedi, certe: qui fructus debentur tibi

Ex me, praestantiores ut queas eos,

Atque uberiores capere, curabo lubens.

Omnia studia, curam, operam, mentem denique

Tuis in rebus curandis figo. et loco.

Statui enim non officij duntaxat in eo

Fructum, sed eitam pietatis laudem mihi

Acquirere. et quid est, si defraudent tuos

Oculos: Domini tamen effugere nequeo mei

Conspectum, lumine qui conspicit omnia suo.

Ego quae ad te here pertinere existimo,

Tuosque liberos, omnis quam sedulo

Curabo: quae cum faciam, beneuolentiam

Tuam studiose imitabor erga me. sequar

Etiam merita. Sed perge praecipere mihi.

PO. Domui toti rogo meae fac cognitum,

Tibi omnium (quibus praees) charissima,

Salutem, famam, fortunas, et liberos

Esse. et si quis erit, in quo nimis offenderis,

De quo aliquid senseris, huic cerdideris iam nihil.

Existimationis amplius tuae

Partem nullam, neque minimam commiseris,

Multis enim simulationum conditur

In uolucris, et quasi uelis obtenditur

Quibusdam, cuiusuis natura callida.

Frons, oculi, uultus, saepius pedes, manus

Ementiuntur, oratio saepissime.

Et sic fallaces sunt quidam, atque adeo leues,

Vtseruitute longa perditam parent

Se ad assentationem: quos ego tibi

Fugiendos ceu luem censeo: sunt namque non

Nobis fideles, uerum assentando inuident

Partam nobis dulcem, et lucentem gloriam.

Quare sint fundamenta dignitatis haec:

Tua primum integritas, et continentia,

Probitas, iustitia, facilitas, atque grauitas,

Quae non solum blandae resistat gratiae,

Verum tacitae suspicioni. Et omnia

Huc referas, ut ij qui sub imperto tuo

Erunt, beati penitus uideantur sibi.

Sic omnes tibi domesticos deuincies,

Amicitia, officio, atque beneuolentia

Habebis implicatos, obseruantia

Summa erga te, bonos uiros adiunxeris

Officijs, ad necessitudinem tuam.

Audistin haec? IO. Etiam domine, curabitur.

Neque isthic, neque alibi usquam erit per me mora.

PO. Nihil est, quam ut utuas ex praescriptis legibus

IO. Curabitur. P. Eamus nunc intro. IO. I prae, sequar.

ACTVS TERTII,

SCENA I.

Sephirah. Ioseph.

Ah Ioseph, laudibus quibus te nunc uebam?

Quim seruorum aliorum es dissimilis? capta sum

Virtute tua. Crediderim uirtuti simul.

Et naturae pugnam fuisse maxumam

In ornando te: conueniunt mores tui

Diuini, eorum gratia est blandissima,

Et suauem placidus se quitur uultus gratiam.

Index ingenij, atque animi compositi bene

Cordata oratio. Figura corporis

Noua, color, uultus absque fuco uerus est.

Qui uestitus, quae nitida habitudo corporis?

Linguaque nunquam riget, carent rubigine

Dentes, nec male odorati tristis est tui

Oris anhelitus, aspectuque decorus probe.

Ah tota flagro amore tui, tantum mihi

Icendium molli facit falgrans amor

In pectore, ut nequeam durare longius,

Quin infelix ab eo impetrem, quod postulo.

Acer enim in extremis haeret amor ossibus.

Quid igitur daciam? quid rstat miserae mihi?

Quanto minus spei est, tanto magis ego amo.

Ecce animum blanditijs furtim praenderre placet.

Vt non quicquam recuset, sic deuinciam.

Benignitatem herilem quis seruos datam

Non amplectatur cupide? etiam secum bene

Actum putet, felicitatis non loco

Ducat magnae, heram habere supplicem sibi?

Nec faciem te pigeat eius laudare, nec

Ocellos, Phoebi clariores luce mi,

Et teretes digitos, nec non auratas comas,

Collum niueum, teneros artus. excitat enim

Laus adolescentulos, propensos maxime

A natura ad amorem. formae praeconia

Eitam abstinentes, fortesque oblectant uiros.

Auis Iunonia ostendit saepissime

Laudata, pennas, singulari prosequor

Te affectu. ut stipulae demptis adolentur leues

Aristis, ardent ut spinosae facibus

Sepes, uiator quas uel admouit nimis,

Vel iam reliquit gaudens luce forsitan:

Sic in flammas nimis ego acres misera abeo.

Sic toto pectore uror, sterilem nutrio

Sperando amorem, uix sustineo lachrumas.

At lachrumae prosunt, alliciuntque iuuenes

Ad nostri amorem. fac igitur ille uideat

Madidas genas. si deficiunt lachrumae tibi,

Vda manu tere oculos, num allicier queat.

Tranantur obsequio flumina: nec uincere

Potes si conta aquam, quae te rapit, nates.

Rustica paulatim taurus indomitus subit

Aratra. hunc non flectas lachrymis, nec mitiges?

En ad opus omnes uires exigam meas.

Dij coeptis aspirent, perennes rogo deos,

Vt impetrem bona uenia, quod postulo.

Ioseph aedibus egreditur.

Atque eccum egreditur aedibus, spero satis

Mollescet. sedsatis incedo culta? haec satis

Fulgens purpura dominam me exornat protegens?

Tingit rubor niueas flore decenti genas?

En nobilis auratos armos haec purpura

Vestit, non auersabitur meas preces.

IO. Nescio domina quid secum murmuret mea.

Accedo. Pax tibi domina candida: quid est

Quod adeo tacida tecum loqueris hera? dic

Quid est? SE. O Ioseph Ioseph, iam te offers mihi

Opportune. felicitatis aduenit

Tempus. IO. Quid laeta sis, curque toties gemas,

Dicas. SE. O lux, o me a uoluptas unica,

Anime mi, noltto reluctari meis

Quaeso precibus. hera tibi quod sum, intelligis,

Quae possum pro meo iure imperare, quae

Cogere potis sum te facere. quod postulo.

Tum quod uehementer flagro amoribus tui,

Et neque par esse potero diutius mihi.

Meaeque amores cogunt obliuiscier

Ah dignitatis. tu igitur iam quod femina

Potens, atque adeo domina tua offet, accipe,

Dum tibi copia, dumque aetas florens fert tua.

Ah Ioseph Ioseph, tua quae forma sit uides.

Niueo lucet in ore rubor, argutos habes

Ocellos, qui radiant in morem fiderum.

Facies amorem exornat tua. brachia niue

Sithonia candidiora, allicere uel deas

In amorem possent quoque castissimas tui.

IO. Fragilis et fluxa est omnis formae gloria.

Formae meae nitor rapidus, uernalium

Florum prompta uelocitate fugacior

Est: et quodcunque in me miraris, id potest

Dissolui triuanae febriculae ignibus.

Vitreum et breue est, exigut donum temporis.

Sola est uirtus clara, atque aeterna, quae facit

Fortissimum quemuis cupidum constantiae.

Nihil (crede mihi) uirtute est formosius,

Alnssimis defixa est haec radicibus.

SE. Luctantur, et leue ducunt in contraria

Pectus meum, hac amor, odium hac: sed amor puto

Superat. odero, si potero. si non, inuitus hunc

Amabo. nec iuga taurus amat, sed tamen habet

Quod odit. rogo per faciem magni numinis

Instar mihi, perque tuos oculos, qui meos

Rapuere, ut mollescat tuum cor saxeum.

Quicquid eris, meus eris semper, tu selige

Tantum me quoque uelle. et ne me contempseris,

Candida minus si sim: iunguntur saepius

Albae columbae uarijs, et niger ab aue

Viridi turtur amatur. non effectu caret

Ioseph, quod uoluere duo. precibus te meis

Rogatum, rem tentasse non paeniteat: et

Dum bene ponendi munera tempus habes, tibi

Ne defuisse multo post tetmpore putes.

IO. Haec forma uera est, hera, quae placet Deo,

Quae honestatem insignem tuetur omnium,

Et feruidam coercet arctis uinculis

Libidinem, excitata membra fortibus

Captiua dat uinculis: non quae mortalium

Animos alliciat cupidos ad libibinem.

Si cura recti esset, si iustitiae tibi,

Cedere deberes ignibus feruentibus,

Et amborum conferre pericula horrida.

Tu dominum si tuum fefelleris, feres

Tristia cum magno damna pudore. nam Deus

Fronte oculos centum, nec ceruice minus gerit.

Nullum hominum scelus ignorat,sed uidet omnia.

SEP. Herum latebit facile hoc peccatum unicum.

Et si Deus conspexerit facinus, tamen

Longos in annos saepius differt grauem

Poenam. est enim cunctator. et si id accidit

Nobis quoque, interim qgemus paenitentiam.

IO. Deus quidem cunctator est, sed desidem

Quoque tarditatem grauitate ultor pensitat

Poenae, atque peccati reos crudelius

Punit. Tantum inferam pro meritis ego mei

Heri malum? ah nimium ingratus merito aestimer.

Quouis malo dignissimum me deputem.

Est multo melius habere fiduciam in bonis,

Quae cognoscuntur, quam in malis, quae solicito

Timore celantur, spargunturque populo.

SEP. Amandus est equidem, qui clara praemia

Meritis praeclaris digna reddidit tuis.

Horsum tuos in me stecte oculos lux mea,

Largire nunc mihi suauissimum osculum.

IO. Ah domina, fumo feruens flamma est proxuma.

Qui cupiat euitare prudenter malum,

Vitanda et (ceu pestis) est occasio.

Qui non uelit corruptis esse moribus,

Ab improborum abstineat consuetudine.

Qui cum puella non uelit cubare, ne

Det osculum. quamuis fumo nihil potest

Comburi, at flamma multa possunt. Fumus est

Indicium flammae, erupturae citissime.

SEP. Ah non te credidi adeo inhumanum fore.

Existim aui eodem te ingenio, uelut

Sunt caeteri, proni ac prompti ad muliebria

Officia conficiendum. Formam dedecet,

Et indolem tuam egregiam, superbia.

Vultus seueros exue, nec rigidi uiri

Iura tuere. placet inconcessa enim Venus.

IO. In uetitum nitimur quidem, et negata nos

Cupimus, et uelut infirmi mortales graui

Morbo cum aestu, febrique iactantur, si aquam

Gelidam biberint, releuati uidentur, at

Posthac grauius multo afflictantur:ssemel

Si celebris honestatis fines transgressa sis,

Et genio indulseris satis ex bitrio

Tuo, insanoque amori femina applices.

Et dux malorum, et artifex scelerum, tamen

Nunquam satiaberis. Verum prioribus

Postrema fiunt deteriora, affectui

Isti satis nemo fecit mortalium.

SE. Ah quid refert succubuisse uni noxiae?

IO. Aut me rapax mittat edendum Scylla canibus,

Aut quoque supponat aquae statim Trinacriae.

Nocuisse posse sat est, si ipsa potestas iuuat

Alique. per mala nostra precor, quorum esse poteris

Leuamen, per genus, atque pernumen Dei

Cuncta uidentis, adhibere preces molles sine.

Spiritus enim meus per auras has leues

Vanescat, quam thalamum domini uiolem mei.

Iudicium, non affectum, qui semper solet

Esse inconsultus, in consilium adhibe tuum.

Respice finem. nec cogita in praesentia

Quid placeat, quam quod semper placiturum siet.

Nunc uelle iuuat, at mox uoluisse nos piget.

Affectibus domina resistendum est malis,

Ac fortiter reluctandum, si possies

Obstare principijs. Orsus mali, malus

Finis. quod coeptum est prauisque rationibus,

Quamuis uidetur primo succedere, tamen

Habet malum plerunque postremo exitum.

Et insuper Dei graues metue minas:

Quibus potest nemo, potens quamuis siet,

Effugere. aquilam Deus ferocem assequitur, et

Idem marinum delphinum praeuertitur.

BE. Ne me sperne (precor) mundera pro facto feres

Vberrima, uultus seueros tandem exue,

Qui tenero lachrymas laetus im ore meo uides.

IO. Quidfles? et teneros lachrymis teris oculos?

Et pectora tenera plangis indomita manu?

Multae manent, quamuis custodibus carent,

Inter quam plurimos intemeratae procos.

Miror domina, unde hic appetitus sit tuus?

SE. Si formosus minus esses, petereris minus.

Audax uenusta facie cogor ego tua

Esse. facis tu hoc, oculique tui, cedunt quibus

Ignea sidera, qui causa sunt flammae meae.

Hoc faciunt flaui crmes, atque eburnea

Ceruix. Nox sunt leuiter districta pectora

Telo, descendit uulnus ad ossa mea graue.

Ab nimium simplex loseph ne inquam rusticus:

Ab nunquam cresces Ioseph, nescis obsequi.

IO. Crescere ego non cupio per turpitudinem.

Parum melius est cum timoribus Dei,

Quam habere cum rubore magnas copias.

Qui iniquitatem seminat, metetmala.

SE. Hanc faciem culpa posse carere tuam putas?

Ah Ioseph, non tibi uerba damus, uulnera

Mea sentis. Quod si forsitan praecordia

Ferrea tangunt preces meae, nunc percipe

Animo uerba minora meo. namque sum tibi

Supplex, mihi quod tu fuisti saepius.

Nec moror ante tuos procubuisse iam pedes.

Non flecteris? crudelis et durus nimis.

Quid autem est hirto durius saxo? atque quid

Est mollius gelida aqua? dura tamen, aqua

Molli cauantur saxa. Tempore ueniunt

Difficiles ad ar atra iuuenci. tempore pati

Docentur lenta frena equi saepe alipedes.

Tu feminae resistis unicae? rogo

Per istas lachrymas, dexstramque te tuam,

Si bene quid de te merui, miserescat mei

Te. Quid precibus nostris esse potest mollius?

Hanc amplecti potes, arbitrio frui tuo.

Rogo per tuam fidem, et per solitudinem

Nostram. ecce texui lectum meum tibi,

Pictis straui tapetibus pulcherrime,

Aspersi quoque roseum cubile fructibus

Beneolentibus, myrrha, cynamomo, et balsamo.

Veni fruamur concupitis (dum licet)

Amplexibus. non est enim uir in domo.

Abijt uia longissima. IO. Quaeso aedepol

Domina, quando id fieri nequit quod uis, uelis

Id quod possit. Quanto satius est te id dare

Operam, quo amoueas istum amorem hera ex tuo

Animo, quam semper id loqui, quo tua magis

Lubido incendatur? SE. Damus facillime

Omnes aegrotis (quum ualemus) prouida

Consilia. tusi h c sis, longe aliter sentias.

Grauior mihi morte est, repulsa, pallida.

IO. Domina, omnibus precibus oro atque obtestor, ut

Inmaximo affectu tuo aliquid temporis

Huic cogitationi impertias. Deus

Quam horribiliter Pharonem tum punit potens.

Plagis regem crudelibus, cum Sarai

Proposuisset uitiare Abraae coniugem?

Nimis ego ignauos sim, si, cum fratres mei

Ob raptum concubitum sororis, liberae

Puellae amoris desiderio, nuptijs

Pensandum regijs, cunctis caesis uiris

Reliquam diripuere urbem: ego tantum mea

Mollitie admittam facinus, domina, absit procul.

Hem cogita, quod coniugem decet probam

Munus, pudicitia, modestia, pietas,

Timor Dei. confidit in frugi uiri

Cor coniuge, reddet ei maritus omnibus

Diebus, operum mercedem uitae suae.

Casta et pudica mulier corona est uiri.

At quae confusione res dignas gerit,

Deterrima est putredo in ossibus uiri.

Quare accinge tuos lumbos fortitudine,

Et firma brachium tuum, ut resistere

Possis malis affectibus tuis, decor

Marito sis. considera domus tuae

Semitas, beatam dicant filij tui.

Est pulchritudo uana, et fallax gratia.

Nunc hic dies aliam uitam adfert, et alios

Mores iam postulat, abice mollitiem animi.

Difficile erit tibi, mihi in isthacre dare

Verba. SE. O mi Ioseph, tibi uerba dare me putu?

Penitus quae amore pereo tui miserrima?

Ah loseph Ioseph, quod datur gratis boni,

Amittere, Ioseph permagna est inscitia.

IO. Atqui hoc dono peius nihil nec est mihi.

Tibique. nusquam me auellas, firmatus est

Animus. Qui adulter est, cordis sui ob inopiam

Animam suam perdet, sibique congregat

Damnosam ignominiam, atque turpitudinem,

Et opprobrium eius neutiquam delebitur.

Hominis uias Dominus scit, et considerat

Eius gressus. Iniquitates impium

Capiunt suae, et peccatorum constringitur

Compedibus, et tandem morte moritur miser.

SE. Non merui tandem precibus, dignae ut femin

Miserearis? quin amplectere, quid differes?

IO. Vel ante optem tellus dehiscat mihi prius,

Vel omnipotens pater adigat me fulmine

Ad umbras pallentes Erebi, mortemque me

Profundam, quam alieni subsessor sim thori.

SE. Ioseph, si amore non flectere, senties

Quid possit ira mea. feram\' ne ineptias?

Et magnifica uerba tua? quid si ui expleam

Amorem, tamen esset reluctaturus hic?

IO. Amor affectu exhibetur, haud ui cogitur.

SE. Dij deaeque perdiunt, ingratus es

Nimis. Abeo intro. quando proficio nihil.

Sed credito mihi, exacerbabo nimis

Dominum aduersum te, ut non restinguere liceat

Vnquam ir am coniectam mariti in te mei.

Silices habes, et durum ferrum in pectore.

Te lapis, et montes, innataque te robora

Rupibus altis, te saeuae genuerunt ferae:

Duris te genuit perfide horrens cautibus

Caucasus, et tigres admouerunt ubera.

Nunquam fletu ingemuisti crudelis meo:

Non lumina flexti, non miseratus amantis es.

Quae sim, mox senties. inultum hoc auferes

Nunquam. IO. Isthaec non amantis dicta sunt. ego

Patiar inuidiam, passo dentur praemia.

Quamlibet accuses, et sis irata liceat,

Et licet imperiosa capillos uellas meos,

Oraque sint digitis liuida facta tuis mea,

Perperiar omnia. reseruent me compedes

Vinctum catenis (dum bene se, et quantum solet

Ira satiauerit ipsa) tum dices tibi,

Quam diligenter munit castitate se.

SE. Quid sim factura, furcifer experibere.

SCENA II.

Ioseph.

Furore multo saeuit iratum mare,

Pronique fluuij, et ignis acris impetus,

Inopta acerba, a erba alia quam plurima:

Sed nil ita acerbum, et noxium, ut mulier malae.

Quod etiam testatur quaedam mala inquiens:

Sumus quidem quales sumus nos feminae,

Neque enim malae ausim dicere. namque incendio

Vt nihil formidabilius est, saeuo mari

Nihil periculosius, unda uincitur

Raro maris: sic, his mulier simillima est.

Heram meam mulierum praestantissimam, et

Esse omnium probissimam, et castissimam,

Eius mentem longe remotam credidi

Ab omnibus libidinis et affectibus.

Sed experior miser diuersu. euellere

Aculeum uesanae libidini puto.

Sed sic amore caeca fertur improbo, ut

Cupiditatem ipsius nulla retardare eam

Videatur turpitudo, etiam foedissima.

O feminae scelus longe turpissimum,

O feminae libidinem effrenem nimis,

Quae cupijt allicere ad nefandum me sui

Amorem. et ni monitus fuissem saepius

Parentibus meis, coepisset me suis

Callida retibus, huiusmodi praecepta sunt

Patris mei: Fili, cum praecordia licet

Modici motus tangunt, in primo limine

Pedem refer (dum tibi licet) mala opprime

Semina, dum noua sunt. nam medicina saepius

Sero paratur, praecipue cum per moras

Longas malum conualuit. nam uires mora

Dat, et teneras uuas coquit segnis mora.

Et ualidas segetes, quod fuit gramen, facit.

Id quale sit, quodcunque amas, circmspice

Mente celeri, et laesuro subtrahas iugo

Collum tuum, nec longe differes malum.

Dat uerba amans omnis, reperitque (credito

Mihi) morando alimenta optima, sed proxuma

Vindictam quaecunque dies, diram ate exigit.

Quare, antequam laesus sies amoribus,

Dum furor in cursu est, tum furori cedito.

Natator difficulter ibit contra aquas

Aduersantes, etiam si pugnet maxime.

Fallax amat mollia nimis Venus ocia.

Quare qui quaeris finem amori, res age:

Tutus ab amoribus iam eris, quciunque amas.

Sed de his satis dictum puto. quae agenda sunt

Domi, curabo sedulo. o Deus iuua,

Ne herae meae blanditijs ducar impijs.

Abeo intro, dij bene uortant, et mecum sient.

SCENA III.

Sephira. Ioseph. Gabriel.

Michael.

Perij, nisi quis me Deus respexerit,

Nemon prodit, qui miserae feminae ferat

Opem? uenite cito, uenite iuuate me,

Rapite moechum, rapite, dui uim mihi intulit.

Ioseph hic ex domo domini fui effugit celeriter.

IO. O sancte Deus, qui caelum, qui terram regis,

In cuius omnium uita est condita manu,

Serua obsecro me, en quippiam nostrae domi

Operis facturus, nacta solitudinem

Hera ferox appraehendit pallium meum.

Per uim trahit castum constratum ad lectulum,

Cupiens explere libidinem diram suam.

O feminam procacem, o mulieris scelus

Incredibile et inaudittum, o libidinem

Indomitam, o audaciam praecipitem feminae.

Non timuist Deum malorum uindicem,

Si hominum minus famam? prostrauisti omnia

Libidine ac furore, uicit indecens

Pudorem cupiditas, honorem audacia,

Rectam uicit rationem ipsius amentia.

Nil in mea uita uidi scelestius.

Quae me, quae herum (facinus audax) fallere petit,

Omnipotens pro laude tui me aegrum nominis

Conserua, et opem feras mihi: tu\'nam potes.

Duc dextra manu miseros, et percipe

Preces meas, animum tuum maesta moueat

Querela. En aspice, ut insultet domina mihi?

En quam furit feroctier in clades meas?

Crimen mihi quaerit nefan dum obtrudere.

Animum metus, et horror saeuus circumdedit.

O si mihi uolucres quis alas necteret,

Qualibus ire in uentos columba saepius

Rapidos solet, cunctando haud differrem diu

Sed ocyus effugerem, si sorsitan queam

Euadere has tempestatis saeuas a quas.

Quid est enim loci relictum iam bonis

Virtutibus, pudori, rectisque studijs,

Probitati, uerae libertati hoc tempore

Grauissimo? ingratissimoque seculo?

O Deus, quibus pro nostris immortalibus

Benefieys, salus charissima debeat

Esse, et me ae fortunae. tum propter scelus

Eorundem, nihil mihi intra parietes

Tutum domi, insidijs nihil uacuum ubique.

Quare age Deus linguas infames contere.

Hic ingrediantur angeli in proscenium.

Sed ecce quos cerno eminus illustres uiros,

Eoobuiam, et flexo \| genu honorem exhibuero.

Pijssimi uiri, quid est, quo pergitis?

Qui ue estis illustrissimi? ad me tenditis

Iter? GA. Ministri et custodes sumus tuae

Animae, atque corporis, legati a maxumo

Deo omnium, qui exaudijt miseras tuas

Querelas: nos misit, minuendi gratia

Tui doloris. quare fac animo sies

Eorti, Deo confide maxumo, fore

Speresque, ut impetu dominae leuissimo

Fracto, tua (credito mihi) gloria uetus,

Et dignitas rursus cedet tibi pristina.

Etsi tibi ex ijs rebus, quas forsitan

Fortuna largita est, quid ereptum siet,

Et hominum inuidia quippiam detraxerit,

Credas tamen id majori fraudi illis fore,

Nec non periculo, quam tibi molestiae.

Rectae uoluntatis, nam conscientia

Incommodis rebus sit consolatio

Longe praestantissima. nec est ullum malum

Tremen dum, quod praeter culpas euenerit.

Quando moderate praestitimus id quod decet,

Vacare culpa, maximum est solatium.

IO. In multis et uarijs molestijs meis,

Tum me in dolore summo conscientia

Recte factorum consolatur maxime.

Iniurias existimo leues, graui

Et firmo animo, tanquam fluctum a saxi impet

Frangi oportere. quare conscientia

Recti mihi uiuo, ne mortuo quidem

Vnquam eripietur. At tu fidus es comes,

Durissimis Deus rebus mihi cognitus.

MI\. Ioseph audijt et gemitus, et rogantia

Verba Deus supplicis. certaque fides facit,

Vt pacificam praestet ab inimicis tibi Deus

Tandem quietem, qui tibi tot iam modis

Esse studuerunt noxij. illos deprimet,

Solus manens in regno inexpugnabili,

Eorumque studia mala subito conteret.

Nulla est enim spes, posse mutari malos,

Nisi Deus saeuis terat poenis eos.

Quare, qui amas iocunda pacis foedera,

Curas tuas omnes domino committito

Potenti: is tua, teque ipsum defendere potest.

Ipsus loco stabili facit consistere

Iustum, et laetificae pacis habere dat bona,

Ipsus pater gaudentes fuso sanguine

Tandem in mortis foueam praecipitanter feret.

IO. Habeo Domine magnam tuis uerbis fidem.

Manebit in uerbo Domini mihi gloria

Vera, et meas spes semper fixero in Deum.

SCENA IIII.

Sephirah. Potiphar. Ioseph.

Dromo. Desmius.

VBiubi est, celari non potest scelus diu.

Hoccine tam audax facinus facere ausus furcifer?

Vt heram falleret conari sordidus

Seruus suam? hoccine est pium? si nunc mihi

Detur, ut ego facile unguibus uenefico

In oculos inuolem meis. PO. Perij, quid est

Absente me turbatum in nostris aedibus?

Adeo, quid isthuc? quem quaeris coniunx mea?

Quid festinas? SE. Egon\' quem conquiram, rogas?

Hebraeus, quem nobis dedisti, quas dedit

Turbas? PO. Perij, quid est rei? SE. Tu, illuderet

Vt nobis, hunc introduxti? diram suam

Libidinem cum femina castissima

Exerceat? (malum infandum) ecce ingressus est

Ad me, ut mecum condormiat, ui comprimens.

PO. Siquidem sunt uera, quae narras, quantum scelus?

SB. Tam uera sunt haec, quam supra nos est polus.

Ego nisi pudicior fuissem eo,

Et uim pepulissem a me nefandam, domine mi,

Succubuissem misera peccato maxumo.

Cum succlamassem, et audisset uocem meam,

Scelestus aufugit, relinquens pallium.

In argumentum igitur fidei certissimum,

Retinui pallium. PO Quid ais lectissima?

Quidisthuc\'nam monstri fuit? Pro Iupiter.

Exi foras sceleste. at etiam restitas?

Fugitiue prodi, male conciliate. IO. Obsecro.

PO. Illud uide, os ut sibi distorsit carnufex.

Quid huc reditio est, quid denudatio haec?

Cur me enecas, aedes contaminando meas?

Tantam doloris ferre uim non possum ego

In posterum, quod totius adeo familiae,

Nostrique nominis famam celeberrimi,

Probris tuis, flagitijsque uiolaueris.

Non magnitudo maleficij, si te minus

Existimatio mouit mortalium?

IO. Opinionem falsam uestris mentibus

De me concepistis, nam conscius mihi

Sum bene recti, testor salutiferos deos.

PO. Huius tumet calamitatis es ingens tuae

Causa, et pudicas feminas, et candidas

Officiorum insimulatione furcifer

Fallendo. IO. Domine, homini innocenti nil magis

Est optandum, quam aequum iudicium. PO. Quid? quasi

Famae tuae quicquam per inuidiam siet

Cuiuspiam nostri detractum iniuria?

Rem certiorem facere uidetur et timor,

Et perturbatio, nec non creberrima

Mutatio coloris, et qui uultus est

Suspensus, ac incertus, furcifer, tuus,

Suspicionemque haec omnia faciunt mihi.

Animus item demissus. Homo acutissime ad

Excogitandum, et ad audendum improbissime,

Et ad efficiendum acerrime, et maleficij

Recentis conscientia conterrite,

Nil respondes? redargue me, si mentiar.

IO. Here, ut mare est tranquillum naturasua,

Quod ui uentorum concitarisaepius

Tamen uidemus: sic ego sponte sum mea

Placatus, sed iniquissimorum uocibus

Conoitor. ah res ipsa indicat, te cogniti

Habere nihil, ac comperti de faeinore

Meo, insimulor cuius ego insons a coniuge

Tua. o si causa nunc pro se posset loqui,

Defenderer facile ab obiecto crimine.

PO. A crimine cupis liberarier scelus,

Es qui princeps et architectus turbinis?

Heus heus coniunx, exi foras citissime.

SE. Hem praesto sum mi uir, quid est quod me euocas?

Trifurcifer factum negas turpissime?

Hic cupiditatibus omnibus domum

Nostram marite manifestauit, caedere

Et familiam suo pro arbitrio, et sua

Lubidine. PO. Hem, quid audio de te mali?

SE. Abusus est demum omnibus nostris bonis,

Scortarier, baccharier, furarier,

Et nil coepit sceleris pudendi omittere.

Os impudens, quid poteris his praetexere?

Eloquere. quid obmutescis? et quid concidit

Vultus tuus? quin respondes? quid mussitas?

IO. Profecto erumpet aliquando ex me uera uox,

Et dicam sine mora miser quod sentio.

PO. Quid inquies trifurcifer? quod\'nam genus

Sceleris, aut improbitatis praetermittier

Solitum est a te hoc facto unico? Ehem familiae

Columen, cui fidem habui maxumam miser.

Scelus, tuam dominam, an me adeo dignum putas,

Quos ludas? IO. Occidi, nescio quid sit rei

Cur me accusent. quid peccaui, aut commerui ego?

SE. Nimia illa licentia euasit tantum in malum.

PO. O ingentem confidentiam, tantam\'ne rem

Posse occultariexistmas? ita\'ne semel

Apertam circumfers (malum) fraudem tuam?

IO. Permitte, me expurgem, domine audi me obsecro.

SE. Mirum ni quod concinnat iam mendacium.

Caue isti quicquam credas mir uir, qui in malis

Suis ut fit, quae conferant, loquetur. IO. Ah

Si quicquam mentitum inuenies, occidito

PO. Age nunc, iam ego pol hodie, si uiuo, tibi

Ostendam, heram quid sit periclifallere.

Hic potiphar euocat lorarium.

Audi obsecro. DR. quid uis? p. sublimem intro hunc rapt

Qua ntum potes. DE. Quem? PO. Ioseph. IO.

Quid feci? PO. Rape.

Cura adseruandum uinctum. atque audin\', quadrupedem

Constringito. IO. o Domine, flectere, quoniam meae

Fortunae multum iactatae diu hactenus

Portus fuisti, libera me a uinculis.

PO. Tuas preces cognosco, et uota nefaria.

Apagete, sin abducitis, omnes peristis hic.

Rapite, ducite, tanti ut sceleris paeniteat.

Tuam libidinem domare carceris

Poena uolo. licentiam praedidam eam,

Libertatemque uiuendi, qua abusus es.

Ab in coepto furore seuoceris. hoc

Itaque supplicio forte redibis in uiam.

O. Me miserum, qui meis uirtutibus, fide,

Probitate, humanitate in tantas incidi

Aerumnas, o maxima nostri insectatio.

Ah possum ego obliuisci sortis pristinae?

Qui fuerim, qui iam sim, quo honore et gloriae

Caream? o malorum uindex, ubi lates, Deus?

Quin uindicas me? sedmultorum saepius

Hominum improbitate diu depressa ueritas,

Emergit tandem, et praeclara innocentiae

Defensio interclusa, respirat, diu.

Quem uirtutis gloria summa laude extulit,

Inuidia eundem feminae improbissimae

Iam deprimit me ad supllicium indignissimum.

Vos uos, dij immortales, testor, qui meae

Menti, qui splendentia praefertis lumina,

Quod ad hanc calamitatem solus (deus) innocens

Delectus sum, mentes mouere debeo

Iure omnium mortalium miserrimus.

Periculum iniuste creaui nemini,

Si lingua est mihi concertandum, innocentiae

Virtutibus fretus uincam celerrime.

Sed est mihi praecisa iam defensio.

Laetor tamen, et obtestor maximum Deum,

Atque adeo uos: non uitae turpitudine

Me, aut magnitudine scelerum, aut infamiam

Propter, subire iure, aut me persoluere

Supplicia merita. Quapropter uidete, ne

Atrocitas, atque adeo Isthaec crudelitas

Experta in me, in uos conualescat, et repat

Longius. Ego ceruices audacter meas

Praebebo, ac animo aequo tacebo: quando me

Tacente, uirtus pro me agit causam meam.

DR. Quando loseph praestiteris, quod tuum decet

Officium, liberaberis dubio procul.

SCENA V.

Pharao rex Oenochous.

INcessit ingens me timor, et subitus tremor

Corpus ferit. necesse nuncut cogitem,

Res est opinione maiorque grauior.

Haec somnium quid sibi uelit, quod proxume

Apparuit mihi secundum languidam

Quietem. nam non obrui nimio cibo,

Nec me potu heri largiore grauauerim.

Nam tunc solet fieri, ut moueatur maxime,

Et concitetur animus uarijs somnijs

Inanibus. nos contra moderatissimo

Victu quieti tradidimus. neque uiguit

Noster animus motibus indefessis, neque

Subiectus altis cogitationibus,

Quae mentes adeo sollicitant mortalium.

Horum nihil. nam solis mersum circiter,

Sedataiam ciborum mole in corpore,

Deposita rerum denique cura omnium,

Oblata species est praepinguium boum

Per somnium. quandoquidem conspecta sit

Visio solis ad exortum, iudico magis

Obseruandam, quodsol Phoebusque (fabulis

Si credimus) uates futurorum exhibent

Se: sanguinei quoque spiritus hoc tempore

Dominantes, claritatem conferunt suam

Cum somniali claritate: itaque solet

Eorum fieri magna concordantia.

At nunc quem interpretationem somnij

Rogem? o si detur aliquis obuiam mihi

Apollo, qui explicaret hoc insomnij.

Omnes \| uocaui congregatim, qui mihi

Regi antecellere sophia doctissimi

Videbantur, consului, at non quicquam sua

Scientia explicare. Sed quis proxume

Astat? Peritos non uiros sapientia

Qui praestent, nosti? magicis qui imbuti artibus?

Nuper confusus portentosis somnijs,

Cunctis diuinis coniectoribus undique,

Et quotquot tota in Aegypto sapientia

Pretstant, consultis frustra, ut cui prorsus nihil

Explicari quicquam possit, quare mihi

Iam longius perquirendum est. OE. o Rex pie,

Incarceratus quispiam fuit puer

Hebraeus mecum, excellenti modestia,

Fuisse se diuenditum propter sui

Ingenij acumen, nec non excellentiam

A fratribus, peregrinis, dixit mihi.

A mercatoribus posthac deuectus est

In Aegyptum, hausit ibi puer breuissimo

Tempore magicas artes, atque solertissimus

Insomniorum uates euasit. nihil

Ei iuris diuini, humanique nihil est

Incognitum, atque adeo hoc potui facillime

Insomnij ex solutione consequi

Mei. Videbam forte botris palmitem

Oneratum, per quietem, iam praegrandibus,

Aptis uindemiae: quibus promptissime

Resectis, expressisque in calicem regium,

Mustum tibi offerre bibituro protinus.

Anxius ei retuli. is mox me iubet bono

Esse animo, restitutionem pristinae

Portendi dignitatis. quod clementia

Est concessum mihi tua. PH. Adducto est opus.

Quam maxime potest, celer andum censeo.

Abi, pedem refer cito. iam libera.

OE. Maturabo domine meis pro uiribus.

SCENA VI.

Oenochous. Dromo. Desmius.

Ioseph. Pharao.

HEus heus aperite, ecquis prodit mihi obuiam?

DR. Hoc quis pultauit ostium? OE. Menhoc rogas?

Qui proxume astat. Ioseph producto est opus,

Ex mandato regis. DE. Factum optume, feram

Illi ergo gaudium iuueni gratissimum.

Ego quidem te fortunatum fecero

Ioseph: Pharonis regis missus sum modo, ut

Adducerem in conspectum te Ioseph. Dij

Te seruatum mites uolunt. IO. Vtinam sient

Quae noua narrasti, uera. num fides tuis

Verbis habenda? num\'nam ludis obsecro?

DR. Egonte? quem dignum summis honoribus

Existimaui semper. experibere

Regis breuissime suauem clementiam.

Ecce tibi adest. tristem caue ne uiderit

Te, aut immaturos sermones profundere

Intelligat, uel uerbis inconstantibus

Insomnium explices. IO. Meminero horum omnium.

Nunc ergo eamus. PH. Adesdum, paucis te peto.

Mi fili, de tua opportune maxima

Sapientia suggestum\'st. uidi somnia,

Nec est qui edisserat mihi. conijcere te,

Nec non discutere posse sapientissime

Audiui. IO. Pharaoni Deus dicet sine

Me, quam prosperrima: et ostendetur, quae salus

Futura sit regi Pharaoni per Deum

Meum, tuumque rex adeo inuictissime.

PH. Me stare putabam supra ripam fluminis,

Deque amne conscedere boues septem nimis

Pulchras, praestanti forma, et obesis carnibus,

Quae pascebantur in locis palustribus.

Has consequebantur aliae septem boues

Emergentes, de quo priores flumine,

Foedae, confectaeque macie, uix ossibus

Haerebant. atque in tantum deformes, ut in

Terra Aegypti nun quam tales ego uiderim

Quae deuoratis, consumptisque prioribus,

Quorum fuit habitudo mira corporum,

Nullum tamen saturitatis uestigium

Dedere, sed simili macie, et squalore iam

Torpebant, nec fames repressa erat in eis.

Ego euigilans pressus sopore, denuo

Vidi aliud somnium. IO. Quieto animo audiam.

PH. Septem spicae plenae, omnium pulcherrimae

In uno culmo pullulabant, quas quoque

Aliae septem tenues, percussae uredine

Sequebantur, quae pulchritudinem nimis

Priorum deuorantes. tum uigilans mane

Pauore post quietem saeuo territus,

Ad omnes misi coniectores ocyus

Aegypti totius, quibus iussu meo

Praesentibus narraui somnium, rogans

Eos ut explicarent, atque edisserant.

Eorum uero nullus uatum inuentus est,

Quiposset somnij coniecturam assequi.

IO. Insomnium tuum (rex o pijssime)

Vnum est, quae facturus Pharaoni nunc Deus

Ostendit. PH. Hanc per imaginem quodammodo?

IO. Sic est. Sed percipe porro sermones meos.

Septem boues egregiae obesis carnibus,

Plenae spicae quae eodem culmo pullulant,

Vbertatis septem anni sunt, et somnij

Eandem uim complectuntur. septem quoque

Tenues boues, atque macilentae, post quae eas

Ascenderant: pariter spicae, quas uideras,

Repercussas uento atque uredine nimium,

Significant annos septem uenturae famis.

Et ecce complebuntur (Rex) hoc ordine.

Anni septem uenturi sunt uberrimi,

Et fertilitate maxima affluentia

Tempora, in omni Aegypti terra, regno tuo.

Quos anni alij septem sequentur post (famis

Pestis) tantae sterilitatis, rerum omnium

Inopiae, ut omnis abun dantia rerum prior

Obliuioni detur. consumptura inops

Est undique omnem terram latius fames,

Et perdet ubertatis magnitudinem

Inopiae magnitudo ita, ut non tam ferox

Charybdis, neque Scylla infesta siet nauitis,

Quam uentura fames nauarchis terrestribus.

PH. Ioseph, quae uero sunt rationes duplicis

Insomnij, obuersati mihi, dic obsecro?

IO. Quod uideras (domine) secundo, pertinet

Eandem ad rem, atque firmitatis maximae

Est indicium, eo quod Dei sermo grauis

Sit, et uelocius impleatur. Nunc uirum

Ergo eligat elementia tua industrium,

Et sapientem, quem praeficiat regionibus

Regni tui Aegypti, qui praepositos cito

Constituat per regiones, atque fructuum

Qui quintam partem per septem annos fertiles,

Qui iam futuri sunt, congreget in horrea,

Et cuius operis nobis et laboribus

Frumenti uis cellis condatur maxima,

Compressa sub regis potestato unica,

In urbibus seruetur ad diram famem

Repellendum futuram, septem proximis,

Post fertiles, annis, ne conficiat fames

Aegyptios, populum tuum. PH. Ioseph placet

Consilium, atque tua diuina sapientia.

Ad spectatores.

Num poterimus reperire tempestatibus

Nostris uirum excellentiorem isto uiro?

Qui spiritu plenus Dei sit? Cuius os

Diuina cogitet? loquatur? uel magis

Pius, modestusque siet? ergo accommodus

Nemo magis mihi uidetur partibus

Praeficiendus, uel dignior, regni mei.

ACTVS QVARTI,

SCENA I.

Pharao. Ioseph.

MVltis tibi nominibus defero mei

Imperij splendidissima gubernacula,

(Suauissimum nostrae ornamentum familiae)

Vt dignitatem amplificari tuam uelim,

Ductus tua erga me sum beneuolentia,

Quae non opinionibus tacitis, sed et

Certis quibusdam declar ationibus,

Et perspicuis signis ostenditur mihi.

Vir es fide, atque incredibili constantia.

Qui liberabis ingruente peste nos,

Ab immani terrore nos famis auidae.

IO. Clementiae tuae cliens, per omnia

Tuus, seque suosque labores modo regiae

Commendat. Sed scientiam pijssime

Rex, quam in me esse putas, non mihi ascisco lubens.

PH. Quoniam Deus Ioseph tibi ostendit sua

Benignitate, quae locutus es mihi,

Sapientiorem, aut similem esse tui haud arbitror.

Quare tu eris rector super domum meam,

Et sub tui oris imperio cunctus tremet

Populus, atque ad nutum tuum conuertier

Cogatur, audiens te studiostssime,

Et obsequens erit uoluntati tuae.

Cum igitur nil excellentius fuerit tua

Humanitate, quam ipse si pro uiribus

Te ad omnes partes audiendi quam optume

Paraueris, si omnem tuam incitaueris

Mentem, curam, atque excellentem cupidinem

In rebus omnibus, tibi paraueris

(Crede mihi) aeternam gloriamque posteris.

Quapropter hoc primum rogo, ne contrahas,

Aut demittas animum, ne tanquam fluctibus,

Sic magnitudine obrui negotij

Mentem sinas, contra sed ito audentior,

Et erigas. ultro occurras negotijs

Hortor. non etenim eiusmodi republicae

Partem geres, in qua fortuna perfida,

Sed plurimum ratio atque diligentia

Dominetur. in uirtute quam positam tua,

Atque moder atione animi tui uides.

Quid est negotij tenere eos, quibus

Praees, si te ipse contines? facilimum

Tibi, cuius natura talis est, ut hic

Etiam sine doctrina uideatur fulgida

Posse moderata dici. ea autem est adhibita

Doctrina, quae uel possit uitiosissimam

Excolere natur am. tu tum pecuniae,

Atque uoluptati, tum omnium rerum (ut facis)

Facilius cupiditati dirae cesseris.

Quid autem reperiri potest celebrius,

Aut expetendum tibi magis, quam istam tui

Animi moderationem et temper antiam,

In tenebris non latere, non esse abditam?

Sed in oculis clarissimae prouinciae,

Etluce totius mei regni sitam?

In auribus famam tuam esse gentium

Adeo omnium? non itineribus homines tuis

Perterreri, nec sumptibus moleste eos

Exhauries: ut urbibus tuis uirum

Mitem et pium uideatur excepisse, non

Domus tyrannum, sed protectorem sui

Existimet recepisse. nec est iam satis

Te praeditum esse huiusmodi uirtutibus:

Studiosius cir cumuagarier animum

Necesse fuerit, ut in ista prouinciae

Custodia, non tibi soli, sed omnibus

Tui ministris imperij, atque ciuibus,

Atque socijs, id quod debes, praestare iam

Videare. praestabis uero istis finibus,

Quos ex domesticis coniunctionibus,

Aut ex necessarijs uoles tecum esse, non

Horum modo facta, sed etiam dicta omnia

Praestanda nobis sunt. minus uero tuae

Existimationi cupientes bene

Facillimum coherceas, a quis rudis

Cum esses, uidetur liberalitas tua

Potuisse decipi. nam ut quisque est optumus

Vir, itaque difficillime esse caeteros

Aut suspicatur improbos, aut perfidos.

Aures ad id quod audiunt, sient tuae

Attentae, ut aestimentur quam gratissime

Audire. non in quas lucelli gratia,

Aut exigui quaestus ficte insusurritur.

Sit annulus tuus non ut uas fictile,

Sed ipse tu tanquam, uirum prae se ferat

Excellentem atque praestantem. nun quam sies

Minister alienae uoluntatis, sed et

Testis tuae. sit cognitum prouinciae

Denique toti, esse tibi omnium (praees quibus)

Famam, salutem, liberos, charissima.

Et omnium fortunas ex aequo tibi

Esse et commendatissimas et gratius

Nil posse contingere. si qui nunquam tibi in

Suspicionem uenerit, nil est ei

Cur non committere, aut credere quicquam putes,

Sed si quis est, in quo sies offensus, et

Iam senseris quiddam, huic credideris prope nihil.

Existimationis huic commiseris

Nullam tuae ssartem amplius. si autem tui

Fortasse cognoueris amantiorem, eum

Numerum ad tuum libenter adscribito. genus

Nullum adeo in familiaritatibus siet

Magis cauendum, quam si uideas temporis

Amantiorem, quam tui. quod nouerint

Omnes uias pecuniae, et quod omnia

Pecuniae ipsi gratia faciunt, neque

Qui cum uicturi non sint: cuius gratia est

Rara apud eos, inter quos uiuere est opus,

Existimationi laudatissimae

Eius consulere curant. at si est quispiam

Fidelium seruorum, is sit rebus tibi in

Priuatis praepositus, nec non domesticis.

Quaeres ad imperij tui officium aliquod,

Aut partem aliquam Reipublicae pertinuerit,

Ne quid de his rebus seruus attingat tuus.

Ac nemini fidas, nisi cum quo prius

Absumpseris modium salis, suadeo tibi.

Hominis enim ingenium potest non perspicai,

Nisi conuictu diuturno, et commercio

Longo. Ioseph, prudente nam sapientia

Haud alia res utilior est mortalibus.

Neque est amicus absque temporis mora.

Mora temporis probum arguit tantum uirum:

At improbum uel unico agnoscas die.

Sit summa in iure dicendo seueritas,

Et uniuersis siet ex aequo aequabilis.

Constantia et grauitas adhibenda est gratiae

Quae sine mora resistat, atque facilitas

Adiungenda est in audiendo, et lenitas

Indiscernendo, et summa diligentia

Inomnibus. si forte sies austerior,

Ne subditis seueritas acerbior

Videatur, multis condimentis lenies

Humanitatis. multae enim urbes unius

Nutum hominis intuentur. Idcirco tuum

Fuerit, cuius natura cum moderata sit,

Tum etiam excellenti doctrina sit praedita.

Atque artium optimarum studijs, maxime

Cauere, in tam celebri potentia tua,

Ne alia potestas ulla ab ijs quos subditos

Habes, desideretur. atque in oppidis

Prudentia abs te prouideri debet, ut

Non ferueant tumultibus, aut discordijs,

Aut turbidis urbes seditionibus.

Pacem toti prouinciae laetus feres.

Aures tuae omnium querelis pateant,

Nullius inopiam aut solitudinem tuo

Accessu excludas. Idcirco id confeceris,

Prouinciae ut laetitia nostrum leniat

Desiderium. Quare quoniam in his urbibus

Summa potestare, atque cum celeberrimo

Verseris imperio. in quibus cernes tuas

Virtutes consecratas, laudatasque, et in

Numero deorum collocatas omnibus

In rebus, quas statues, quas decernes, ages,

Quid tantis hominum de te opinionibus,

Quid debeas denique tantis honoribus,

Tui prouincialaes quis te affecerint,

Excogites, erit necesse. id autem erit

Eiusmodi, ut consultum uolueris omnibus,

Salutaribus us a legibus, quarum autor, et

Exactor es, non latius discedere.

Te unum esse cogitabis nunc omnium oculis

Expositum, qui uel ueluti sidus splendidum

Atque salutare moribus innocentibus,

Rebusque humanis posse salutem maximam

Afferre. princeps etenim eo quasi loco

Est, ut si quid leuiter ab honesto flexerit,

Protinus ad subditos multos serpat grauis

Vitae lues. atque haec eo non dicta sunt,

Vt mea te oratio excitasse sedulum,

Sed potius incitasse currentem bonas

Ad uirtutes uideatur. Idcirco tibi

Sume auream hanc tor quem, bene concordantium

Virtutum consensum indicantem: tum quoque

Gemmis coronam insignitam, quae te quidem

Admoneat, omnibus ut praecellas caeteris

hcroicis uirtutibus. Ecce sceptra, quae

Iustitiae, et undecunque pectoris integri,

Et incorrupti symbolum. Ecce purpuram,

Indicium eximij cuiusdam in rempublicam

Amoris. Haec tua cum uita, conferas

Gestamina. IO. Ego rex, ardenti studio quidem

Conabor manibus, pedibus, noctesque et dies

Capitis periculum adibo, dum prosim tibi.

Tuum erit, si quid praeter spem euenit, ignoscere.

Hoc forte efficiam, quod saepe uiatoribus,

Cum properent, euenit: ut quando surrexerint,

Quam uoluerint, fortasse serius quoque

Properando citius perueniant, quo\'nam uolunt,

Quam si de multa nocte fuissent per agiles.

Sic ego, qui in te colendo indormiui diu

Profecto tarditatem cursu corrigam

Tum uelis, tumque equis, tum quadrigis Dei.

PHA. Occasionem oblatam manibus arripe.

IO. Fiet domine omni sine mora. nam occasio

Neglecta omnia. subuertit, et multa uariat.

SCENA II.

Iacob. Ruben. Simeon. Leui.

Judas. Dan. Nephthalim. Gad.

Aser. Isachar. Zabulon.

Os habeo amarum, dentes plenos, lippiunt

Fauces fame, ita uacuitate adeo lactibus

Lassis uenio. Dura quoniam est mortalibus

Miseris mors omnis. at perijsse miserrima

Fame, nihil est miserius: nec uis ulla sit

Crediderim, quae uitae afferat dispendium

Maius. Salutis detrimentum dira fert

Fames. affectum omnem excludit, uerecundiam

In primis. Quare o filij, campum famis

Vbique cernitis, ingrauescit in omnibus

Orbis finibus annona iam, unde explebimus

Hiantes uentris latratus rapidissimi?

Inops genus mortis fames ignobile,

Impatiens omnium, bilem in nasum trahit.

Maagistra multorum improba existit fames.

Abeuntes descendite in Aegyptum iam citi,

Et emite nobis, quorum usus nunc indiget,

Necessaria. ne consum amur inopia:

Neres eo demum deueniat inopiae,

Vt alimentis absumptis, nos radicibus,

Et corticibus teneris, strictis oporteat

Vescirubis, uel plane suffocarier

Nostram familiam famis omnem fluctibus.

V. Quanquam a pueritia mea semper, tamen

Temporibus hisce maxime, sicut decet

Gnatum, parentis audiam dictis mei.

Hoc tibi pater spondeo, nec animum, nec mihi

Assiduam diligentiam unquam defore,

Et detrimenti ne quid fiat omnibus

Nobis dabitur opera. Cupio enim mehercule

Nullam residuam sollicitudinem esse. Ego

Omnia momenta obseruabo, ut praestem exitum

Tis tibi quae polliceor, nullum tui

Locum iuuandi praetermittam mi pater.

Tu sis modo quieto animo, ingredere domum,

In aurem utramuis ociose ut dormias,

Volo. IA. Omnia uobiscum sumite, uiaticum,

Res caeteras quae sunt necessaria uiae.

Pecuniam, qua soluere fruges uos decet.

RV. Abimus omnia quibus opus est ad uiam

Parare, ne quid nobis desit in uia.

SCENA III.

Issachar. Simeon. Leui. Iudas. Dan.

Nephthalim Gad. Aser. Zabulon

loseph. Dromo. Desmius.

Lucessit, hoc iam cesso pultare ostium?

Quid ago? quid commoror? adeo, heus heus promptius.

IO. Quis quis pultauerit ostium, huc se paululum

Conferat ad me intro, quidque uelit breuissime

Indicet. ISA. Ego cum fratribus simul meis,

Domine, haud sum dignus ingredi tectum tuum.

IO. Viri uenite, et causam mihi proponite

Aduentus uestri. aures sunt attentae meae

Adid percipiendum, quod uos me poseitis.

IS. Ego tibi dicam Regio quae uberrima

Fuit hactenus, prae frugum inopia iam fame

Perit. IO. Quid audio? ISA. Rotat sic omnia

Fatum. grauissime fames premit Chanan

Patrium solum: nobis nec est quo uiuere

Possimus, et perijt pars hominum maxima

Nostris in urbibus. quae res miserrima

Spectaculum tremendum, adegit nos tua

Petere limina. quare rogamus nos tuam

Humanit atem, tempore difficillimo

Subuenias nobis, suppeditatis frugibus.

Annonae charitate subleuaueris.

Et quoniam praeclare admonemur hoc loco,

Nobis non natos esse solum, sed quoque

Ortus nostri partem sibi patria uendicat,

Partem parentes, partem amici: atque omnia

Quae in terris gignuntur, ad usum hominum nascier:

Homines autem hominum causa gener ati sumus:

Vt inter nos, ut alijs alij maxime

Prodesse possimus, et in hoc ducem sequi

Natur am debemus, quae nos commoda docet

Communia in medium mutationibus

Officiorum afferre, accipiendo, rursus et

Dando, artibus, tum opere, tumque facultatibus

Deuincire hominum inter homines foedera decet.

Hominis Deus creauit agros gratia,

Caelum nitescere, arbores frondescere,

Vites, laetificas pampinis pubescere,

Ramos baccarum ubertate incuruescere,

Segetes largiri fruges, florere omnia,

Fontes scatere, herbis pratum uestirier.

Cum igitur Deus largitus est haec omnia,

Auxilio humano generi, te obsecramus, ut

Iuues nos annona, quoniam abundas ea.

Honestum erit, feras nobis hac in re opem.

Vrbs seruat urbem, seruat itidem uir uirum.

Est liberale officium, serere beneficium,

Vt metere possies fructum. Si singulis

Beneficia, atque priuatim dantur, solent

Ea esse ijs, a quis profecta sunt, magis

Iam fructuosa, quam si non beneficium

Dedissent. IO. Exploratores estis soli

Aegyptij, tragulam adornas inijcere mi.

Putas\'ne me in transennam doctis ducere

Posse dolis te? ac cuniculis me oppugnarier

Censes\'ne inters? SI. Ah nesaeui tantopere, te

Nostri misereat: nam serui sumus tui.

IO. Infirmiora ut uideatis terrae meae,

Venistis huc. Nil agis, assequeris, et nihil

Moliris, quod mihi latere in tempore

Valeat. multorum seruant aures et oculi

Vos speculantur non sentientes, atque uos

Custodiunt, sica illa extorquebitur inops

De manibus, quamuis uos peperit ad amentiam

Natura, exercuit uoluntas, iam diu

Fortuna seruauit, tamen quos comparas

Malleolos, et faces ad incendia mei

Regni, tibi de manibus torquebo facile.

LE. Non est ita domine, sed uenerunt huc tui

Serui ut parent cibos. uiri omnes unius

Pijssimi, integerrimique filij \|

Sumus. uenimus pacifici, neque famuli

Hi machinantur quicquam facinoris mali.

IO. Cur igitur uobis uertitur color nimis,

Atque subinde euariat, nec mens certa manet, huc

Et illuc migrans, et uacillans cordibus,

Pedes in utrosque considit? cor palpitat?

Nec non tremit ualde subter praecordia?

Fata putantes instare, dentes iam quoque

Occipiunt stridere. At innocenti neque color

Variat, neque ualde horrescit fata instantia.

Sed mentem habes polypi uafri, qui protinus

Saxis quibus se admouerit, statim refert

Colorem eorum: sic tu quemcunque populum

Accesseris, genti huic te aptas scitissime:

Et in morem Protei, in omnem dictis tuis

Speciem te uertis, dum deorsum uolueris,

Ac sursum, homo furens audacia (scelus)

Anhelans pestem. Res uos iam pridem, fides

Nuper deficere coepit, improbissimi

Scelerum omnium constructores. ISA. Nil fecimus

Serui tui unquam domine, quod contra tuam

Existimationem nos uellemus, et

Nunquam profecto tibi nocere uoluimus.

Sed domine ita habe certo statutum, nos tui

Memor iam et beneficium cum beneuolentia

Summa seruaturos, si nobis dederis id

Quod te poposcimus, frumenta scilicet.

IO. Vnde est famis uobis tantum, nisi impijs

Ex moribus uestris repit uobis malum hoc?

Ex hominum enim improbitate, animi atque corporis

Omnes morsus, egestas ac mendicitas

Conse quitur. Et si mente uos Deum pia

Coleretis, haec utique euenirent non mala.

Ementiendo multa falsa fingitis.

Quinetiam uestrum bis senos estis mihi

Mentiti, quorum numero duntaxat decem

Video. quid haec enormia uos mendacia

Contexitis? IV. Nobis ah parcius uiris

Obijcienda ista memento. Minimus cum patre

Nostro est domi, domine, alius non est super.

Nihil esse debet in nobis inane,,nil

Huiusmodi in nos conuenit probri mali.

IO. Quid uero inuidiosa isthaec nunc atrocitas,

Et uerborum fulmina tuorum furcifer?

Iam nunc experimentum uestri capiam, fidem

Vestram probabo. uos non egrediemini

Hinc, donec ueniat frater minimus. mittite

Ex uobis unum, qui adductum curauerit.

Vos interim in tenebrosi uinculis carceris

Custodiemini. ISA. Hau hau, ita\'ne iam decet?

IO. Donec probentur, quae dixistis, uera sint,

An falsa. alioquin per salutem estis uiri

Pharonis exploratores. adeste mox

Satellites, heus quid moramini? morae

Quae causa? DR. Adsumus here. IO. Homines hos uos uinculis

Mandate. et aeternis custodite tenebris.

ISA. Hoi hoi quid fecimus? num\'nam perimus hic?

Vtinam mihi esset aliquid hic, quo me darem

Praecipitem, una cum fratribus miseris meis.

O rem totam odiosam: sed haec fors uiderit,

Nam consilio nostro non multum uti licet.

O rem difficilem, et inexplicabilem: attamen

Est explicanda, quod fiat breuissime

Deos precor. IO. Diduc eos in carcerem.

SCENA IIII.

Ioseph. Simeon. Rub. Leui.

Iudas. Dan Nephthalim Gad.

Aser Isachar Zabulon.

Dromo Desmius.

Versantur in animo multae et graues meo

Iam cogitationes, quae nullam mihi

Partem quietis neque diurnae impertiunt,

Neque nocturnae, qui quam meam rectissime

Istam gubernem functionem. Ecce uteris

Officio iudicis, captos habes tuos

Germanos. propterea quid iuris, est tibi

Videndum, habeas. sapientis est, absoluere

Hominem, quem odit, quem non odit, damnare eum:

Et semper non quid ipse uelit, sed quid bonae

Leges uelintm, et religio consideret,

Anim a duertere: qua lege reus citetur, et

Quae res in quaestione uersetur. Boni

Item fuerit, et iusti officium iudicis,

Cum iudicandi sumpserit tabulam, sibi

Non quodcunque cupierit licere, aut se putet

Solum esse, sed legem in consilio habeat sibi,

Fidem, aequitatem, et religionem maxime:

Autem libidinem, odium, et arrogantiam,

Inuidiam, postremo etiam cupiditatis ab

Se omnem gustum remouere: conscientiam

Mentis suae quam maximi aestimare, quam

Ab immortalibus dijs acceperit.

Quae non potest unquam a nobis diuellier.

Quae si optimorum consiliorum testis est,

Et factorum in cuncta uita nobis, sine

Vllo metu, et cum summa honestate, atque cum

Amplissimis honoribus uiuemus. En

Fratres meos aliquid obscure agere argui,

Simulationis aliud specie, aliud quoque

Spe ostentare. Haec omnia suspicionibus

A me, et coniecturis duntaxat aliquibus

Coarguuntur. Hem desideria mea

Vexarier \| nunc? sicque latere in lachrymis,

Et sordibus foedis? idque fieri mea

Saeuitia permittam perire uos meos

Dilectos? Et si ob uestram inuidiam, qua diu

Aduersus me inflammati eratis, sumpseram

Cornua, tamen labat consilium iam meum,

Quod hactenus fixum uidebatur satis.

Quos magnitudo periculi, et summus timor

Hic Ioseph li \| berat fratres \| suos et ex \|

oarcere edu- \| Terret, uado

deliberaturus cito

Miserrimos de uinculis crepitantibus.

Quantum (uiri) est in me situm, uobis feram

Opem et salutem: itaque facillime meae

Et functioni, atque uoluntati intelligo

Vestrae satisfacturum. non putabitis

Me adhortamenta uestra, quae cordi mihi

Et sunt, et haerent in uisceribus intimis,

Abiecisse, uiri, ed eorum fui memor.

Itaque petitio mihi ista maximae

Curae fuit, non de me adeo, cui satis

Feci uel aetate, ueletiam factis, uel (hoc

Si ad rem quid attinet) praestanti gloria.

Sed me solicitat inopia. quare saculos

Vestros repleri iussi tritico. SI. Si tua

Clementia fert opem, omnibus re bus fore

Nos in tua potestate affirmamus, et

Tibi omnia officia, studia, curas, tuam

Qzae ad gloriam spectare uidentur, profiteor.

IO. Abite uos unanimes, et ferte triticum

Laeti domum uestram, et fratrem deducite mihi

Qui uestrum est minimus, ut queam probate uos,

Vestrosque sermones. tamen uestrum unus hic

Ligetur. SI. Ah ne saeui tantopere, mei

Nec non meorum te miserescat, iam rogo.

IO. Nequeo loquit porro, lachrumarum tanta uisIoseph

auer- \| tit se.

Oboritur: attamen perficiendum est, cum eis

Quod coepi. Heus exi nunc foras, constringito (do.

Hunc. DR. Here adsum. IO. In carcere custodias mo-

SI. Hoo hoi parce innocenti domine, neminem

Praeter te habeo. te apello, reliquae spem tibi

Vitae committo. IO. Rape Vos interim domum

Abite, et facite quae iussi, celerrime.

SCENA V.

Dan. Iudas. Iacob. Leui. Ruben.

Nephthalim. Gad. Aser.

Isachar. Zabulon.

Etsi ea sit perturbatio rerum omnium,

Suae fortunae ut quemlibet, regionibus

Praecipue nostris, maxime propter famem,

Quae suffocare coepit nos, paeniteat:

Nemoque sit, quin ubiusi, quam ibi ubi est, esse iam

Malit: tamen dubium mihi non est, bono

Viro apud nos esse miserrimum sit. idem ei

Sensus, et eadem est acerbitas, penuria

Rerum suarum atque publicarum. augent tamen

Oculi dolorem, qui ea quae caeteri audiunt,

Coguntur intueri, nec diuertere

A cogitationum miserijs sinunt.

Et quanquam nos uiuamus in ingenti inopia

Rerum, tamen miserius est nobios nibil,

Quam petere ab alienis auxilium: quod adeo per

Praefectum Aegypti expertus sum. Exaruit enim

Vrbanitas plane uetus apud principem

Prouinciae, summae uidetur esse mi

Dementiae et inhum anitatis. maxima

Est eius insolentia, insectatio

Nostri. Imperatoris nos insolentia

Illudimur: non ratio, non apud uirum

Mos, non officium, non existimatio,

Non apud eum ualet uerecundia, nihil

Denique quod uel multis solet esse commodo.

O infelix uide as pater gnatum tuum:

Quem non talem, qualem reliqueras, neque

Quem noras, non eum quem flens dimiseras

Flentem ex tuo complexu, ne uestigium

Eius quidem, ne simulachrum, sed mortui

Spirantis effigiem quandam nunc cerneres:

O fili fili, diceres cum lachrymis,

Quo tua recessit forma? quo redactus es?

IV\. Crepuit fores, pater egreditur, linguam tuam

Compesce, ne nos tristiores sentiat.

IA. Quid mussitatis filij inuicem? quid haec

O fili fili exclamatio? ubi empta est ceres?

IV\. Hic est pater. IA. Simeon ubi? IV. O pater iacet.

In praefecti Aegypti horrida custodia

Vinculis asseruatus, manibus atque pedibus,

Eadem nos poena mulctati carceris.

IA. Me miserum, uos ista uirtute, uos fide,

Atque probitate, humanitate, modestia,

Tantas in aerumnas propter me denique

Subito incidisse? Ah ordiar ego ab initio,

Et ad extremum ducam, etiam nouissima

Cum primis conferam, quae non postera dies

Acerbior priore? et quae\'nam hora inse quens

Calamitosior? aut ego profecto sum miser,

Ingenio egregie ad omnem natus miseriam:

Aut illud falsum est, quod passim uulgo audio

Dici, diem aegritudinem auferre hominibus.

Quoniam quotidie mihi quidem augescit magis

De filio aegritudo: et quanto diutius

Abest, magis tanto cupio, et desidero.

Sed dicite porro mihi retentifilij

Causam. LE. Locutus est pater durissime

Nobis prouinciae heros nos putauit hic

Exploratores esse suae prouinciae.

Cui respondimus, pacifici nos sumus,

Nec ullas molimur domine insidias. tui

Serui duodecim fratres uno patre nos

Geniti sumus, non superest unus: cum patre

Minimus natu domi est nostrae in terra Chanan.

Qui ait ad nos: Sic probabo, num bona fide

Sitis, fratrum uestrum unum dimittite meis

In uincilis, et cererem in uestras sumite

Aedes. abite, et minimum, fratrem adducite:

Ac deinceps habeatis semper licentiam

Emendi apud me, quae uolitis. Cum singuli

Interea effunderemus frumenta celeres,

Inuenimus pecunias nostrum omnium

In ore saccorum ligatas. quid sibi

Miraculum hoc uelit, nequeo perpendere.

IA. Ah duras partes praedicas. non uirium

Habeo tantum, ut dolorem ingentem hunc perferam.

Scio fuisse honestius tempus mihi

Moriendi, et utilius, sed non eo modo

Praetermisi. Ah non possum commorarier

Diutius in tam misera uita: et qui modo

Non liberis solum, atque copijs fui

Beatus, uerum genere ipso pecuniae,

Authoritate et dignitate caeteris

Praecellui, atque existimatione ego,

Et gratia non inferior, quam amplissimi,

Qui unquam fuerunt. Est quoque id miserrimum,

et maximum in meis malis, atque numero

Magno mearum miseriarum, liberis

Meis decrepita sub senectute (ah malum

Ingens) spoliarier. Ioseph non est super,

Simeon tenetur uinculis: et filium

Natu minorem Beniamin diducere,

Et ex complexu amabili diuellere

Cupitis patris, secundum iussa principis.

Quid est praetermissum nunc atrocissimi

Mali? uagabimur\'ne egentes liberis

Nostris, et cum coniugibus? hoc quid est mihi

Miserrimo miserius? suffocarier

Nos, et mancipia, nostraque pecora omnia

Per horridam famem? ecce denuo premit

Omnem terram fames atrox, rursum ibitis

Gnati in Aegyptum, et emite nobis paululum

Escarum. IV. Vir pronunciauit omnibus

Nobis, sub attestationeque dixerat

Iurisiur andi: Non uidebitis meam

Faciem, nisi fratrem minorem ad me citi

Adduxeritis uobiscum. Si igitur eum

Vis mittere nobiscum, pergemus pariter, et

Ememus tibi necessaria: si autem minus,

Non ibimus pater. uir etenim (ut diximus)

Denunciauit uobis dicens, Non meam

Videbitis faciem, nisi adduxeritis

Fratrem minimum. IA. Hoc in miseriam (pueri) meam

Fecistis, ut indicaretis ei, habere uos

Fratrem. LE. Ipse interrogauit nos per ordinem,

Nostram progeniem, num nam supresset pater,

Num nobis essent plures fratres. Singuli

Igitur respondimus, iuxta id quod nos erat

Scitatus consequenter. et nesciuimus,

Quod esset dicturus, Fratrem adducite mihi

Vestrum. IV. Rogamus te pater, mitte puerum

Nobiscum, ut abeamus fruges emptum omnibus

Nobis, ne pere amus nos, atque paruuli

Nostri fame. Ego suscipio puerem: de manu

Mea require eum. et nisi reduxero,

Et reddidero tibi, peccati ero reus

In tempore omni. Si nobis dilatio

Non intercessisset, iam uenissemus, et

Vice altera adportassemus fruges pater.

IA. Quoniam quidem ista conditio data est mihi,

Acerbitates et dolores ut feram,

Et omnes (filij mei charissima

Pignora quidem) cruciatus animi adeo mei

Libenter perferam, dummodo doloribus

Vobis meis, amicitia atque gratia,

Nec nonsalus pariatur. Hactenus tuli,

Et multa uos propter concessi, quo salus

Vestra esset maior. Et magno dolore me

Hic filius afficeret, nisi ipsa ratio, quae

Pepulisset omnes mihi fere molestias,

Et rerum desperatione mens mea

Obduruisset ad dolorem iam nouum.

Etsi necesse sic est, quod uoltis, mora

Per me non stat, facite optimis de frugibus

Terrae sumite, resinae, et parumper mellis, et

Stactes; storacis, et terebinthi, et amygdalae.

Pecuniamque duplicem, illam quae data

Est in saccos uestros, uiro retribuite,

Et aliam, qua denuo ematis fruges: simul

Fratrem hinc minorem tollite, accedite uirum

Toti Aegypto praefectum. Omnipotens iam Deus,

In cuius conspectu ambulauerunt patres

Mei, Deus qui pauit me largissime

Ab adolescentia usque in praesentem diem;

Et angelus qui me eruit cunctis malis,

Benedicat istis pueris, et nomen meum

Super eos inuocetur. omnipotens Deus

Faciat uirum uobis placabilem, meum

Gnatum tenet qui uinculis, remittat huc

Vobiscum una cum Beniamin gratissimo

Pignore mihi. Valete cuncti filij.

FI. Et tu charissime genitor, longum uale.

ACTVS QVINTI,

SCENA I.

Aser. Nephthalim. Gad. Ioseph.

Daetrus. Isachar. Oeconomus.

Ruben. Iudas. Simeon. Zabulon. Dan. Leui.

AS. Nobis secundo si herus cererem uenderet,

Fratres quae fortuna, aut quae tanta temporum

Iniuria, aut quis horridus casus uiri,

Huius queat delere gratam me moriam?

NE. Immo uetustas quae, ipsius tanti erga nos

Officij, quae obliuio delebit memoriam?

Tranquillitatem omnem, et quietem, referimus

Eius clementiae acceptam. GA. Quis est locus,

Aut ora quae, in qua non tum fortitudinis,

Tum uero humanitatis huius non patent

Impressa uestigia? IO. Meis laboribus,

VIri, et beneficijs meis hanc gratiam

Sum consecutus. non cesso benefacere.

GA. Ecce lupus est in fabula. IO. Rursus uiri

Adestis, conspectus mihi est gratissimus.

Daetre heus heus iam tibi dico, introduc uiros

In regiam orchestram domum, atque occidito

Mox uictimam saginatam probissime.

Et instruas conuiuium, quoniam uiri

Isti comesturi mecum funt aedibus

In nostris. quare laute compara omnia,

Vt nos epulemur, et laetemur hoc die.

DAE. Ad nutum consequar tuum per omnia.

Sub hac, uiri, umbra gelida conquiescite.

IS. Propter pecuniam, quam retulimus prius

Nostris domum saccis, nos introducimur

Dubio procul, deuoluat ut calumniam

In nos, et uiolenti sua potentia

Nos seruituti subiciat. Domine audias

Nos, te rogamus uniuersi supplices.

OE. Dicite uiri forti animo, sunt aures meae

Attentae. RV. Nos descendimus iussu patris

Nostri, ut emeremus escas. emptis iam quibus,

Cum uenissemus recta ad diuersorium,

Resolutis saccis inuenimus in oribus

Eorum nos pecuniam: quam pondere

Iam nunc eodem referimus. sed et aliud

Accepimus nobiscum argentum, ut quae sient

Nobis necessaria, paremus. territis

Nobis, minime constat per conscientiam

Nostram, quis\'nam posuerit in marsupijs,

OE. Nolite timere: Deus uester fortissimus,

Et patris uestri, uobis thesauros dedit.

Pecuniam, quam mihi dedistis, habeo ego

Probatam. Quocirca omnibus molestijs

Leuate animo, erroris est causa optime

Sublata. Et quoniam omnes languetis e uia,

Quiescite hic sub umbra frigidissima.

Pedibus lauandis limpidam apportabo aquam,

Simulque curo fratrem liberarier

Vestrum. IO. Quid haec sarcina grauis, quid est

rei?Ruben sarci- \| na onustus.

RV. En munera, quae pater tibi mittit, cliens

Tuus: rogatque ut placide accipias, et boni

aequique consulas munus leuiculum:

Et officium, quod offertur tibi, probes.

IO. Donis uel ipsum dictitant flecti Deum.

Certe inter homines, mille dictis luteum

Praepollet aurum prorsus, ac praeponderat.

Quin mihi uoluntas uestra sit gratissima,

Et ceu diuinae uirgulae sint munera,

Oblatio. facitis enim alienum nihil

Necessitudine, et gratissima est mihi

Memoria tua coniunctionis patriae.

Quin eius augendae uoluntas optime

His donis perplacet mihi placidissimis.

Quaeso, pater uester senex ualetudine

Fuit secunda hactenus, et integra usus est?

IV\. Beneficio ualuit Dei bellissime.

IO. Faxint superi, ut isthuc semper sit proprium.

Est hoc mihi auditu nam iucundissimum.

Magnam mihi uoluptatem denuncias.

Est hic frater, quem adducere iussi, paruulus?

ISA. Est, domine, promissis satis\'ne fecimus?

IO. Recte inquam, perscitus natus seni puer:

Qnaeso deos, ut sit superstes. qui quidem

Fert indolem prae se genero sissimam.

Ingredimini mecum uiri, conuiuium

Quidem est paratum, laeti conuiuabimur.

ISA. Nos euestigio consequimur singuli.

SCENA II.

Ioseph. Oeconomus.

ADesdum, paucis te uolo. OEC. Dictum puta,

Nempe ut curentur istaec. IO. Imo aliud. OE Quid est

Quod tibi mea ars efficere possit amplius?

IO. Nihil isthac opus est arte ad rem, quam ego paro,

Sed his, quas semper in te intellexi sitas,

Fide, taciturnitate. OE. Expecto quid uelis.

IO. Saccos uirorum imple frumentis optimis,

In tantum, quantum possunt capere, et ponito

Pecuniam inscientibus adeo singulis

In summitate sacci. calicem autem meum

Argenteum, atque precium quod minor dedit

Pro cerere, pone in oribus sacci ipsius.

Et postquam fulget roseis aurora aurea

Capillis, acrore madet matutino humus,

Pariter eos dimitte ex nostra regia.

OEC. Fiet. sed quid mihi mandas amplius? IO. Nihil.

SCENA III.

Ioseph. Oeconomus. Gad. Iudas.

Ruben. Simeon. Leui. Dan. Ne

phtalim. Aser. Isachar.

Zabulon. Beniamin.

ME cum uetustas antiquae uirtutis, et Versus patri \|

an Chanam u- \| nanimiter ten- \| dunt cum fru \|

mento.

Tum dignitas hominum, tum uera ratio me

Humanitatis hortaretur, ut labor

Meus, sollicitudo, officia praesto omnibus

Viris sient istis, deceptus sum male.

heus tu uoca egressos uiros, ac dicito

Apprechensis, Quare reddidistis pro bono

Domini malum uestri? OEC. Nutu faciam tuo.

Heus heus uiri sistite gradum. calix mei

Domini sublatus est a uobis clanculo.

Est ipsus, in quo dominus augurarier

Solet: male egistis uiri. GA. Cur dominus id

Loquitur noster, serui ut tui commiserint

Tantum sceleris? pecuniam, quam inuenimus

In summitate fundarum, retulimus huc

Adte, de terra Chanaan. et quo consequens

Modo est, ut aurum aut argentum nos de domo

Domini simus nostri furati? conuenit

Nullo modo: sed apud quemcunque id poculum

Inuentum fuerit, morte multetur, erimus

Nos caeteriseruitio perpetuo tui

Deuincti. OEC. Fiat hoc iuxta sententiam

Hic Oecono- \| mus saccis so- \| lutis

inuenit

calicem in fun- \| da minoris.A zibus iosus

ductan: apud quem poculum

Fuerit repertum, ipsus siet seruus meus,

Vos autem caeteri sitis iam innoxij.

Deponite in terram fundas aequaliter

Huc singuli, scrutabor etenim exordiens

A maiore usque ad minimum. Non\'ne uera ego

Iam praedicaui? Sed tamen putaueram,

Vestri inueniri non minimi fraterculi

Folle. IV. Hau, quid respondebimus donuno meo?

Vel quid loquemur, aut iuste praetexere

Poterimus? Hau hau, quid restat nobis mali,

Quod non contigerit nobis innocentibus?

Hic ducit eos \| ad Ioseph.OEC. Quam uana est, et

uaga iuuentus, et lubrica.

Vt iusser as, adsunt uiri, discrimine

Tuo aut plectendi, aut seruandi. O. Hem quid ausus

es?

SA. Ah parcito seruis supplicibus his tuis,

Iniquitatem seruorum inuenit Deus.

En finguli domini nostri serui sumus.

IO. Satis uiri, satis spectata est iam mea

Erga uos beneficentiae largitio.

Satis periculi, superque adire nunc

Coepi, orandi uos finem facite. nam ei

Faciam offerendi finem, quoque paui canes

Catulosque luporum, qui me semper lanient.

An ulla fera tam ingrata sit, quae cum hominibus

Sit conferenda ingratitudine? (proh deum

Atque fidem hominum) quam beneficiorum fragilis est

Et fluxa memoria? quam tenax iniuriae?

Cur superiorum non habetur ratioque

Officiorum auobis? ingratitudinis

Quare subitis crimen? GA. Inscientibus

Domine nobis, nescimus quis\'nam imposuerit

Scyphum. Vnam hanc noxam mittito nobis leuem.

IO. Videte quam sitis iniqui, neque modum

Benignitatis, neque quid me, perpenditis,

Oretis. Nam si cogitetis dedulo,

Remittatis me onerare istis iniurijs.

IV\. Domine quibus? IO. At rogitas? Pensasti iniuria

Beneficium. Ego posthac non ulli ero placidus,

Neque bengnus, nec mitis: sed fuero ferus.

Simulatque enim misertum, interijt gratia.

IV\. Saeuire desine, ecce omnes sumus tui

Serui. IO. Absit a me, ut sic agam. sed poculum

Qui surripuerit, ipsus sit seruus meus.

Vos autem abite liberi ad uestrum patrem.

IV\. Oro domine, audi me, loquatur ut tuus

Cliens in auribus tuis, et ne tuo

Irascaris famulo. rogasti nos prius,

Seruos tuos, habetis\'ne fratrem, aut patrem?

Respondimus tibi nostro domino: Senex

Est nobis pater, et paruulus domi puer,

Cuius uterinus diem obijt frater suum.

Ast cum dixisses, Ducite ad me, nam meos

Oculos super iuuenem ponam. dixi insuper:

Si abduxero patri dilectum filium,

Is prae dolore morietur. Tum dixeras

Seruis tuis, Abite, nisi ueniat minor

Frater uester, uidebitis nunquam meam

Faciem. Cum ergo ascendissemus seruum ad tuum,

Nostrum patrem, narrauimus nos omnia

Ei, locutus est quae herus nobis meus.

Ad quae ille respondit. Vos scitis, quod duos

Vxor mihi genuerit filios mea.

Egressus est quorum alter ad meos greges,

Et dixistis, bestia eum deuorauit, ac

Hucusque non apparet. et si tuleritis

Istum, deducetis canos ad inferos

Meos. At cum spoponderim pro filio,

Dicendo, nisi reduxero, peccati ero

Reus. tandem cum caepissem in fidem meam,

Magno cum gemitu, et plurimis cum lachrymis

Dimisit nobiscum. Manebo itaque tuus

Seruus ego pro puero, in ministerio mei

Domini, ut puer cum fratribus suis simul

Cito reuertatur domum. non possum enim

Absque puero ad patrem reuerti, ne siem

Calamitatis ego testis, quae premet patrem:

Ac ne parentis cogar augere et metu

Et ingenti luctu dolorem diutius.

IO. Ingredimini mecum uiri, desideroAlligent e- \| quos

clauis \| parieti affi- \| xis.

Porro loqui de rebus his. Animo sitis

Forti, ne corda perturbentur hic metu.

SCENA IIII.

Iacob.

VIso, queam num filios nunc uspiam

Reduces uidere. en isthic non sunt, quam mei

Me (filij) expectatio uestri tenet

Mirabilis? quantoque uos cupio magis,

Tanto minus uidere uos conceditur.

Ego quid sperem, non dispicio: plurimum

Crescit fames. linquunt amici, deserunt

Partimque familiam meam. Istis rebus est

Non ulla spes, sed est dolor maior. etenim

Video uoluntatem omnium solutam, et est

Virtus ligata. Reliquum est, ut me angant, suis

Quod absunt infelices a pulcherrimis

Gnatis, quibus nil potest festiuius

Esse, ac summa pietate uos desiderant,

Et diligunt, absentes nihil minus colunt.

Quam in spem uocor? nobis prospicio ocyssime

In hac uita esset tabescendum. Non enim

Vlla hic si spes nostrae salutis iam foret,

Pro singulari in me senem persquallidum

Amore, absentes essent grati tam diu.

Itaque nec praesidium, parandi gratia

Cuius retentus est apud me filius

Natu minor, cum et hic abreptus sit meo

Ex complexu, nec ullum praesidij locum

Video. sed quid? Commemorando augetur dolor,

Ingrediar aedes, expectabo filios.

SCENA V.

Ioseph. Ruben. Simeon. Leui.

Iudas. Dan. Nephtalim. Gad.

Aser. Isachar. Zabulon.

Beniamin.

Absque equis \| egrediuntur.Quod ego (uiri) summa

officia, beneficia,

Et quaecunque in me sunt bona, aut beneficio

Diuino mihi tributa, aut parta laboribus

Meis, \'in uos hucusque fratres contuli,

Miraculum debet ui deri nemini.

Id feci adductus nimia charitate, qua

Incredibiliter erga uos motus. quis est

Enim nostrum, qui bene, qui liberaliter

Sit educatus, cui non quam charissimi

Educatores? cuique non cordi sient

Probi magistri, et doctores? cui non locus

Ipsus mutus, ubi alitus et eruditus est

Quilibet, in mente uersentur cum gratia,

Atque recordatione? Sic fratres ego,

Vere estis etenim germani fratres mei,

Ego\'nam sum Ioseph: quotiescunque mentio

Senis parentis facta a uobis est mei,

Non potui nunquam benefacere. proeo meam

Siuitam profundam, nullam partem tamen

Euis meritorum uideor assequutus: ac,

Sed lachrymae impediunt ora rigantes loqui,

Spargunt enim lachrymae mihi corpus piae.

Pater meus uiuit? propius accedite,

Ego sum Ioseph, quem uendidistis, nescijHic fratres \|

Ioseph tre- \| munt, ac no- \| mine fratris

audito, stupent \| ac in terram

prostrati la- \| chrymis uul- \| tus rigant.Quid

nam Deusper me foret acturus. neque

Pauete: nec dura esse uideatur salus

Vestra, quod his uendidistis me regionibus.

Leuate sursum fratres uestra corpora,

Salute pro uestra Deus praemisit in

Aegyptum me. biennium est enim, fames

Quod coeperit. Restant adhuc quoque residui

Quinque, in quibus non poterit arari, nec meti.

Igitur Deus praemisit me, ut seruemini,

Terra super diuite hahere queatis cibos

Ad uiuendum, non uestro consilio, Dei

Vero uoluntate huc missus, qui me patrem

Quasi Pharaonis fecit, atque eius domus

Dominum uniuersae, et principem in regionibus

His, quas uidetis, atque Aegypti singulis

Partibus. Idcirco festinate, ascendite

Patrem ad meum. dicetis, Haec mandat tuus

Gnatus Ioseph: Fecit Deus me totius

Aegypti dominum, descende ad me celerius.

Ne remoreris, et habita in terra Iessen, % eris

Iuxta me tu, tuique chari filij,

Et filiorum filij, tuaeque oues,

Atque armenta tua, et uniuersa quae tenes:

Ibi te pascam: adhuc quinque anni sunt famis

Residui, ne et tu pereas, atque omnis domus

Tua, et omnia quae in possessionibus tuis

Habes. en oculi uestri, ac Beniamin mei

Fratris oculi uident, quod os ad uos meum

Loquatur. Nunciate patri gloriam

Meam uniuersam, et cuncta quae uidistis in

Aegypto. festinate, adducite ocyus

Ad me. Iam singulos amplectar suauiter

A minori in- \| cipit Ioseph \| amplecti fra- \|

tres.Iynge trahor, medullitus uos diligo.

Adeste deliciae meae (o fratres) meum

Suauium, desiderate iam diu.

RV. Addicti Domino pueri laudate Dominum,

Laudibus aeternis nomina maximi Dei,

Laus Domini primo phoebi floreat inclyta

Surgentis ab ortu, usque super occiduas plagas.

O felicem, quem diuinus tangit timor,

Qui scrutans praecepta Dei, et se oblectat in ijs,

Praeclara posteritas nascetur a uiro

Illo, huius erit semen in omni terra potens.

Huic rerum cunctarum copia nunquam deerit,

et qui est bonus, facile ingenua pietate se

Aceommodat, tribuens uicino largiter

Mutua pensa suo. dispergit pauperibus, et

Largas opes tribuit egenis. Opie

Frater, si quaedam offensiuncula facta sit

Peruersitate nostra, animo tuo mihi

Ignoscito cum caeteris, et te uelim

Ad lenitatem des, sceleris remittere

Poenam. Id enim est quod uocatur hic ignoscere.

Liceat semel peccasse impune, sit satis

Precanti medicinae ueri confessio.

IO. Deus quidem precantibus e ueniam

Peccati dimittit. Quid ego seruem meis

Peccata germanis? ignota singulis

Errata sint uobis. Ite ad parandum iter.

Ego, necesse quae fuerint, nunc porrigam.

Ne quid uobis desit, cum iam eritis in uia.

SCENA VI.

Oenochous. Pharao. Ioseph.

In hac scena Oenochous primo, postea rex egreditur,

Ioseph uero euocatur.

DIi boni, boni quid apporto? PH. Quid est

Quod sic gestiat? OE. At ubi inueniam regem meum,

Vt expleam nunc maximo eius gaudio

Animum? Atque eccum, opportune adest: teipsum uolo.

PH. Quid nuncias? OE. Fratres Ioseph prudentiae

Excellentes uiri uenere ex patria

Chanan. PH. Quid ais? OE. Summae probitatis afferunt

Spem maximam, etiamnum antiquae uirtutis, et

Clarae modestiae, summaeque industriae:

Quare dabis operam, ut tam praestantes uiros,

Quorum iucundissima uita est, seueraque,

Verum seueritas summa coniugitur

Cum humanitate, et tum firmis uirtutibus,

Tum etiam fortuna (si hoc quid ad rem pertinet)

Honoribus afficias, quorum mores pij

Apparent, uere, si uideas, deos putes.

PH. Heus nunc accerse ad me foras Ioseph cito,

Vt mandem ei, quid ego uelim de fratribus.

OE. Fiat, Ioseph heus ex iussu regis uoco.

IO. Quis me? sed eccum regem. quid uelit sibi

Scire cupio, accedo. PH. Ex sermone hominum tuos

Fratres recenti, copiam sui tibi

Videndi fecisse audij. IO. Sic est pie

Rex. PH. Impera tuis fratribus, ut Chanaan hinc

Repetant, dicens, Tollite iussu regis patrem

Vestrum, et totam cognationem, pergite

Ad me, dabo uobis omnia terrae bona

Aegypti, ut comedatis medullam nostrae humi.

Praecipe etiam, ut tollant ex Aegypto mea ad

Subuectionem paruulorum et coniugum,

Plaustra. Atque dicito, dimittatis nihil

De uestra supellectili. Nam omnes opes

Aegypti erunt uestrae. IO. Domine uerbis quibus

Agam tibi excellenti gratias uiro,

Non reperio. Sed praesenti obseruantia,

Et assiduitate memorem officij uolo

Me tibi probari in posterum. PHA=Quod iussi, age.

IO. Fiat. Vos dilectissimi fratres adhuc

Moramini, exeatis pariter singuli

Ad me foras. En tibi dilectissime mihi,

Xenia, pecuniam, et tantundem uestium

Mittam mero patri, atque uobis singulis

Intus dabo munera quam preciosissima.

Nos hinc concedimus, uos me omnes sequimini.

SCENA VII.

Iacob. Simeon. Ruben. Leui.

Iudas. Dan. Nephthalim. Gad.

Aser. Isachar. Zabulon.

Beniamin.

Sicut solent, suum qui amculum diuPost oratio- \| nem

partis sui \| Iacob, cum e- \| quis egressi \| patrem conue \|

niunt.

Absentem gestiunt redire, singulas

Perlustrare uias, per quas hospitem putant

Sese excepturos: sicque agendum censui

Mihi. Sed quanto diutius, tanto minus

Apparent filij. Proh dolor, quam durus et

Miser certe status parentum est omnium.

Ego quia filij non redierunt mei,

Quae cogito? rebus quibus nunc solicitor?

Sed hic (nisi me animus fallit) nunc de quibus

Agebam, eos ipsos uidi, profecto sunt.

Conspectus omnium uestrum est multo mihi

(O filij) iocundissimus, estis\'ne ij,

Qui per fidem iurarunt se breuissime

Reuersuros? quae causa desidis morae?

SIM. Tibi salutem det Deus ter maximus.

Tantum tibi feremus gaudij pater,

Vt anteuortat omnibus facillime

Maeroribus cerdis tui. IA. Quid gaudij?

SIM. Deum supremum testor, saluum filium,

Et incolumem tuum esse Ioseph. IAC. Lachrymas

Profecto tenere non queo prae gaudio.

Viuit\'ne filius meus, quem bestijs

Putaui deuoratum? SI. Sic (pater optime) est.

Aegyptij maiores unquam nemini

Habere honores, quam fratri. inque amplissimum

Ipsum ordinem coaptarunt, ae ipsi ea

Vltro petenti nunquam, quae petentibus

Multis negarunt, ea tuo obtulere cum

Summis honoribus et amore, filio.

IA. Quid audio? SI. Quis clarioribus uiris

Iucundior? quis ue meliorum partium?

IA. Quam laetus ista percipio. RV. In amplissimo

Gradu locatus est. Et hoc robore animi,

Et indole hac, uirtute, ac continentia est,

Vt respuat cunstas uoluptates, ita

Cursum ut suae uitae in laude, ac constantia

Et dignitate conficiat. Sed qui locus,

Aut quae facultas redditur denique pater,

Honores atque maiestatem filij,

Qui ei exhibentur, enarrandi? Religio, et

Pietas in ipso abundat. IA. Impetus animi

Atque ardor mentis eius in pueritia

Ad iustitiam significauerunt: sicuti

In herbis fit, quae uirtutis maturitas,

Et quantae fruges sint futurae industriae.

RV. Adduximus nobiscum ex iussu regis, et

Mulos, equos, camelos, et plaustra, omnia,

Viaticum, necesse fuerit hic quibus.

En xenia quae gnatus laetus mitt tibi.

IA. Hem, munera offers quam mihi gratissima.

RV. Iter suscipiendum \| quoque est nobis pater.

IA. Quo\'nam dilecti filij? RV. Ad Ioseph tuum

Gnatum. Rex etenim ad habitandum terram dedit

Nobis fluentem melle et lacte, denique

Rerum omnium quas fert, abundantissimam.

Quare celerrime matur andum puto,

Steriles relinquentes agros, qui postulant

Desiderantque cultores, quales modo

Praestare nos non possumus. Nitidissimos

Campos potius, et agros fructu uberrimos

Possideamus, qui largius uictum exhibent.

IA. Reuixit spiritus meus, si uera sunt,

Quae dixisti modo. RV. Ex diuino oraculo

Te accepisse putato. IA. Satis fili mihi,

Si adhuc meus uiuit gnatus Ioseph. Eam,

Illum uidebo, priusquam moriar. Interim

Dum redeant uestri ex campis filij, omnia

Parabimus. Plaustris imponemus bona

Nostra, et res omnes caeteras, ne quid morae

Nobis sit, omnibus reuersis filijs

E\' pascuis, gregibus abactisque pecorum.

Ingredior, sequimini. Videre filium

Quam primum ex animo gestio. RV. Sequimur pater.

EPILOGVS.

Exhibita uobis, spectatores candidi,

(Nigros enim haud moramur) est non fabula

Expers ueri, sed historia, nobis canens

Canam fidem, antiquam uirtutem, et conscium

Pudorem castitatis, claram quae parat

Authoritatem. Quae non spectatoribus

Vt risum moueat, actasit proteruius.

Sed hic uides exemplar integerrimi

Adolescentis, quem cum fallax occasio,

Et quotidiana tentatio circumdarent,

Inquit, Mihi omnia tradidit dominus meus,

Praeter te, quae uxor eius es: contra Deum

Vt faciam, procul absit. Vides hic, quam Dei

Pro uerbo concepto seruarit intergram

Hic castitatem? Non te saeua terreant

Pericla, quod Ioseph primo diuenditus,

Posthac coniectus siet in caecum carcerem

Propter temerariam adulteram. Nos talibus

In difficultatibus oportet inscios

Esse Dei consilij, ut uitae nostrae breuis

Ductus fide in sola sit constitutus. Et

Quando omnia aduersa adparent, tunc optima

Quaecunque sunt uicina. Quis\'nam tam sagax

Esse potuit, qui crederet ei Aegyptios

Genua paratos flectere, qui ceusordidus

Adulter, in tetrum conijcitur carcerem?

Sic contra, qui uoluptatem sectaniur, ex

Insperato in mortem subito auaram incidunt.

Constans fides haec cernit, et complectitur,

Quae nunquam confundit: sed potius erigit

Infirmos, consolatur peccati reos.

Quare orat hic grex noster, ut re mystica,

Pro corrigendis moribus fruamini:

Vestigiaque Ioseph sectemini probe.

Tum nobis, hic quicquam si commodauimus,

Actusque noster placuerit, plausum date.

/back/

IOSEPHI FINIS.
