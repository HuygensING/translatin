/front/

AMNON\
TRAGOEDIA\
SACRA.\
Autore\
Rdo. Domino D. IACOBO CORNELIO\
LVMMENAEO à MARCA.\
\
\
GANDAVI\
Apud Cornelium Marium, ad intersig.\
dulciss. nominis IESV.\
CIƆ. IƆC XVII.

AMPLISSIMO\
VIRO DOMINO\
D. DIONYSIO\
VILLERIO\
\
Tornacensis Ecclesiae Cancellario &c. Domino meo.\
\
AMNONEM Tragoediam in cothurnis ad te mitto. Luculentum argumentum est, & quod\
mereatur plaustris in scenam vehi Multis hîc in orchaestra exhibitum lacrymas elicuit, cordolium prouocauit, considerantibus dubias Regum vices, Amnonis furias, & Thamarae Iuctum veluti in pergula spectantibus, quam impius frater\
A 2\
4\
violento incaestu oppressit. Aequi bonique consule Amplissime Vir, & permitte mihi, vt te amare & colere possim, cuius potissimum auspicijs hanc ederam debeo, quam in Parnasso legi. Gandaui è monte Blandinio, 14. Calend. Maij anno 1617.

Vestrae Amplitudinis\
Seruus in Christo\
IACOBVS CORNELIVS LVMMENAEVS\
à Marca Sacerdos.

5\
APPROBATIO.\
LEGI hanc Tragoediam Sacram, Amnonem Reuerendi Domini D. IACOBI CORNELII LVMMENAEI à MARCA. Imprimi poterit. Sic attestor hac 6. Aprilis 1617.\
Guilielmus Arents Poenit:\
Gand. L. C.

ARGVMENTVM.\
AMNON Dauidís filius, foedâ libidine instinctus, Sororem Thamaram incaesto raptu polluit, & ludibrio habitam, abiectamque foribus eliminat. Illa verò multùm queribunda Absalomo fratri iniuriam narrat, & ferocem alioquin Iuuenem lacrymis suis magis magisque prouocat, vt facinoris insolentiam puniat; Absalomus itaque Amnonem subdolâ machinatione ad epulas euocatum, & porro temulentum sicarijs objicit, & multis vulneribus confectum obtruncat; luget Regia \[\< Reiga\], & impio in funere pij Regis lacrymis lessum iungit, & tragoediam claudit.

/main/

Personarum nomina.\
AMNON. DAVID.\
THAMARA. IONADABVS.\
NVTRIX. NVNCIVS.\
ABSALOMVS. CHORVS

7\
ACTVS PRIMI\
Scena Prima.\
AMNON.\
ADSVM, cubile languidum, & moestum larem\
Pertaesus & faecunda curarum atria.\
Thamara dolorem miscet; ah! Nequeo miser;\
Thamara furorem inflammat, & me fascino\
(5) Occidit; ille risus & formae lepos,\
Ille nitor, illa gratia & vernus decor,\
Illae amulantes purpuram & rosas genae,\
Oculique vinctaeque aureo mundo comae,\
Et quicquid aegro triste cordolium facit.\
(10) Thamara! quid iterum insanio?excedat furor;\
Non possum, amoris vulnus in venis alo,\
Et carpor igni, qualis Inferno sonat,\
Stridentis ollae ergastulo & cingit reos:\
Abominatis qualis in Sodomis stetit,\
(15) Et stabit vsque putrido stillans vado:\
Aut qualis illo pollices Lotho satas\
Post fulmina atra, & tabidam caeli luem\
Flammae impotentes ebrio immisit Patri.\
Quali Sichemus Rector in Dinâ perit:\
(20) Qualis nepotes Beniaminios rotat,\
Et hospitam ardent foeminam noxa dati.\
Horresco referens, nec libet genio satis\
Vlcus alienum scabere, cum tumuit meum,\
Et tabe pressâ, more diri canceris,\
(25) Serpit per artus; scilicet nullum est super\
Lenimem aegro pectori, & busto calet,\
Et vsque & vsque busto inexpletum calet.\
A 4\
8 TRAGOEDIA SACRA\
Ergo sepultus viuo, & hic manes meos\
Lugere possum, nemo sic viuit tamen,\
(30) Quem nulla vel suspiria aut gemitus leuant.\
Thamara! quid obstas? sola me Thamar iuuat,\
Et obserati pectoris claues habet.\
Succurre Thamar, spiritus tenues eunt.\
Ah! quid moraris? si mihi vitam negas,\
(35) Suspiriosi pectoris follem exprimam,\
Haustoque gemitu. pedibus accumbam tuis.\
Miserere Thamar! sola tu aerumnas meas\
Interpolare, sola tu flammam potes\
Sopire, laesi pectoris viuam facem,\
(40) Et quicquid imis aestuat praecordiis.\
Excede pestis, aduoca mentem miser,\
Compesce Erynnes, si quis in mundo est pudor,\
Arce pudendum crimen, & fraena impetum.\
Germana Thamar fratris vt thorum impleat?\
(45) Vt misceat connubio incastum meo?\
O sancta probitas! Virginem vt stupro occupem?\
Frater sororem? fulmine hic sternat prius,\
Et me rubente dextera feriat Deus,\
Aut terra mihi dehiscat, & me differant\
(50) Orco immolatam victimam inferna canos,\
Ante pudor, ante iura quam violem tua,\
Legemque magnae Matris & fas & Deum.\
Sed quid repugnas improbe? ah! frustra pius,\
Frustra seuerus disputas; video satis\
(55) Meliora & aequus comprobo, sequor tamen\
Deterius aliquid semper, & labem, & nefas,\
Et quo profana cumque me lactat Venus.\
Res dura Venus est, cum iuuentâ & ocio\
Virent medullae, & tabe crudeli scatent.\
(60) Tunc cum furorem serua libertas fouet,\
Et pascit aegrum vulnus, & curas alit\
Semper recentes, nulla depressum leuat\
Panaraea morbum, penitus inuadit fibras,\
Atque vbi peredit, sequitur Inferno comes,\
(65) Lentoque passu lugubres campos obit.\
Heu caeca rabies! heu mihi! perij miser,\
ACTVS I. 9\
Et restat aliquid semper in manes meos.\
Vt vidi, vt ager occidi, vt malus furor\
Abstulit amantem! perdidit fratrem Soror,\
(70) Nutuque ocelli, cuspide & iaculo magis\
Strictim & potenter cordis effodit sinum,\
Vitamque penitus, sanguinemque hausit meum.\
Nunc morior, addet naeniam tumulo Pater,\
Tibicinesque & praeficas, & ordine\
(75) Longo cupressos manibus statuet meis.\
At forte Thamar lacrymas olim dabit,\
Largumque deflens imbuet busti situm.\
Quam tunc cubabo molliter! quantum ossibus\
Et deteretur pectori virus meo,\
(80) Quod nunc in orbem saeuit! infoelix amor,\
Quo nec potiri facile, nec iustum est mihi!\
Quocunque vergit animus, in curas redit,\
Quocumque nutant lumina, implentur sinus,\
Purique Soles non magis lucent mihi,\
(85) Vt noctem opacam miscuit caecus puer,\
Et torua Exynnis fumidam extinxit facem\
In pectore isto luridam inuoluens stygem.\
Sed cur querelas diuido in ventum meas?\
Nec flammam in auras dissipo? ô malum! ô dolor\
(90) Pungentis oestri, qui mihi torquet iecur!\
Thamara! quid obstas?qui mihi cumque est labor,\
Expressus aegro viscerum suspirio\
In te redundat, terge formosâ manu\
Tabem perennem, detere hanc pestem fibris,\
(95) Expelle Erynnem, vulnus hoc, quantum patet,\
Tibi relictum est; ô Dea! ô sidus meum!\
Thamara! quid obstas? Thamara! ô fatum meum\
Crudele! Morior! morior! & nunquam, tuis\
Si non ab oculis, vlla me adspiciet salus.\
10 TRAGOEDIA SACRA\
Chorus.\
(100) NOn tot vario gurgite motus\
Euripus agit, nec tot calidis\
Ludit arenis Barbara Syrtis;\
Non tot laues torquet ab vndis\
Amphitrute caerula conchas,\
(105) Non tot pictos Methymna legit\
Fata racemos; non tot grauidos\
Gargara culmos, quot demerso\
Pectore curas, longâ nexas\
Vsque catenâ, vel quot penitus\
(110) Crudelis amor vulnera miscet.\
Frustra placidos carpere somnos\
Et lethaeo gurgite tentat\
Semper vigiles mergere taedas,\
Si quem Paphius laeserit Arcu,\
(115) Non inuita Cypride, pullus.\
Cum nocturnis aurea bigis\
Delia caecas temperat vmbras\
Et vaga passim sidera fulgent,\
Numerat longas tetricus horas,\
(120) Et, solicito nixus cubito\
Suspirando viscera rumpit,\
Tunc, cum nitido lutea vultu\
Noctem & stellas occupat Eos\
Spargitque rosas, deserit aegri\
(125) Taedia lecti, nescitque miser,\
Quod nusquam auidas vitat Erynnes,\
Intestino deditus hosti.\
Nulla est lento panacaea malo,\
Et perpetuo carpitur igni,\
(130) Quisquis vetitos arsit amores:\
Quamuis Tyrio fulgeat ostro,\
Et regali fretus lituo\
Scribat populis iura sub actis,\
Ipse aeternâ compede vinctus\
ACTVS I. 11\
(135) Mollis pueri victima, noxae\
Deditus, vdâ vilior algâ,\
Importuno seruit amori.\
Ridet, lacrymat, sperat, metuit,\
Aestuat, horret, torpet, anhelat,\
(140) Rapitur, trahitur, figitur, haeret:\
Vt dura silex, aut quae tumidis\
Extat scopulis arida cautes:\
Audet, trepidat, buxoque magis\
Pallidus iterum vota remittit,\
(145) Semperque aliquid moret, & horret,\
Qui pistrino cogitur isto.\
Heu! quam mallet voluere saxum,\
Aut praecipiti restare rotae,\
Vrgere cauam protinus vrnam,\
(150) Inconsumptum praestare iecur\
Miluo, aut aquilae semper hianti,\
Tauri gelidâ rupe ligatus.\
Aut si flammis omnia debet,\
Mallet Siculos inter cineres,\
(155) Late grauidâ conditus Aetnâ\
Spirare olidos vsque caminos\
Et sulfureas voluere taedas.\
Quid te curis frustra maceras?\
Quid te exagitas nobilis Amnon?\
(160) Quis tibi vultum contrahit horror?\
Ah! cur teneri stillant oculi,\
Aut quis lacrymas concitat istas?\
Dirum est aliquid, quodcumque doles,\
Quod te centro pectoris vrit,\
(165) Quod nec flendo lenire queas,\
Quamuis largo fonte madescens\
Totam haurires pectoris vrnam.\
Nunquam lacrymis satiatur amor,\
Et si Oceano mergere tentes,\
(170) Nunquam labem diluis istam.\
Heu me! vbi lepidae forma iuuenta,\
Hilarique oculi, roseaeque genae,\
Et quae te olim fingere pulcrum\
12 TRAGOEDIA SACRA\
Succo poterat lactea pubes?\
(175) Omnia dirus consumpsit amor,\
Et crudeli tabe peredit.\
Non iam trepidos figere ceruos,\
Ne vacat altum lustrare nemus,\
Qua frondosas implexa comas\
(180) Bersaba veteres arrigit ornos,\
Non quadriiugos flectere currus,\
Non difficiles radere metas,\
Non & pariles stringere caestus,\
Non baleares vertere fundas,\
(185) Aut pancraticos cogere nexus.\
Nec dulcisona carmina citharae\
Lenimen habent, aut grata lyra\
Murmura possunt ducere somnos.\
Inter lacrymas musica luget,\
(190) Etsi implacidas occupet aures,\
Tetrica surdo fabula stridet.\
Omnia vincit crudelis amor,\
Et sperando vulnera nutrit.\
Iacob timidae Matris alumnus,\
(195) Iussus patrium mutare solum,\
Et diuersas quaerere terras,\
Consanguine â Rachele calet,\
Et connubij tempora pactus\
Septem lentas transigit hyemes,\
(200) Tum morosi fraude Labani\
Iterum longos deuorat annos,\
Lectae thalamum virginis ardens.\
Sampson valido robore fortis,\
Cui ludus erat cominus vrsos\
(205) Stringere, & auidos sternere scimnos,\
Aut mandibulâ caedere densos\
Protinus hostes, vni potuit\
Cedere culpae, blandoque sinu\
Bellicis aegros mersit ocellos.\
(210) Illa arcanum radere crinem,\
Et secretae forficis ausu\
Cincinnatam verrere caluam.\
ACTVS I. 13\
Quid tunc animi, quid mentis erat\
Inclyte Sampson? cum te longâ\
(215) Compede nexum, multa querentem,\
Et conantem plurima frustrà\
Garrula pellex prodidit hosti?\
Ter conatus soluere restem,\
Ter commissos vndique neruos,\
(220) Ter faemineum ludere furtum,\
Semper casso robore fleuit.\
Omnia vincit crudelis Amor,\
Et nos tenero Marte triumphat,\
Vnâ pictae cuspide pharetrae,\
(225) Vno iaculi vulnere fixos,\
Oestri volucris forcipe laesos,\
Quod sub medio pectore stridet.\
Omnia vincit crudelis Amor,\
Et nos puero cedere iustum est,\
(230) Qui nos vno fascinat oculo,\
Nec semper eget cuspide & arcu,\
Vt nos penitus figere possit.\
Omnia vincit crudelis Amor:\
Vos inuicto cedite Pullo\
(235) Verni Iuuenes, quos flore nouo\
Poene inuestis sospitat aetas.\
Fugite ô pueri, lubrica serpens\
Inter virides sibilat herbas,\
Et damnosum virus anhelat.\
(240) Si quem rapido strinxerit hamo,\
Saepe indignos flebit amores,\
Alto nimium vulnere fixus,\
Et crudeli saucius oestro,\
Quod sub teneras vsque medullus\
(245) Intima carpens, sugit vegetos\
Vndique lumbos, & nos certo\
Destinat Orco.\
14 TRAGOEDIA SACRA\
\
ACTVS II.\
Thamar, Nutrix, Absalomus.\
O Facinus! heu me! vindicem testor Deum!\
O sancta probitas! O pudor! si vnquam tibi\
(250) Casto litaui pectore, & niueâ fide.\
Crudelis Amnon! O mihi inuisum nimis\
Nomen, caputque! mille quod diris satis\
Nunquam agere possum, mille diris nequius.\
Nunc fugio, mecum languor, & mecum dolor,\
(255) Et sera poenitentia, & curae graues,\
Et quicquid aegri pectoris stringit fibras.\
Caetera profanus abstulit prado mihi,\
Florem iuuentae, fibulam, & caestum, & rosas\
Verni pudoris, &, quod horresco loqui,\
(260) Crudele spolium Veneris incaestae nimis.\
Hei misera Thamar! Regiae stirpis probrum,\
Et pudor auitae gentis, & Patriae lues!\
Quo me doloris saeua tempestas rapit?\
Nutrix Compesce alumna mentis effranae impetum,\
(265) Collige furorem, quis tibi nocuit Deus?\
Quis siderauit? Thamar: O mihi carum caput!\
Nutrix. An fallor? an me somnio ludit dolor?\
Vnde hic ocellis luror, & macies genis,\
Ruptaeque nudo vertice, & lacerae coma?\
(270) Alumna, quis te laesit? aut tantum cui\
Miseranda de te licuit? O nata! O decus\
Regale nostrum! ô Virgo! Thamar. Quid me saucias?\
Nutrix. Thamar! quis aegrimoniae caussam dedit,\
Tantumque inussit pectori vulnus tuo?\
(275) Effare Virgo. Thamar: Laedis iterum? Nutrix. scilicet\
Ego dolorem miscui, & noxae caput\
Hoc dedo, sed quo crimine? Thamar. Auerte obsecro\
Supplicia, remoue dexteram: Nutrix. Indulge prius.\
ACTVS. II 15\
Thamar. Quis noxiam te statuit? Nutrix: indulge mihi,\
(280) Per virginalem hanc purpuram. Thamar: occidis quoque.\
Nutrix. Perij! quid obstas? per decentem hanc purpuram,\
Et virginales fimbrias. Thamar. iterum ferit,\
Et nescit, heu me! nescit! hoc olim fui,\
Et virginalis purpura haec olim fuit,\
(285) Et virginales fimbriae, & virgo Thamar,\
Nunc mulier! illâ dote me incaestus tulit,\
Diramque inussit corpori labem meo.\
Et ecce frater Absalom prodit meus,\
Frater vterinus Absalom, quis me leui\
(290) Corripiat aurâ, turbines inter, Deus,\
Et statuat, vbi me solus accuset pudor,\
Tacitasque conscientiae poenas luam?\
Nec conscius sit Absalom, & Absalom\
Non erubescat, Absalom frater meus?\
(295) Absalom. Quis hic tumultus? fare, quid rerum est soror?\
Thamar. Per hanc ego te dexteram. Absalom.fratrem rogas?\
Thamar. Per has ego te lacrymas. Absalom. fare, impera:\
Thamar. Per has ego te lacrymas. Absalom. cur non iubes?\
Thamar. Miserere. Absalom. quid vis misera? Thamar. sic rectè vocas,\
(300) Miserere frater: Absalom. cur tibi madent genae?\
Thamar. Ignosce frater. Absalom: parturit magnum haec malum,\
Et nescio quid pectore obstipo gerat,\
Dirum aliquid, vt nunc suspicor; faro ocyus\
Germana, quid me voce perplexâ tenes?\
(305) Thamar. Lugere primum liceat, & consumere\
Luctum recentem. Absalom. lacrymis olim vacat,\
Nunc prome curam. Thamar: frater! Absal. abrumpe ocyus,\
Quid me dolore incendis? Thamar. Ah! pudet loqui,\
Et, ne quid vltra misceam; ah! taedet nimis!\
(310) Et, ne quid vltra misceam; ah! taedet nimis!\
16 TRAGOEDIA SACRA\
Absalom. Quid me enecas Germana? Thamar. permittè obsecro\
Silere, tantum lacrymas terge meas,\
Et ne pudorem prouoca. Absalom. quid hoc \[?\] mali est?\
Opem rogat, deplorat, exorat, stupet,\
(315) Quod vult loqui, non audet, & semper cupit\
Caelare quod vult eloqui, & pugnat sibi.\
Germana quid me postulas? Thamar: fidem tuam\
Imploro. Absalom. loquere. Thamar. non satis possum tamen\
Absal. Conare saltem. Thamar:frater! Absalom: amplexum amove,\
(320) Nihil horum egemus, Thamar: parce. Absalom. Collapsa est, iacet\
Germana! sidus vnicum & decus meum,\
Germana Thamar! Thamar: Absalom! Absalom: rursus dolet,\
Et me querelis vrget, ac vellit comam.\
Thamar. Cur non licebat emori? ó fatum! ô pudor!\
(325) Cur non licebat? Absal:fare, quid rursum tegis?\
Thamar. Sepelire curam. Absal prome, lenimen dabo.\
Thamar. Vis ipsa morbi superat & gaudet tegi.\
Absalom: Quod me occupas insaniis? rursum iacet\
Tham: Crudelis Amnon! Absalom: Tetigit. Tham: Atrox, impie,\
(330) Incaeste, abominabilis semper mihi!\
Amnon! luuentae carnifex turpis meae!\
Absalom: Frater? Tham: Tacere liceat: Absal: et rursum implicas.\
Thamar: Frater pudorem rapuit incaestus meum.\
Absal. Frater? Sorori Virgini? Thamar Parce obsecro.\
(335) Absal: Amnon Thamarae noxiam? & potuit ferus,\
Et potuit? Amnon Virgini stuprum intulit?\
Amnon? Sorori Virgini? & lusit tuo\
Raptor pudore? spectat hoc, spectat Deus,\
Et parcit igni ? fulmina & nimbos tenet?\
(340) Sed nunquid hic inultus vt fiebo puer,\
Et ille diri sceleris & stupri satur\
Nos in triumpho Veneris ad pompam trahet?\
ACTVS II. 17\
Nunc viribus opus Absalom, animis opus.\
Exempla dabimus, venit in scenam prior.\
(345) Tu collige istam Mater. Tham: Occide obsecro,\
Cui me reseruas? Absalom! Absal: Doma impetum,\
Et temet in partem aduoca, noxâ caret\
Extortus & depastus inuitae pudor.\
Thamar: Consule pudori. Absalom: Tempera luctum Soror,\
(350) Non inquietum saepe lenitur malum.

Chorus.\
QVis hunc tumultum turbat? ah! ringit, dolet,\
AEstuat inexpletum Absalom, saeuit quoque,\
Et temperare non potest animo satis.\
Nescio quid intus agitet, hoc scio tamen,\
(355) Quòd ille vultus igneus spirat minus,\
Nec ardet aliquid languidum: Regum dolor\
Licentiâ nutritur, & praegnans nocet.\
Thamara laceros effusa sinus,\
Et vulsa genas, & tonsa comas,\
(360) Ah! virgineas nuda papillas\
Fratrem tumidâ suscitat irâ,\
Et se curis macerat aegris.\
Luget totas anxia noctes,\
Et se calidis explet lacrymis.\
(365) Stridulus aequat curam Ascalaphus,\
Et respondet carmine diro\
Solo recti culmine sidens.\
Gaudet tenebris aliturque dolor,\
Et se exercet noctis in vmbrâ,\
(370) Quando alituum, pecudumque genus\
Grato indulgent corpora somno\
Cum mutus ager maeret & vdo\
Colligit artus bucula campo,\
Aut pallentes ruminat herbas\
(375) Cum furtiuos lasciua choros\
Delia Latmo monte frequent\
B

18 TRAGOEDIA SACRA\
Et suspensa lampade restat.\
Tunc in pullo syrmate nigris\
Tincta venenis lurida macies\
(380) Omnia culpat, longumque furens\
Crudele solum, crudele salum,\
Et crudeleis etiam Superos\
Oris nimium libera clamat.\
Frustra rutilo sternitur ostra,\
(385) Frustra roseos spirat odores\
Lectica mali foeta laboris,\
Et tot lacrymis ebria semper.\
Gliscit miseros flamma per artus\
Semperque nouo vulnere stridet\
(390) Altè virides pasta medullas.\
At non gaudet paupere tecto\
Lugubris Ate, luctuque fero\
Regum tumidas obsidet arces.\
Ibi purpureos scandit thalamos\
(395) Inter medias saeua cohortes,\
Et tot vigiles vndique peltas;\
Mox Tenareis horridat aedis\
Nubilat vmbrâ triste lacunar,\
Et tetra nimis somnia spargit.\
(400) Ludit vacuo phasma cerebro,\
Et per noctem cura recursans\
Pectora Regum lancinat oestro!\
Tunc cum nitidum mane fenestras\
Intrat, & almo Lucifer ortu\
(405) Phoebi rutilos prouocat ignes,\
Vrget miseros, passumque aequans\
Haeret lateri damnosa comes,\
Et per mediam voluitur aulam.\
Assidet altis inuisa thoris,\
(410) Tractatque dapes, crudamque nimis\
Laetis aloen stipat cyathis,\
Turbatque hilarae gaudia mensae.\
Nec timet ipsos impia fasces.\
Et suggestum scandere velox\
(415) Iusto arbitrio toxica miscet.\
ACTVS II. 19\
Ergo auspiciis omnibus instat\
Semper nostris aemula votis,\
Et nos vario turbine versat.\
Foelix animi, qui securis\
(420) Ludit in hortis, interque rosas,\
Et virginei lilia campi\
Vitae integros exigit annos.\
Ille innocui candidus animi,\
Propter gelidae frigora lymphae,\
(425) Laetâ streperi fontis in vmbrâ\
Curas alacer dissipat omnes,\
Etsi incocti fellis inhaesit\
Aliquid, lepido carmine soluens,\
Importunas turbat Erynnes.\
(430) Non ille graues verno accubitu\
Colligit amens intemperías,\
Nec suo in ostro lurida sentit\
Interrupti taedia somni.\
Quid tamen isto murice viuum,\
(435) Pictumque magis, vel quae talis\
Purpura Regum, quamuis Tyrio\
Lotae recenter sanguine stillet,\
Et Sidoniâ bis tincta manu\
Vernet puris aemula violis?\
(440) Tunc vt aprico gramine surgit\
Numerat densas ordine corylos,\
Aut innectit vitibus vlmos,\
Aut eduras inserit aptè\
Subigitque pyros, aut inducit\
(445) Musco viridi fontibus vmbras,\
Aut in tonsâ vinctus oliuâ\
Spectat timidas errare boues,\
Aut distentas lacte capellas\
Aut compulsas miratur apes\
(450) Miscere vago proelia ludo.\
Mox sub patulae tegmine fagi\
B 2\
20 TRAGOEDIA SACRA\
Cum sol rapidos strinxerit aestus,\
Gremio teneros colligit Agnos,\
Aut sub calidi sidere Cancri\
(455) Spoliat niueo vellere Matres.\
Foelix iterum, qui sub tugurî\
Tegmine raro, Regum tumidas\
Deridet opes, & se propria\
Virtute tegit, speratque nihil,\
(460) Metuitque nihil, nec felle nigro\
Dolet alterius rebus opimis,\
Et sua tantùm commoda spectat.\
Quis ille vultu tumidus orchaestram quatit?\
An fallor? ore liuido, incessu vago\
(465) Meditatur iras Absalom; praegnans malum est.

ACTVS III.

Absalom.\
FRAENARE non possum impetum, iustus dolor\
Vrit medullas penitus & bilem coquit.\
Hinc pectus igni flagrat, & flagrant genae,\
Et ore toto fellis apparent notae.\
(470) Crudelis Amnon! pullus Inferni! scelus!\
Heu! innocentum Virginum praedo nocens,\
Dirarum alumnus, caute peregrina satus!\
Egregia vero spolia funestus tulit,\
Caestum sororis, sibulam, & laceras comas,\
(475) Captae puellae lacrymas, & languida\
Suspiria, & quae castus abrumpit labor,\
Lamenta, quaestus, & verecundas preces,\
Et quicquid vltra suadet aut cogit dolor.\
Dabimus sorori victimam, inueni modum,\
(480) Et dabimus Orco, poscit Infernus reum,\
ACTVS III. 21\
Diri architectum sceleris; inueni popam,\
Qui fodicet ense latera, qui sternat sacrum,\
Et iugulum hiulcans sanguinem late exprimat,\
Et impiato polluat tabo manus.\
(485) Crudelis Amnon! Impie, intestabilis,\
Leno sororis, stemmatis nostri lues!\
Dabitur quod optas, sanguine implebo sitim,\
Et prurientes caede praeuertam manus.\
Nam post stuprum sororis, exiguum est tibi\
(490) Haurire iugulum Fratris, & capite meo\
Ludere; cruenta belua! ingrediar priùs,\
Diramque arenam sanguine inspergam tuo.\
Quo me rapit Megaera? supplicium luet,\
Nec dextera Regum cadet, sicariis\
(495) Deuotus, atque ergastulis, patriae latro.\
Non purpura illum, aut floridum trabeae decus\
Non vlla Fratrum gratia, aut meritum Patris\
Eripere possunt, nobiles poenas dabit,\
Et sanguine atro diluet stupri nefas,\
(500) Si tanta labes dilui à quoquam potest:\
Nam plura debet: different truncum canes,\
Et tabe dira vultures sternent agros,\
Et sacer erit, quencumque foedarit, locus.\
Ergo agite pugiles, cum meraco languidus\
(505) Nutabit Amnon, vulnere inflicto cadat,\
Haurite caesim latera; quid pallor genas\
Occupat, & ossa gelidus incursat pauor?\
Haurite penitus, sternite, instabo super,\
Et deuiantem spiritum calce exprimam.\
(510) Famuli. Paremus alacres, Absalom mandat scelus.\
22 TRAGOEDIA SACRA

Chorus.\
NON sic hispidus imber\
Inter nubila stridet,\
Quando dira corusco\
Vis libramine iactat\
(515) Illaetabile fulmen:\
Non sic Aetna remugit\
Tortis horrida saxis,\
Cum spirantibus Euris\
Flammam sulfura lambunt,\
(520) Et tot follibus haustis\
Tetros aura caminos\
Inter saxa volutat:\
Non sic Barbara Tethys\
Totis murmurat vndis,\
(525) Et cana aequora pulsat;\
Aut surdis Catadupis\
Nilus rector aquarum\
Praeceps omnia turbat:\
Non sic ardua Sine\
(530) Vastum mugijt olim,\
Cum diuina sub auras\
Latè Buccina clanxit;\
Cum fumantibus vmbris\
Montem cingeret horror,\
(535) Cum sub numine tanto\
Rupes scabra dehiscens,\
Longo fracta tonitru\
Crebros volueret ignes.\
Quid nunc omnia dicam\
(540) Vel quae lurida terrent,\
Aut incondita strident?\
Non sic latrat in Orco\
ACTVS III. 23\
Nigros pasta colubros\
Torui belua rictus,\
(545) Custos lugubris aulae:\
Non sic Eumenis atris\
Centum sibilat hydris,\
Vt qui bile refusâ\
Laxat froena dolori,\
(550) Et non continet aestum.\
Quisquis pauerit istam\
Nudo pectore flammam,\
Diro vulnere feruet.\
Clamat, ringitur, ardet,\
(555) Frendet, saeuit, anhelat,\
Et se dissecat amens,\
Et tot vermina cordis\
Tetris motibus explet.\
Nulli parcit Erynnis,\
(560) Et foecunda veneni\
Cunis poenè sub ipsis\
Vel collactea diro\
Tingit viscera tabo,\
Et serpentibus implet.\
(565) Nempe & saepe bonorum\
Rara est gratia Fratrum,\
Et Germana suauè\
Rarò basia spirant.\
Cain primus acerbos\
(570) Tinxit sanguine cultros,\
Et fraterna cruentus\
Hausit viscera praedo,\
Durâ durior orno,\
Saeuo saeuior hydro,\
(575) Longo funere dignus,\
Et tabescere longùm\
Semper vulnere crudo.\
Nondum viderat auras,\
B 4\
24 TRAGOEDIA SACRA\
Et commissa gemello\
(580) Esau proelia tentat,\
Et crudelis anhelam\
Scindit vipera matrem\
Diro noxia morsu.\
Tum praeuentus ab ipso,\
(585) Cum venabula iactat,\
Et se exercet in agro,\
Iussus subdere collum &\
Sceptri iura paterni,\
Frustra liuidus ira\
(590) Fratrem destinat vmbris:\
Et iam figeret oestrum,\
Et per viscera nudos\
Saeuus cogeret enses,\
Si non abditus esset,\
(595) Et celante Rebecca\
Tutis protinus Huris\
Carus degeret hospes.\
Nempe & castus Ioseph,\
Dulces inter ephoebos\
(600) Longe dulcior vnus,\
Et vere aurea proles,\
Fratrum iurgia passus,\
Bullae tegmine nudus,\
Atque insignibus almis\
(605) Tetro moeret in antro,\
Et suspiria ducit\
Patri flebilis infans;\
Illi fraudibus apti,\
Tingunt sanguine laenam,\
(610) Obtruduntque Parenti,\
Si fors nosceret illam,\
Bruto sanguine mistam.\
Ille affectibus ardet,\
Tractat, vellicat, horret,

ACTVS III. 25\
(615) Atque illacrymat amens,\
Et se funere acerbo\
Longos macerat annos.\
Sed trux Abimelechus,\
Saeuo barbarus ausu,\
(620) Fratres enecat omnes,\
Septemque ordine denos\
Saxi in margine caedit,\
Atque aspergine salsa\
Tristes lubricat herbas.\
(625) Iephte nobilis heros,\
Tantùm obnoxius vni,\
Prudens caetera, culpa,\
Fratres vitat acerbos,\
Mox verso ordine rerum,\
(630) Saepe & saepe vocatus\
Regni sumit habenas,\
Dignus fascibus illis,\
Et gestamine claro.\
Dauid maximus inter\
(635) Magnos vndique Reges,\
Prima pube virescens,\
Intra castra repertus,\
Durae verbere linguae\
Fratri vapulat aegro\
(640) Iussus pascere tauros,\
Et compellere hibisco\
Haedos vbera tentos.\
Sed non attinet omnes\
Rerum voluere fastos,\
(645) Et sat credimus omnes,\
Quam sit rara bonorum\
Semper gratia fratrum.\
Tunc maiora videbunt\
Nostri exempla nepotes,\
(650) Cum succreuerit aetas

26 TRAGOEDIA SACRA\
Toto Martia ferro,\
Ferro durior ipso.\
Tunc exercitus horrens\
Pictis stabit in armis,\
(655) Atque in mutua fratres\
Ducent vulnera turmas.\
Tunc feralis Enyo\
Nota ludet arena\
Et transibit in orbem\
(660) Diro tessera signo.\
Heu! impressa volabunt\
Tetris labara echidnis,\
Summo vndantia conto.\
At tu nobilis Amnon,\
(665) Multis flebilis olim,\
Vano ludis in ostro,\
Aut in flore caduco,\
Dulces inter Amicos,\
Crebro instante culullo,\
(670) Bacchi pocula libas,\
Et laeta ocia ducis.\
Non te lurida Thamar,\
Casti nuda pudoris,\
Non te incaesta libido\
(675) Tantis empta periclis,\
Mentem aduertere cogunt?\
Et nunc imminet hostis,\
Et te lubricus ensis\
Certo vulnere figet,\
(680) Latè viscera scindens.\
Nec te vinula Cypris\
Tutis proteget armis,\
Non te purpura viuo\
Ardens murice, non te\
(685) Clarae stemmata Gentis.\
Debes omnia morti,\
ACTVS III. 27\
Quae te passibus aequat\
Longè pessima Erynnis.\
Heu me!crebra dolonum\
(690) Inter verbera specto\
Tinctos sanguine riuos\
Diram spargere mensam!\
Heu committere potos\
Illaetabile bellum!\
(695) Heu mel Dauide natos\
Totis feruere campis,\
Et vitare tumultum\
Semper flebilis ausi!\
Heu! quod nulla relicto\
(700) Restat gratia fratri!\
Qui tot vulnera debet,\
Saeuo vulnera stupro\
Quot complexibus olim\
Aegram strinxit Amicam.\
(705) Eheu! occidit Amnon\
Semper flebilis Amnon,\
Et decreta bonorum\
Stat sententia Diuûm,\
Certis abdita fatis,\
(710) Qui libramine iusto,\
Etsi laedere tardi,\
Semper crimina plectunt.\
28 TRAGOEDIA SACRA\
ACTVS IIII.\
Dauid, Absalomus.\
EX quo Gethaeum, numine haud vano, ducem.\
Vasta Gigantem mole prostraui solo,\
(Quando profanam mysticis harpen tholis,\
(715) Conum, aspidemque, & baltheum insignem notis,\
Opima spolia patrio retuli Deo)\
Me pectus implet masculum, & gnauus vigor,\
Et semper aliquid Martium genio placet.\
Hinc mille per discrimina, & rerum vices,\
(720) Et cruda Soceri taedia, & longos dolos\
Iudaea sceptra sorte diuina tuli.\
Nunc vero nulla cura me vexat magis,\
Quàm quae subactam respicit Gentem meam,\
Aut cara tangit pignora, huc instat labor,\
(725) Huc opus, vt olim purpuram dignè gerant\
Sacrumque lituum rite submittant Deo,\
Insigne capitis regium, & sella decus.\
Ille inter astra flammeo nixus throno\
Nutu gubernat omnia, & Regum Pater\
(730) Torquet serena nubila, aut nimbos quatit,\
Et dura tantum pectora obliquus ferit,\
Nec dirimit humiles fulmine aut igni preces.\
O magne rerum Genitor! ô mundi arbiter!\
Serua nitentem hanc purpuram, sceptrum rege,\
(735) Et filiorum examina, & focum, & larem,\
Et quicquid humeris vndique incumbit meis.\
Tibi refundo haec omnia, & numen tuum\
Supplex adoro; scilicet nunquam dolet\
Quemcumque ocelli florido nutu beas,\
(740) Hilarique vultu sospitas, manu foues.\
O parce Genitor! parce, & aerumnam leua,\
Quam nostra geminant crimina, & noxae grauant.\
Heu me! quod vnquam hoc excidit nato meo!\
Qui longa in aeuum labe respersit genus\
ACTVS IIII. 29\
(745) Et stemma nostrum, Veneris incastae reus!\
Cur non amores vertit aliorsum suos?\
Cur lusit vnquam sanguine infoelix meo?\
Vt deperiret virginem agnatam sibi,\
Et raperet, & foedaret amplexu sacro?\
(750) Quam metuo, ne efficaciter tandem luat,\
Et aliquis intra viscera hoc quaerat nefas.\
Non semper auido fulmine inuadit Deus,\
Nec semper ipso in limine abrumpit scelus,\
Exspectat vsque, & vsque, nec parcit tamen,\
(755) Et si obstinatos viderit, tandem ferit.\
Nunc ergo, siqua gratia à caelo venit,\
Et si qua pietas imperat tecum Deus,\
Ignosce Iuueni, Lubricam aetatem vides,\
Et ire pronam, blanda quò lactat venus,\
(760) Aut genius acer turbat, arridens malo,\
Et semper audax perpeti, & facere nefas.\
Et me Venereus ille naeuus transiit,\
Heu me! quod vnquam potuit! & thalamum impudens\
Miseri Clientis sanguine impleui & stupro.\
(765) Auerte noxam Domine, supplicia accipe,\
Et semper vdas lacrymas, toti sinus\
Implentur istis, luridam aerumnam vides,\
Maciemque, & aegri pectoris curas graues,\
Et quicquid animum mollit aut lenit scelus.\
(770) Peccaui! & an diffitear? & crimen meum est,\
Quod fecit Amnon, publicum exemplum dedi,\
Et Bethsabaea strauit incaesto viam.\
Ignosce miseris, si tamen nec flecteris,\
Et impiato destinas Orco reos,\
(775) Me sterne toto fulmine, absolue alterum,\
Et capite in vno vindicem exerce manum.\
Vt viuat Amnon obsecro, & meliùs regat\
Gestamen istud, inclytum imperij decus,\
Et semper vnum defleat, nullum scelus\
(780) Instauret, & periculo sapiat meo.\
30 TRAGOEDIA SACRA\
An fallor? anne huc Absalom tendit gradum?\
An rursus adfert crimina, & Fratrum dolos?\
Heu me! quid iterum parturit nati venus?\
Quid nunciat rursum Absalom? Absalom. Salue Pater.\
(785) Saluete Proceres. Dauid. Fare, quid vis Absalom?\
Absal. Haerere primùm liceat in collo Pater,\
Et stringere ista genua, & amplexum tuum.\
Dauid Quid ille poscit ambitus? Absal Pauca obsecro.\
Tondentur agnae Geniter in villis meae,\
(790) Si rusculum, si vernus hic annus placet,\
Dulces susurri nemoris, & campi nitor,\
Et murmur auium, & lenè currentes aquae,\
Et cornu amoenum copiae, & puri Dies,\
Diuerte, turres regias muta semel,\
(795) Et plusculum aurae liberae, & tenuis bibe.\
Dauid. Frustra peroras Absalom, magnum est onus\
Rex, & Clientum turba, Absal. Quid restas Pater?\
Dauid. Nolo molestus esse. Absal. Non eris Pater;\
Concede Nato. Dauid. Parce, nequicquam facis.\
(800) Absalom. Vt liceat ergo Fratribus saltem rogo,\
Vt veniat Amnon Dauid. Scilicet. Absal. Frater meus\
Vt veniat Amnon, ducat vt carum gregem,\
Et tot meorum pectora vt liceat mihi\
Dissauiari. Dauid. Laudo amorem candidum.\
(805) Absalom. Sed veniat Amnon. Dauid. Amove istam dexteram.\
Absalom. Vt Frater Amnon veniat actutum obsecro,\
Vt bibat in hortis dulce temetum meis,\
Vt auspicetur prandium, & largas dapes,\
Quas ferme inemptus rusculi vbertas tulit.\
(810) Dauid. Concedo Nate. Absal. Gratulor, praeda est mea,\
Et capta nostras belua intricat plagas,\
Bene est, tenetur, claudet hic missus aper.\
ACTVS IIII. 31

Chorus.\
NVLLA vis tantas agitat procellas,\
Vt nihil Phoebus radio moretur\
(815) Nubila, aut pullas hyades, vel haedos\
Lucifer puro rutilans in ostro.\
Saepe cum caelo tonuit subacto\
lupiter, telum quatiens trisulcum,\
Mitius sudum sequitur fragorem,\
(820) Mollius vernant Zephyri per agros,\
Et breues inter violas strepentes,\
Aut graues thymbras, animas suaues\
Vndique inspirant, & amica castis\
Mella diffundunt apibus, maritant\
(825) Herbidos foetus, & amoeniores\
Graminis hortos.\
Saepe cum furuum stetit omne caelum,\
Et putri cinctum nebulâ repentè\
Aureus Titan micuit per vmbras,\
(830) Et citò hiberni posuere venti.\
Absalom vultu placidus sereno\
Regios stringit Proceres & ambit.\
Laeta frons spondet niueos amores,\
Spondet an fingit magis? & sub isto\
(835) Vinulo aspectu scelus inquietam\
Nubilat mentem, veluti comantes\
Igneus serpens latet inter herbas?\
An satis diri sceleris peractum est,\
Et ferox Amnon cupidas Erynnes\
(840) Virginis stupro satiauit vno?\
An nihil restat magis expiandum?\
Parcite o Diui, metuo periclum,

Et nouos ira veteris tumultus,\
32 TRAGOEDIA SACRA\
Scutaque & nudos gladios, & hastas,\
(845) Et tubam, & Martis fera signa; nunquid\
Excidit Thamar Iuueni superbo?\
Nunquid incaestum scelus, & perennes\
Lacrymae semper memoris puellae?\
Non bibit Lethen dolor ociosus,\
(850) Et sitibundam rabiem medullis\
Nutrit, & nunquam satur est, & olim\
Suscitat ignes.\
Blanda frons, dulces oculi, sereno\
Risus obtutu simulare possunt\
(855) Omnia, & nutu lepido venenum\
Condere abstrusum, rabiemque & atro\
Felle distentum vomicae tumorem.\
Filius Neri, generosus Abner\
Inter amplexus medios, & inter\
(860) Verba fucatae speciosa linguae\
Inguine abrupto cecidit peremptus,\
Credulus cauto nimium Ioabo,\
Quem pio luctu populus dolentum\
Neniae longa tumulat querela.\
(865) Tunc inexpletum queribundus altos\
Traxit in lessum gemitus, & vdis\
Impigros manes lacrymis obiuit\
Rector aeternae, dominusque Gentis,\
Et gener duri placidus Saulis,\
(870) Et vale longum generose dixit\
Et vale longum generose miles,\
Fata non vinctis manibus tulisti,\
Vt solent Martis tumidi Clientes,\
Vt solent Reges alacri duello,\
(875) Cum ciet pugnam ferus aeneator,\
Et tubae latè sonitum dedere.\
Saruiae natos cruor ille damnat,\
Sanguinem, luctum lacrymas refundet\
Noxa crudeles habitura diuos.\
ACTVS V. 33\
(880) Dixit, & summo gemitu litauit.\
Nec minus peccat tamen, & doloso\
Crimine insanos properauit ausus:\
Castus Vrias, Dominae inquietem\
Passus, & lecti scelus impudici,\
(885) Notus in Reges animi fidelis,\
Principis vultu meliore captus\
Sanguine incoestat misero penates\
Regios, & te vaga Bethsabee\
Damnat aeternum sceleris pudendi,\
(890) Caesus ad Rabbam glomerante bello,\
Dauidis nostri scelere & paratu,\
Quem Deus longos tueatur annos,\
Noxae vt integrum scelerisque iussit\
Tollere abiectos animos & vdis\
(895) Semper oppressos lacrymis ocellos.\
Heu! quot attraxit gemitus profundos!\
Quidvè non dixit miser, aut peregit,\
Quando nocturnas acuens querelas,\
Fletibus lauit thalamum profusis,\
(900) Aut acri dorsum subigens flagello.\
Ilicò noxam grauioris ausi\
Vndique tersit.\
Non ita infoelix reparauit Amnon\
Nobilis stupri scelus impiatum,\
(905) Cum dolo morbum simulans, pud orem\
Virgini extorsit nimium querenti,\
Et breui ludo satiatus, aegri\
Pectoris fastu repulit dolentem.\
Crimina & fraudes meditantur Aulae,\
(910) Et pios quamuis dominos adorent,\
Nescio quanam ratione fallant\
Semper aut ludant genio maligno.\
Absalom certè nimiùm profusus\
Gratiae & blandi nimiùm leporis,\
(915) Callido nunquid gremio dolorem\
C\
34 TRAGOEDIA SACRA\
Nutrit & caecos renouat tumultus?\
Nunquid instaurat scelus & laborem? \[\< aborem\]\
Suspicor, diro grauidas veneno\
Pandet Erynnes.\
(920) Parcite ô tandem Superi precamur;\
Absalom fastu posito quiescat,\
Leniat Thamar veterem querelam,\
Nec suos manes ferat insolenter;\
Impudens Amnon, scelerum repertor\
(925) Virgines nunquam repetat pudicas;\
Et pij natos studium parentis\
Sospitet omnes.

ACTVS V.\
Dauid, Ionadab, Nuncius, Filij Regis.\
Dauid. NEscio quid hoc sit, maereo, & libet queri,\
Et sponte lacrymis humidi turgent sinus,\
(930) Nescio quid intus agitet insanus dolor,\
Me respicit tamen salus, & publica, &\
Priuata nutu prospero instaurat Deus.\
Nati inter epulas mutuo amplexu calent,\
Et paribus animis lene temetum bibunt\
(935) Aut inter vmbras florido accubitu sedent,\
Et fabulis secura ducunt ocia,\
Laruae inquietant interim pectus meum,\
Et mille per vaesanias torquent caput.\
Quid hoc malorum est Ionadab? lonadab. Vanus timor\
(940) Saepe angit animum. Dauid. saepe praesagum mali\
Pectus dolores sensit ante ictum suos.\
Ionadab. At saepius ludibrio totum stetit,\
Quod turbat intus viscera aut mentem rotat.\
Dauid. Auertat omen placidus à nobis Deus,\
(945) Et seruet istam purpuram & Natos meos.\
Ionadab. Laeti sub vmbris garrulos miscent iocos.\
ACTVS V. 35

Dauid. At saepe lepidos iurgium mutat sales.\
Ionadab. Fratrum inter epulas? Dauid. Saepè fraternus furor,\
Facili excitatus nauseâ, stragem dedit.\
(950) Ionadab. Vino licebit lauere, si quid nauseat\
Dauid. Bacchus furorem instillat, atque hilares schyphos\
Turbat frequenter. Ionadab. Barbaris iste est modus.\
Dauid. Saepe & Iuuenibus, dum calent animi mero,\
Et largus iste ludit in venis tepor.\
(955) Sed ecquis ille turbido currens gradu?\
Heu me! quid adfert? lacrymat! pallet, stupet,\
Defixus haeret. Nunc. hei mihi! Dauid. quid nuntias?\
Quid expauescis? Nunc. filios omnes tuos!\
Dauid. Heu! heu! quid illos? Nunc. filios omnes tuos!\
(960) Dauid. Heu me! quid adfers? filios omnes meos?\
Nunc. Crudelis hausit gladius. Dauid. O Superi! Nunc. Titus\
Omnes peremit Absalom. Dauid. Perij quoque.\
Nunc. Omnes meraco languidos Iuuenis ferox\
Oppressit, & ferro obuios letho tulit.\
(965) Dauid. Nullus meorum superat? Nunc. Vnus Absalom,\
Diri arbiter spectaculi. Dauid. Haud ille est meus.\
Hoc ergo ritu regias celebrat dapes?\
Sic ille stringit oscula? Amplexus fouet?\
Nec habuit, vnde munera aut ludos daret\
(970) Aliunde? vere nobiles missus dedit.\
Omnes peremit Absalom! Ionadab. si credere\
Fas est. Dauid. & vnus Absalom omnes tulit.\
lonadab. Credo quod Amnon solus extinctus iacet,\
Alij superstant. Dauid. Absalom omnes tulit!\
(975) Ionadab. Illum sorori victimam misit suae,\
Quo nomine alios? Dauid. Absalom omnes tulit,\
Nimis cruentus Absalom! lonadab. Parce obsecro.\
At ecce natos video confertim tuos\
Glomerare cursum. Dauid. Nuncquid Amnonem vides?\
(980) An inter illos aliquis est Amnon meus?\
Filij. Hei Genitor! David. Heu me! filii! Filij. Pater! Pater!\
Dauid. Sed eccubi Amnon, eccubi est Amnon meus?\
C 2

36 TRAGOEDIA SACRA\
Vbi haeret Amnon? Filij: Genitor! Dauid. an superat tamen?\
Filii. Illum inter epulas Absalom. Dauid. quid Absalom?\
(985) Quid inter epulas Absalom? Filij. noli magis\
Vrgere Pater; Illum inter epulas Absalom!\
Heu inter epulas Absalom! Dauid. Illum Absalom\
Quid ille? Filij. diro Barbarus strauit modo.\
lonadab. Diriguit ecce penitus, atque inter suos\
(890) Collapsus, aegro viscerum motu stupet.\
Dauid. Ergone certum est? occidit? letho occidit?\
Vino sepultus occidit? quis vulnera\
Lauit? quis oculos clausit aut vnxit tuos?\
Quis collocauit marcidum in rosâ caput?\
(990) Artus in ostro? quis dedit violas super\
Et lacrymas? quis naeniam & lessum intulit?\
Et penitus hausto murmure incubuit tibi?\
Nate! ô voluptas vnica! ô robur meum!\
O dulce columen generis! ô regni decus!\
(995) O cara soboles ! dulce praesidium meum!\
Vbi te requiram? scilicet nunc Absalom\
Ducet me in hortos, scilicet nunc Absalom,\
Fratrum tyrannus Absalom, pestis, lues!\
Ionadab. Obstupuit iterum, non capit modum dolor,\
(1000) Heu me! quis illum vendicet nobis deus,\
Sceptrisque reddat? ô Deus! serua ducem.

ACTVS. V. 37

Chorus.\
NEscio quali sidere, vel quo\
Numine diuûm Lubrica Regum\
Purpura semper sanguine stillat,\
(1005) Nec satis vno murice pota est.\
Fratrem alterno crimine vicit,\
Qui Gessurâ Coniuge natus\
Implet trepidas sanguine mensas,\
Et securum violans Genium\
(1010) Inter cyathos vulnera quaerit.\
Quis! io Superi! talia vidit?\
Aut quis fecit talia lictor?\
Tunc cum vino languidus iret\
Et ferueret crapula, sensit,\
(1015) Gelidos intra viscera cultros\
Haustis laterum cratibus Amnon,\
Nec pruis aegros sustulit oculos,\
Quam Taenaream cerneret ollam,\
Et Cocyto mergeret artus\
(1020) Longum incaesti criminis haeres.\
Hac temetum mercede bibunt,\
Qui neglecto temporis vsu,\
Et contemptis omnibus horis\
Aut in violis aut in myrto\
(1025) Marcida segnes vina coronant.\
Tunc cum puro liquitur haustu\
Bacchus lepida ridet in vrna:\
At cum bibulam farserit aluum\
Figit dentem more colubri,\
(1030) Mentemque sua statione mouens\
Obruta latè viscera scindit.\
Baccho abstinuit, quisquis sapiens\
Mundi incerta sudat arena,\
Et se studio macerat acri.\
C 3

38 TRAGOEDIA SACRA\
(1035) Nemo hos latices impunè bibit;\
Noach superans omnibus vndis,\
Nondum noto laesus Iaccho,\
Nimiumque mera proditus vua\
Picto iacuit nudus in ostro,\
(1040) Tota (indignum) pube retectus.\
Lotus trepidis liber Sodomis,\
Ille Angelico numine ductus,\
Et securo clausus in antro\
Cum libaret dulce meracum\
(1045) Crebrò geminans vina culullo.\
Heu! concepto protinus igni\
Implet geminas foetus alumnas,\
Et virosos seminat hydros,\
Digna incasto germina lecto.\
(1050) Tum quoque Nabal Rusticus amens\
Tot camporum sordidus haeres,\
Et Carmelo indignus, & illâ\
Coniuge, quam nunc Regia adorat,\
Quam connubio iunxit propriam\
(1055) Nostrae Solymae septuchus herus.\
Ille immenso captus Iaccho\
Inter notas sibilat agnas;\
Mox in tonso vellere stratus\
Vino grauidam dissipat animam,\
(1060) Et purpureo flumine ructat.\
Potat musti dulce venenum\
Quisquis nescit parcius vti,\
Teleque magis saeuit acuto\
Clausa angusto crapula stomacho,\
(1065) Et se partes vexat in omnes.\
Foelix animi, quem nulla iuuat\
Indigestae Mattya coenae,\
Ridetque magis casto in thalamo\
Mundi accubitus vile salinum,\
(1070) Aut potus aquae, quam de gelidis\
ACTVS V. 39\
Verna pudicus fontibus hausit,\
Aut si mauult, hilari cyatho,\
Quas ipse suis legit manibus\
Non immodicas imprimit vuas,\
(1075) Semperque sibi constat & animi\
Integer, aureos exigit annos.\
At tu infoelix optime Regum,\
Quem non vno funere mactat\
Bustum miseri flebile Nati;\
(1080) Quis enim tanto modus in luctu?\
Lacrymat, queritur, postulat, vrget,\
Et se affectus mutat in omnes;\
Et nunc obiens triste cadauer\
Votis superos inuocat aequos,\
(1085) Et se insanis questibus explet,\
Si forte velint; sed eum casso\
Murmure luget, nec respondent.\
Omnibus aequi votis Superi.\
Ergo luctus integrat amens,\
(1090) Aut fractis singultibus haerens\
Anima viduos occupat artus,\
Et cum lacrymis oscula figit.\
Quid te exagitas maxime Regum?\
Frustra pius es, nec suppliciis\
(1095) Flectitur vllis impia Clotho.\
Sed nec fletus audiet istos\
Durus miserae Frater Thamarae,\
Heu! cui lessum debes alium,\
Et lamentum nobile, quando\
(1100) Toto fugiens aequore campi,\
Mulae picto tergore fidens\
Intricatus fortè capillum,\
Dirum è quercu pendebit onus,\
Et tergemina cuspide fixus\
(1105) Soluet stolido pondere terras,\
Omnem natus perdere frugem:\
40 TRAGOEDIA SACRA\
Hoc Saruiadae lancea debet.\
Aliò lacrymas flectite vestras\
Moestae Isacides; plangimus Amnon,\
(1110) Plangimus eheu! plangimus eheu!\
Et tibi nostrae stillant lacrymae.\
Plangimus Amnon, plangimus Amnon,\
Et tibi crinem soluimus omnes;\
Aut si mauis vertice tonso\
(1115) Nos exequias ire dolentes,\
Accipe crines, accipe lacrymas.\
Accipe crinos, accipe planctus\
Fusco violas murice tinctas,\
Et supremo funeris actu,\
(1120) Rorida gelidis oscula labris.\
Plangimus Amnon, plangimus eheu!\
Et consumpto denique luctu\
Hunc tibi lessum claudimus, eheu!

/back/

FINIS.
