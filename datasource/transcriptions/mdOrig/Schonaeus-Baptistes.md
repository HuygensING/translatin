A 4

/front/

BAPTISTES

SACRA ET NOVA TRAGICO COMOEDIA.

/main/

Dramatis personae.

IOANNES.

AZARIAS.

SIMEON.

IONADAS.

THRASO.

STRATO.

SADOCVS.

LABRAX.

HERODES.

LEONIDES.

HERODIAS.

SYRVS.

SANGA.

SALOME.

MELCHIADES.

LYCONIDES.

TAMIAS

9

ARGVMENTVM IN BAPTIsten, Carmine heroico redditum.

ILLE salutiferi vocalis buccina Regis,

Diuinus Triton, baptismi haud futilis auctor,

Deserit incultos, salebrosa cacumina, saltus:

Perque Palestinae tendens nemora auia syluae,

\(5\) Conscia Iordanis vestigia ducit ad vndas.

Illic fatidicus dispensat mystica vates

Dogmata, & intenta proclamat ad aetheram voce:

Complanate vias Domini, atque immania terrae

Dorsa aequate solo, vt pateant lato aequore montes.

\(10\) Iamque fidem, vitaeque suae delicta professos

Edocet, & sacro ter fluminis irrigat imbre.

Sed nec Idumaeo parcens magis ille Tyranno.

Incestas damnat temerato foedere taedas

Coniugij, tristesque Dei denunciat iras,

\(15\) Vatem infelicem duri custodia claudit

Carceris, occulto saeua dum pellicis astu

Truncatum est ceruice caput, lancique repostum.

Theodorus Schrevelius.

A 5

10

PROLOGVS.

Iambici.

Saluete quotquot hic adestis. En rursus scholae

Nostrae Archididascalus Schonaeus fabulam

Sibi nouam conscribendam putauit, quam

Hodie nobis dedit agendam, quae talis est,

\(5\) Vt neque Tragoedia, neque Comoedia queat

Appellari, cum Comicâ

Oratione argumentum sit scriptum Tragicum:

Quod insolens est, & rarò vsurpatum antea.

Thyestae enim coena, vt asserit Horatius,

\(10\) [^1]Priuatis, & socco propè dignis versibus

Narrari indignatur. Noster hoc negligens,

Historiam sacram non sublimi, aut concitato, sed

Sedato ac modesto orationis genere

Sibi explicandam est arbitratus; sermone

\(15\) Nimirum argumento pio conueniente.

Vnum istum finem proponens sibi, vt suam

Hanc actionem, qualiscunque ea est, iuuentus cum

Profectu pietatis discere, deinde publicè

Agere, & populus eandem cum oblectatione

\(20\) Spectare posset. Reprehendant quicquid volent

Maleuoli. Nihil eos moratur. Candidis

Modò si probetur, consequutum se satis putat.

Nihil vnquam proferetur, quod non carpant inuidi.

Qui in scriptis alienis sunt Lincei, in suis quouis

\(25\) Tyresiâ caeciores. At valeant isti improbi.

Nunc huius audite argumentum fabulae.

11

PERIOCHA.

IOannes solitudinem relinquit, ad

Iordanem se se conferens. Vbi populum

Docet, Christoque viam parandam praedicat:

Et baptismi lauacro tingit plurimos.

\(5\) Herodis incastas reprehendit nuptias.

In carcerem mox conijcitur. Dein' caput

Illi praecidi rex iuratus praecipit.

ACTVS I. SCENA I.

IOANNES.

Iambici.

Hactenus in vasta vitam exegi solitudine,

Ab humano procul amotus commercio.

At nunc diuini instinctu spiritus, hominum

Inuisam coetus: non vt me illorum similem

\(5\) [^2]Praebeam: verum vt ab impietate,

Quà iam corrupti sunt multi, illos auocem, ac

Deterream pro viribus. Te itaque oro, atque obsecro mi Deus,

Meos vt conatus tuâ secundare

Digneris gratiâ. Nihil est quod non facilè

\(10\) Effecero, tuâ ope, atque subsidio adiutus.

Nec quisquam erit, quanquam potentior, qui aut

Obesse, aut se opponare poterit mihi. Quod etiamsi

[^3]Quis conetur, nil aliud egerit, quàm si aduersus

Stimulum calcet, aut laterem lauet.

\(15\) Caeterùm inprimis id faciam, in mandatis quod

Dedisti mihi: nempe vt filio tuo,

Seruatori nostro viam

12 TRAGICOCOMOEDIA

[^4]Praeparem. Quam rem multo omnium dignißimam

Puto, vbi ego neruos intendam meos. Atque id

\(20\) Feliciter successurum arbitror. Propiùs

Ad Iordanem me recipiam; vbi non defuturos credo, apud

Quos huius meae legationis fundamenta

Iaciam, atque munus exordiar, à te, ô Deus,

Commissum mihi. Sed nescio quos huc conspicor

\(25\) Accedere, eos adoriar, quamuis ignotos.

ACTVS I. SCENA II.

AZARIAS, SIMEON, IOANNES.

Iambici.

OPportunè egreßi sumus. Caeli serenitas

Ad deambulandum nos inuitat: Sed quis iste, qui

Rectâ huc ad nos pergit viâ?

Sim. Vbi is est? Ara. A dextra. Eho viden'. Sim. Video. Vnde hic homo prorepserit

\(30\) Miror. Aza. Grauis seueritas ei est in vultu; &

Cultus, habitusque corporis planè horridus.

Eremi cultorem esse oportet. Subsistamus hic

[^5]Paulisper. Videtur nos compellaturus.

Sim. Placet. Ioa. Nunc tempus accedendi esse arbitror.

\(35\) Eho viri boni, salutem

Vobis precor: neque tantum precor, ac etiam re ipsa eam

Praestabo vobis, si aures attentas mihi

[^6]Praebeatis, & fidem habeatis ijs,

Quae ego vobis instillabo seriò. Quare

\(40\) Animum aduertite sodes, & auscultate sedulò.

Aza. Faciemus id lubenter: nam bonum, probumque te

13 BAPTISTES.

Esse, tua indicio est oratio; quae, quo quisque

[^7]Ingenio est, declarat maximè.

Nunc ergo si quid habes, quod nobis ex vsu fore

\(45\) Arbitraris, age, deprome. tua oratione nihil

Gratius erit nobis. Ioan. Benignè dicitis:

[^8]Gaudeo. Hoc inprimis quod dicam, vobis esse

Debet gratißimum. nimirum tempus illud, à

Maioribus nostris cupidè votisque ardentibus

\(50\) Expectatum hactenus, nunc aduenisse. Natus est

Enim iam, atque adeo praesens est Meßias

[^9]Ille, quem à Patre coelesti venturum olim

Diuina vatum praedixêre oracula.

Sim. Hui, quae ego noua audio! Ioan. Tace sodes,

\(55\) Et sine me peruenire, quo volo. Sim. Perge

Diuine vir: non te interpellabo ampliùs.

Ioan. Quod dixi, verum esse ipsa re experiemini

[^10]Propediem: mentiri enim non est meum.

Sim. In hac quidem re verbis credimus tuis.

\(60\) Perge obsecro. Ioa. Quod modo dixi, idem nunc dico denuò:

[^11]Tempus illud multis precibus à nobis,

Nostrisque optatum, nunc adesse. Restat itaque vti vos ad

Istius seruatoris aduentum paretis:

Eiusque vias rectas faciatis. Quod quidem

\(65\) [^12]Hac ratione fiet commodißimè,

Si anteactae vitae exosi crimina, ad pietatem, atque

Verum Dei cultum vos conferatis, oblatam hanc

Diuinitus opportunitatem amplectentes

Sedulò. Nec est quod quisquam indignum hac gratia

\(70\) Se existimet. Quanuis peccatis sit grauatus,

Absit tamen vt desperet, aut animum despondeat:

14 TRAGICOCOMOEDIA

Sed enitatur potius, vt quod vitij, aut labis est

Contractum, in posterum, commutatâ in melius vitâ, eluat.

Id si nunc vobis faciendum statueritis,

\(75\) Diuina non deerit clementia,

[^13]Quae maior est profectò, quàm vt humanis sensibus

Comprehendi, aut percipi queat. Et tamen hoc mihi

Credatis velim, si pergatis, vti coepistis.

Oblatamque hanc gratiam contemnatis,

\(80\) In vita persistentes improba, Deus.

Impietatem exosus, vos puniet grauißimè:

Nec vllus erit deinde resipiscendi locus.

Sim. Vera ea esse quae dicis, reuerende vir, vt fateamur, ipsa nos

Compellit conscientia. Ioa. Euge, benè succedunt principia:

\(85\) Nam quemadmodum causam morbi nouisse,

Ad sanitatem gradus est, sic ad criminum,

Delictorumque veniam impetrandam, nihil

Aequè valet, quam si se quis peccasse confitens,

Diuinam imploret gratiam. Aza. Nihil

\(90\) [^14]Fecerimus lubentius. Atque ideo oramus te, vt

Tuo nos consilio iuues: eaque nobis infundas, quae ad

Salutem nostram spectare arbitraberis.

Quicquid praeceperis, exequemur gnauiter.

[^15]Ioa. Benè dicitis: atque ita vos facturos confido.

\(95\) Primum itaque diuinae magnificentiae

Memores, benignos, atque liberales vos

In eos praebebetis, quos media

Periclitari conspicitis, namque hoc in pauperes

Beneficium Deo est gratißimum. Sim. Faciemus quae iubes,

15 BAPTISTES.

\(100\) Magister: tu modò Deum ora, vt nostros conatus

Secundare sua dignetur clementia.

Io. Faciam equidem lubenter. Caeterum quid praeterea

Agendum, & quo pacto vobis vita emendanda sit,

Aliàs pluribus dicemus verbis. Hoc vnum nunc

\(105\) Superest, vt sacrosancto baptismi lauacro animus,

Qui vitijs est inquinatus, mundetur vobis.

Id enim in mandatis est datum mihi, ne quem

Ad hanc praesentem admittam gratiam; nisi

Aqua ablutum. Aza. Vt lubet: parebimus per omnia.

ACTVS I. SCENA III.

THRASO, STRATO, IOANNES, SIMEON, AZARIAS.

Iambici.

\(110\) IAm sudum est Strato: atque ideo ex vrbe rus eundum

Mihi videtur. Str. Placet. Sed ad fluuium Iordanem eamus: in

Cuius ripa hoc tempore versari iucundißsimum

Erit. Thr. Agedum, vt lubet: sequor.

Istic enim nunc esse malim

\(115\) Quam in vrbe: tum hic offendat fumus, populique strepitus;

Illic vernent ac rideant omnia. Str. Verum dicis. Neque

Nobis solum ambulatio

Grata est, sed alijs etiam plurimis.

Magnam enim vbique video hominum multitudinem.

\(120\) Apud Iordanem quoque nequaquam solitudo erit.

Eò rectâ contendamus viâ. Thr. Nihil

Detrecto. Ioa. Nunc cum sacro lauacro abluti

Estis, cauete sedulo

Ne ad eundem, vt aiunt, lapidem impingentes, noui

\(125\) Criminibus Deum offendatis: sed enitimini potius,

16 TRAGICOCOMOEDIA.

Vt quod hactenus imbecillitate humanae naturae

Commissum est, probitate atque integritate vitae

Posthac compensetis. Sim. Et hic & alibi tibi

Lubenter gesserimus morem. Aza. Dabimus operam,

\(130\) Ne haec frustra nos monuisse videare. hoc tantum

Oramus, vt tuae preces apud Deum

[^16]Nobis auxilio sient. Ioan. Ita fiet. Sed video

Huc accedentes nescio quos: ensibus,

Hastisque armatos. Milites

\(135\) Sunt, ex vrbe ambulatum, vt arbitror, egreßi.

Thr. Quid isthuc Strato, quod non ita procul hinc video

Stantem hominem, incultum, squalidum, & nunquam antè

Visum? mirum ni ex solitudine quapiam

Emerserit. Stra. Video & ego, adsunt item alij

\(140\) Nonnulli. Ioa. Accedàm ad eos propiùs. Valete vos,

Et ad me, vbi visum fuerit, reuertimini. Huc, nisi

Quid me fallunt oculi, se conferunt. Quanquam

Sunt milites, quorum multi improbi, tamen

Opperiar eos: & si quid potero commodè

\(145\) [^17]Loquendo, atque monendo salubriter, non comittam, vt

Videar officio defuisse meo. Thr. Ego illum

Quisquis est, compellabo. Vir honorandè,

[^18]Salutem tibi precamur plurimam.

Ioan. Benignè, laudo. Sed quae vos huc causa compulit?

\(150\) Stra. Caeli clementia, atque amoenitas nos ex

Vrbe pellexit. Ioan. Benè fecistis. Quin commode

Id contigisse existimo: Nam magna spes

Habet animum, non sine fructu vos hinc discessuros.

17 BAPTISTES.

Thr. Faxit ita Deis. Ioan. Faciet procul dubio, modò

\(155\) Meis admonitionibus obsequamini.

Stra. Parebimus per omnia,

Si quae ad salutem nobis sunt futura

Proposueris. Sed milites, vti vides, sumus.

Nec te latet, qualis vita soleat esse militaris.

\(160\) Ioa. Scio. Nihilominus tamen nec vobis spem salutis

Abijciendum arbitror. Peccata quidem hominum

Plerumque grauia sunt, maior tamen Dei est

[^19]Clementia. Thr. Istud à te verè credo dicier.

Sed hoc expedi amabò: quo pacto nobis propitium

\(165\) Reddemus Deum? Ioan. Dicam, quando bono

Animo atque seriò, vt mihi quidem videtur,

Id percunctamini. Inprimis cauebitis,

Ne cui sua eripiatis, neúe plus à quopiam

Exigatis, quam vobis est commissum, stipendijs

\(170\) Vestris contenti. Reliqua, quae cognoscenda insuper

Sunt vobis, aliàs si ex me quaeratis, nihil

[^20]Vos celabo. Str. Habemus gratiam vir reuerende.

Ioa. Nunc, si videtur, abite: & quando quotiesque

Vobis commodum erit, huc redite. Tum quae ex me

\(175\) Audiuistis, alijs etiam impertimini.

Thr. Faciemus herclè sedulò.

[^21]Ioan. Nunc isthac vt secedam, rei, atque tempus me monet.

ACTVS I. SCENA IV.

SADOCVS, IONADAS.

Iambici.

QVid isthuc esse dicam Ionada, quod modò mihi

Commemorauit vicinus noster Azarias?

B

18 TRAGICOCOMOEDIA

\(180\) Vix credas quantopere id animum commouerit

Meum. Ion. Narra sodes istud mihi, nam audire gestio.

Sad. Faciam lubenter. Dicebat se apud Iordanem hominem

[^22]Quendam vidisse, atque etiam loquentem audiuisse

Planè noua, & non audita hactenus.

\(185\) Nimirum Meßiam olim nobis promissum,

Iam aduenisse, viamque eius nobis esse praeparandam:

Aliaque multa, quae nunc non est narrandi locus.

Quanquam haud scio, an quae ille mihi dixit, vera sint

Omnia: & ob id Iordanem rectâ pergo viâ.

\(190\) Ibi enim nouum istum doctorem futurum aliquot

[^23]Aiebat dies. Quin hoc addebat insuper,

Non se solum audiuisse illum, sed multos etiam alios.

[^24]Quos cum attentos, atque dociles videret,

Iußisse, vt redirent, quando vellent. Quod quidem

\(195\) Futurum ipse putabat, quando permotos illius

[^25]Oratione suos faterentur esse animos.

Ion. Quid audio: Sed si tibi

Isthuc eundum esse arbitraris, ibo vnà tecum.

Sad. Gratum id quidem erit mihi. Ion. Properemus igitur. Sad. In

\(200\) Me nihil est morae. Sed aliud est praeterea,

Quod ille vicinus noster se illic conspexisse

Aiebat. Ion. Eho, an quicquam etiam amplius?

[^26]Sad. Verò ampliùs. Ion. Quid obsecro? Sad. Nouos

Illum praedicare ritus: poenitentiae

\(205\) Baptismum, atque hinc delictorum omnium remißionem

Ac gratiam. Ion. Bone Deus! mira sunt quae narras. Sed

19 BAPTISTES.

Erant qui ei, tam prodigiosa docenti, aures praeberent? aut

Talia loquentem audire dignarentur? Sad. Ah,

Rogas? non solum illum cupidè audiebant, vt

\(210\) Is dicebat, sed quidam etiam illius

Oratione moti, patiebantur aquâ sibi

Caput aspergi. Ion. Superstitionem ego impiam

Illam esse puto. Vt circumcidamur, non vt abluamur,

Praeceptum est nobis. Sad. Verum dicis Ionada.

\(215\) [^27]Sed non ita procul iam à Iordane absumus.

Ion. Si est. Breuem nobis viam hanc nostrae efficere fabulae.

Sed quid istud? Sad. Quid? Ion. Videor mihi

Videre non ita procul à ripa magnam

Hominum multitudinem. Sad. Video & ego. Ion. Eò accedamus,

\(220\) Vtî sciamus quid isthic monstri alatur: atque adeò vt

Interturbemus caetum istum impium. Neque

Enim dubium est, quin doctorem illum isthic reperturi

Simus. Sad. Verisimile est quod dicis. Ion. Hem, sequere.

ACTVS I. SCENA V.

IOANNES, SADOCVS, IONADAS,

Iambici.

QVAE ex me modo audiuistis, facite vtî recordemini, ad

\(225\) Salutem enim ea vobis conducent omnia.

Sed video huc nescio quos accedentes. Improbi

Sunt, nisi me fallit animus: qui non vt doceantur, at

B 2

20 TRAGICOCOMOEDIA

Vt me carpant, ac calumnientur, huc sibi

Veniendum putant. Sed nihil illorum improbitatem moror.

\(230\) Dei subsidio abundè me munitum existimo.

Quem donec habeo propitium, nihil agent, qui meis

Conatibus obesse molientur. Sad Hem, viden'

Illum Ionada? Ion. Quid ni. ipse sese suo inculto

Prodit habitu. Sad. Accedamus ad eum propius. at

\(235\) Quid hoc? suis relictis ad nos se confert.

Ion. Sic est. audiamus, quid sit dicturus.

[^28]Ioan. Eho, quid vobis hîc negotij est? Sad. Quî sic

Magister? Ioa. Ne me appelletis magistrum, qui

Doceri non vultis. Ion. Volumus equidem, modò ex

\(240\) Vsu quod sit futurum nobis, adferas.

Ioa. Non ex animo hoc à te dictum est hypocrita. Viperarum

Istarum ego progeniem noui. Noui & vos, qui patrem

Abrahamum semper in ore habetis; cum tamen

Mores, probitatemque illius minimè imitemini: &

\(245\) Voluptatibus indulgentes, quae vobis à Deo

Praecepta sunt, contemnatis. Frustra profecto

Parentem vestrum Abrahamum iactitatis,

Nisi vos similes eius praestiteritis. Sed ab

Illo degenerastis procul. Nihilominus tamen

\(250\) Ea est Dei potentia, vt vel ex lapidibus filios

Abrahami suscitari queat sibi. Interim hoc

Velim sciatis, iam securim esse admotam arbori,

Vt quae fructum non proferat bonum,

Extirpetur, & in ignem conijciatur protinus.

\(255\) Sad. Abeamus hinc Ionada, nescio quae intemperia hunc hominem

21 BAPTISTES.

Agant. Ion: Ad res omnes perturbandas eius tendit

[^29]Oratio. Ioa. Credo ita videri vobis, qui non

Tam populi salutem, quàm mundanam gloriam,

Et commodum vestrum quaeritis. Apagite, cum

\(260\) Talibus nolim mihi quicquam esse negotij.

Sad. Itáne nos deserit, atque contemnit?

Ion. Non solum contemnit, sed verbis insuper

Inceßit atrocißimis. Sad. Probè herclè meminero:

Neque impunè feret. Ion. Ita fieri oportet. Sad. Facessat

\(265\) Homo procax atque impius.

Nae haec infeliciter illi cedet confidentia.

ACTVS II. SCENA I.

SIMEON, AZARIAS, IOANNES.

Iambici.

NVllis equidem verbis effari possem Azaria,

Quantoperè me commouerit

Cordata, piaque hominis istius oratio:

\(270\) Cuius aculeos etiamnunc in animo mihi,

Haerere sentio. Aza. Nihil mirum profectò:

Diuino enim, non humano ore loqui videbatur.

Si. Deum immortalem! quanta grauitas erat in illius

Vultu? quanta in verbis fides? Saturari herculè

\(275\) Non poteram sermone eius. Itaque nunc eodem

Propero. Aza, Ego quoque isthuc mihi redeundum existimo.

Sim. Eamus igitur absque vllâ morâ, nusquam

[^30]Cunctantes. Ioa. Gratiam tibi habeo maximam

Clementißime Deus, quod negotium,

B3

22 TRAGICOCOMOEDIA.

\(280\) Tuo diuino iussu susceptum, satis

Mihi secundas feliciter. bene enim se habent

Principia, & prosperè reliqua cessura confido omnia,

Quando tua benignitate conatus

Meos iuuari sentio.

\(285\) [^31]Atque id nisi esset, quid quaeso efficere nostris

Possemus viribus? Si quid boni est in nobis, si quis ad

Probitatem profectus, id tuae diuinae gratiae

Acceptum ferri conuenit, Sed accedunt

Huc quidam non ignoti, vt me audiant docentem: in qua

\(290\) Re non committam, vt quis frustra videatur

Operam expetijsse meam. Ata. Opportunè huc venimus

Simeon. Ecce illum in ripa obambulantem. Sim. Commodè

[^32]Profectò. Eamus ad eum. Io. Qui sint video nempe ij

Qui hesterno à me sunt baptizati die.

\(295\) Sim. Salue magister. Io. Saluete viri. Gaudeo

Quod huc redeatis: hinc enim, quae ex me audiuistis,

Vobis grata fuisse auguror. Aza. Gratißima

Diuine vir. Dignaberis

Nunc ea quae praeterea ad salutem nostram pertinere

\(300\) Putas, nos edocere. Io. Faciam sedulò,

Quod baptismi lauacro heri vos tinxerim,

Non ideo id a me factum esse arbitramini, quod externâ

Ablutione illa peccata vobis eluenda

Putarint omnia. Aqua vim illam non habet. aliud

\(305\) Est quod requiritur magis:

Nimirum vt vitae vos prioris ex animo

Poeniteat, atque mores commutetis in

Melius. Dein' pietatis vit exerceatis officia.

Quae quidem in his sunt sita, vt benignos, atque misericordes vos

23 BAPTISTES.

\(310\) In eos praestetis, quibus vestro subsidio erit

Opus. Praeterea vt patientes in rebus aduersis,

In prosperis modesti, ac continentes

Sitis. Discordiam omnibus

Modis vitetis, pacemque amplectamini:

\(315\) [^33]Quâ caelesti vestro Domino nihil est gratius.

His meis praeceptis si obsequamini,

Diuina vindicta minimè extimescenda, at

Contrà, vita aeterna expectanda erit vobis.

Sim. Oh, quam grata mihi illa est oratio? quam ego

\(320\) Me totum intus commutari sentio.

[^34]Aza. Mihi quoque in animo iamdudum nouus

Est exortus vigor, atque insolita alacritas.

Ioa. Euge, benè habet, felicia vobis ominor

Omnia. Pergite modo vt coepistis, & nihil

\(325\) Mea vos fallent promissa. Sim. Dabitur opera diuine

Vir: hoc tantum te oramus supplices, tuis

Vt precibus nobis subuenire apud Deum

Digneris. Io. Fiet. \-\--

ACTVS II. SCENA II.

HERODES, LEONIDES.

Iambici.

\-\-- Vera profectò, & veriora etiam

Quam velim, ego ea esse puto, quae de nouo doctore illo

\(330\) [^35]In ore omni sunt populo: nimirum ex solitudine

Illum progressum, sentum, incultum, atque horridum,

Docere inusitata, neque audita hactenus.

Nihilominus tamen magnam illius verbis haberi

B 4

24 TRAGICOCOMOEDIA

Fidem atque adeò rem eò iam deuenisse, vt non pauci

\(335\) Oratione eius commoti, aquâ

Se tingi sint paßi: certam hinc salutem sperantes sibi.

Leo. Ridiculum. Nae illi tota errant viâ, qui aquâ,

[^36]Animum vitijs inquinatum emendari sibi

Posse putant. Fabulae. Ego quidem id

\(340\) Neque verum, neque verisimile esse existimo:

Neque mihi commentum placet. Atque ideo vt huic occurras malo,

Tibi sedulò erit prouidendum domine. Her. Istud quidem

Fiet. Sed non ita procul nunc à Iordane absumus:

Apud quem, vt opinor, illum inueniemus. At nisi

\(345\) Me oculi fallunt, video ipsum ambulantem. Leo. Vbi?

Her. Istic ad sinistram. Ehem, viden'? Leo. Video hercule.

[^37]Her. Vir est seuerus, atque grauis admodum. Eamus

Ad illum, cupio eum audire, cupio colloqui.

ACTVS II. SCENA III.

IOANNES, HERODES, LEONIDES.

Iambici.

O Summe Deus! quanta huc intra paucos dies

\(350\) Confluxit hominum copia?

Neque id sine fructu: probitatis enim maximum

Profectum in multis mihi deprehendisse videor.

[^38]Quod non nisi tuae clementiae est asscribendum

Mi Deus: sine qua nihil humana valet opera,

\(355\) Nihil industria. Sed venit huc nescio quis. Satrapes

Videtur quispiam, adeo magno comitatu incedit.

25 BAPTISTES.

Tum auro, gemmisque splendet vndique. Expectabo eum,

Vt quid velit audiam. Her. Ego illum compellabo, tu

Orationi vti subuenias vide Leonide.

\(360\) Leo. Faciam, atque aduertam diligenter rex clarißime.

Ioa. Nisi me animus fallit, hic rex est Herodes,

Suis stipatus aulicis: opportunè admodum:

Nam est de quo cum ipso expostulem. Neque illud me mouet

Quod rex sit. Alium ego veneror, & colo regem:

\(365\) Qui in omnes reges imperium habet. Illius

Praeceptis vt obsequar necesse est. Her. Salue

Magister. Ioan. Haud grauatè tibi salutem reprecer, si

Ipse saluti tuae tibi consulendum existimares. He. Quid

Istud? an quemquam vsquam reperias, qui suam

\(370\) Salutem negligendam arbitretur sibi?

Ioan. Multis non est opus vt hîc commemorem. te esse

Dico illum: atque id certis tibi probabo rationibus.

[^39]Leo. O hominem audacißimum! Ah, vide cui

Maledicas viro. Ioa. Nulli sunt qui magis

\(375\) Maledicunt Regibus, atque etiam nocent, quàm qui

Eis parent, atque obsequuntur

Per omnia. Qui celant honesta, suadent turpia.

Atque in eorum numero ne tu etiam iure haberi

Queas. Leo. Et tu vide, ne lingua isthaec tua

\(380\) Nimis libera, malum aliquod pariat tibi. Io. Nullum ego malum,

Praeter culpam esse censeo: quâ si caream, quicquid

Acciderit, aequo animo feram. Her. Recte quidem

Tu istud, nihilominus tamen quidnam loquaris, aut

In quem dicas, videndum est tibi. Io. Facio illud sedulo,

\(385\) Probitatem laudo, vitia detestor, & ad mutandam

B 5

26 TRAGICOCOMOEDIA

In melius vitam exhortor quoslibet. Neque

In eo quenquam respiciendum, aut metuendum puto

Mihi. Her. Satis tu quidem illa confidenter. Sed

Dic sodes, in quo tu meam arbitrare me

\(390\) Salutem negligere? Id quidem lubens nunc ex

Te audiero. Io. Dicam apertè, nullis verborum

Vtens ambagibus. Her. Agedum ausculto. Io. Quod vxorem

Fratri eripueris, incestisque nuptijs

Fruare, in eo quis non dicat te peccare grauiter?

\(395\) Quaeque ad tuam salutem pertinent, parum

Te curare? vt pote qui non quod Deus iubet,

Sed quod tua tibi libido suadet, faciendum putas.

Haec ego tibi nunc dico liberè. Atque vtinam is animus

[^40]Esset omnibus ijs, qui in aulis versantur principum,

\(400\) Vt vera loqui malint, atque salutaria,

Quam blanda & noxia. Her. Ohe, quid isthuc? Tun' mihi

Quid agam, praescribes impudens?

Leo. Vah, rebus te immiscere regijs, eaque vti

Audaciâ, an non te pudet? Io. Taco adulator, qui non nisi

\(405\) Ad gratiam didicisti loqui. Vtinam sapiant

Reges, talesque ex aulis expellant suis.

Leo. Abeamus hinc rex illustrißime,

Hominemque fugiamus maledicum: qui vt rabidus canis

[^41]Impetit, atque laceßit quoslibet. Her. Placet.

27 BAPTISTES.

ACTVS II. SCENA IV.

IOANNES.

Iambici.

\(410\) ABijt ille iratus, commotusque admodum.

Sed neque iram cuiusquam, neque gratiam moror.

[^42]Abunde multos fautores habet, qui

Rectè facit: neque ei nocere potest quisquam cui

Deus est propitius. Admonui quidem illum liberius:

\(415\) Quod apud quosuis mihi faciendum existimo. Hunc

In me animum vt confirmes, oro te mi Deus.

Nunc in vallem istam hinc secedam: ibique requiescens

Opperiar, quos huc modo venturos arbitror.

Qui neque superbia elati, neque suâ, qua alijs se

\(420\) Praestare credunt, nobilitate turgidi,

Sed animo demisso, bonis, salubribusque

Admonitionibus libenter parent. Tales cùm

Accedentes video, laetitia animus exhilarescit mihi.

Fastosos illos satrapas,

\(425\) Aliosque falsâ. sanctimoniae specio

Sibi placentes, missos facio lubens.

ACTVS II. SCENA V.

HERODES, IOANNES.

Iambici.

QVanquam tam libera hominis istius mihi non parum

Molesta modo erat oratio, tamen in animo

Nescio quem scrupulum sentire videor. Quae

\(430\) Dicebat ille, parùm quidem iucunda erant mihi,

28 TRAGICOCOMOEDIA.

Sed vera tamen, atque salutaria fore existimarem, si

Poßim exequi: & nisi alio me libido trahat. cui

Si obsequar, eius reiectis, atque contemptis

Admonitionibus, periculum est, ne ipse

\(435\) Malum accersam mihi. Quapropter clanculum

Cum illo solo de hac re agere proposui, atque ob id

Missum feci Leonidem. Heus heus, vos me, quò

Sum iturus, sequimini. Ioa. Ad littus mihi rursus

Redeundum puto, cum iam quieuerim satis.

\(440\) Sed quos huc procul aduentantes conspicio? subsistam

Hic, atque expectabo, donec propiùs accesserint.

Her. Ehem, hac me sequimini. Quem quaero, & quicum colloqui

Cupio, non ita procul hinc stantem conspicor.

Io. Idem est, qui hic ante fuit; nimirum rex Herodes: sed

\(445\) Non ita magno comitatu, atque strepitu. Opperiar eum

Vt, quid dicturus, aut quid petiturus sit, audiam.

Her. Vos isthuc secedite paulisper. Est quod cum

Hoc homine agam. Magister, redeo ad te, vt vides:

Quanquam asperioribus tuis verbis modo haud parum

\(450\) Offensus. Ioa. Aspera videri non debent, quae

Salutaria sunt. Ita me Deus amet, cui ego inseruio, vt ea

Non aliquo affectu concitatus tum dicebam, sed

Vti saluti consulerem tuae. Nam si

In hoc vitae statu tibi perseuerandum

\(455\) Esse arbitraris, actum est, perijsti: diuinam enim

[^43]Non euitabis vindictam. Quae quò tardior

Veniet, eo veniet grauior. Et tunc quidem

Nullus erit poenitentiae locus, neque

29 BAPTISTES.

Malefactorum venia: quae hoc tempore diuinâ

\(460\) Benignitate offertur cuilibet. Her. Non absurda

Omnino sunt quae dicis: Sed quae te facere audio,

Minus placent? quod noua, & inaudita sint omnia.

Ioa. Haec euentura aliquando olim diuina vatum

Praedixere oracula. Praesens hoc tempus, quod

\(465\) Ab aeuo maiorum nostrorum planè degenerauit, hanc

[^44]Rerum commutationem postulat.

Her. Sit ita. Sed quid prodigiosi tui sibi volunt

[^45]Ritus? Quae nunquam antea apud maiores nostros

\(470\) Aut visa, aut audita corporis ablutio? Ioa. Id vt

Inprimis facerem, is qui me misit, cuius

Sum minister, praecepit mihi. Huic venienti ego

Iter praeparo, clamans identidem: Parate viam Domini, &

Rectas facite eius semitas. Her. Nae tu mihi mira

\(475\) Narras. Ioa. Vera tamen. Her. Sed quid quod te rogem?

Ioa. Quid? Her. Vxorem vt relinquam, etiam nunc auctor es

Mihi? Ioa. Id quidem planè faciendum erit tibi.

Fratris enim ea est vxor, non tua. Her. Factu istud difficillimum

Esset mihi. Ioa. Humana illud ratio, & lex natura dictitat,

\(480\) Vt quisque habeat suam: idem diuina à nobis

[^46]Praecepta exigunt. Her. Videbo quid potero. Vale.

Heus heus, accedite rursus, meque sequimini.

30 TRAGICOCOMOEDIA

ACTVS III. SCENA I.

HERODIAS, HERODES.

Iambici.

ME miseram! neque, quid dicam, neque, quid suspicer

Scio, quod rex, meus maritus, aliquot

\(485\) Dies solitò fuerit tristior, atque adeò, quod

Sui amoris pristini oblitus, minus amicè, atque blandè me

Compellet, multoque infrequentius, quàm ante

Solet, complectatur. In alium hominem

Eum commutatum dicas. Sed commodè

\(490\) Egressum illum video. Nihil potuit fieri opportuniùs.

Accedam, & id quod animo aegre est, exponam ei. Satis

Iam, satis tacui diu. Her. Vt nunquam mihi

Quietus est animus, plumbum, aut si quid plumbo grauius

[^47]Est, mihi gestare videor in pectore: & ob id

\(495\) Neque lusus, neque voluptates vllae recreare me

Quicquam potuere ex illo tempore, quo nouum

Illum concionatorem, quem baptistam nominant,

Loquentem audiui. Herod. Oratio

Haec me infelicem planè exanimauit metu.

\(500\) [^48]Her. Quid istud? cuius ego hîc vocem audio? vxor est. ne quae

Locutus sim audierit, metuo. Appellabo eam

Comiter. Hem suauium meum, mea vnica

Voluptas; hiccine astabas? non te praeuideram.

Herod. Gaudeo, quòd nunc me compellas amiciùs

\(505\) Atque blandiùs. Her. Quid ita? Herod. Ah, quasi nescias.

Her. Suspiciones omnes mitte meum corculum.

[^49]Herod. Quid mittam? Vtinam mihi pars aequa amoris esset

31 BAPTISTES.

Tecum: aut vt hoc tibi itidem doleret, vt mihi

Dolet: aut ego istud à te factum parui penderem.

\(510\) Her. Ne lachryma obsecro. idem mihi erga te est animus,

Qui antè fuit. Herod. Vtinam id verè dicas. Her. Verum dico, ita

Deum habeam propitium mihi. Herod Sit ita, sed est tamen

Quod te torquet, teque dißimilem effecit tui,

Her. Quando me vrges mea vita, non te celabo

\(515\) Quod animum malè habet meum. Herod. Agedum,

Dic sodes. Her. Populari rumore, ac sermone

Vulgi excitus, diebus superioribus ad nouum

[^50]Istum exibam concionatorem. Herod. Eheu,

Quam timeo quò haec euadet oratio. Her. Reperio hominem

\(520\) Hirsutum, ac tergore cameli indutum. Herod. Quid ex eo

Audisti, quod animum contristauit tuum?

Her. Non admodum mihi displicebat eius

Oratio: vnum tamen erat, quod me mouebat maximè.

Herod. Quidnam istud obsecro! Her. Reprehendebat quod inter nos

\(525\) Est coniugium. Herod. Me miseram! perij. Sed quid causae adferebat,

Et quibus huc te perduxit verbis, vt minus

Nunc me, quàm soles, ames? Her. Auertat istud

Deus. Herod. Ah, ne inficiare. deprehendi hoc satis.

Grauiter aduertunt amantes, etiam quae non sentias:

\(530\) Her. Oh, Valeat ea suspicio, nulla est quam aequè diligo.

Herod. Vtinam istud ex animo dicas. Her. Dico hercule.

Nihil hominis istius obscuri, atque incogniti

32 TRAGICOCOMOEDIA

Verba moror Rex sum: regi, quod lubet, licere existimo.

Herod. Hem, laudo: isthuc tene. Her. Praeterea nisi quiescat, &

\(535\) De nobis desinat loqui, mox faxo vt sentiat

Quid sit, se principum immiscere negotijs,

Regemque maledictis incessere. Herod. Eia si vis vt ex

Animo à te dicta credam, da mihi dexteram,

Et osculum meum insuper meum suauium.

\(540\) Her. Et hoc, & si quid amplius à me postules,

Dabitur tibi delicium meum. Herod. Nunc animus mihi redijt,

Et dolor ex pectore exceßit. Her. Id audire mihi

Gratißimum est. Eamus nunc intro, & hilarem

Hunc sumamus diem. Herod. Placet.

ACTVS III. SCENA II.

IOANNES, SIMEON, AZARIAS.

Iambici.

\(545\) QVaecunque ad vestram salutem pertinent,

[^51]Satis nunc me exequutum censeo. Si quid

Est quod restare existimatis, aut si quem

Scrupulum vobis in animo superesse arbitramini,

Agite, loquimini liberè:

\(550\) Dabo operam, vt illum vobis eximam. Sim. Nihil

Planè magister nos mouet amplius: abunde

Enim tua tam cordata, diuinaque nobis satis fecit

Oratio. Ioan. Benè est, gaudeo. Sed in eo ne erretis, etiam

[^52]Atque etiam videte. Aza. Quid est isthuc? Ioan. Ne quid mihi

33 BAPTISTES.

\(555\) Asscribatis: sed hoc quod vobis contigit,

Diuino numini feratis acceptum. Nihil

Enim hac in re nostra efficere potuit industria.

Sim. Scimus diuine vir, scimus te id praestare haud

[^53]Potuisse, nisi caelesti adiutum gratiâ.

\(560\) Sed tamen bonum hoc, quod nobis accidisse

Gaudemus, monitore, atque auctore te sumus

Adepti. Ioa. Bene facitis, quando memores estis beneficij

In vos collati. abite nunc, & quae ex me audiuistis,

Impertimini cuilibet. Ara. In eo bonam

\(565\) Nauabimus operam. Tu modo dignaberis Deum

Precari, vt gratiam suam

In nos confirmet. Ion. Faciam sedulò. Sim. Vale vir sanctißime.

ACTVS III. SCENA III.

SADOCVS, IONADAS, IOANNES.

Iambici.

Qvò egο hanc rem, qua nobis à ciuitatis principibus

Est iniuncta, mecum perpendo exactiùs, hoc vt eam

\(570\) Bene exequamur metuo magis. Ion. Prouinciam

Suscepimus duram. periculum est enim

Ne nos suis protelet verbis, & vero

Conuincat. Sad. Idem & ego metuo. Quanta enim in homine

Sit prudentia, tum quanta in verbis grauitas, aliàs experti

\(575\) Sumus satis. Sed ad Iordanem venimus:

Emersurum illum hic alicunde arbitror. nunquam

Enim ab hoc fluuio digreditur longiùs. atque eccum

C

34 TRAGICOCOMOEDIA

Non ita procul ambulantem. Prior ego illum compellabo, tu,

Si quid defecero, vide vt succurras mihi.

\(580\) Ion. Faciam herclè sedulò. Ioa. Profectum experior, mi

Deus in hoc munere, quo te auctore fungor,

Satis vberem, atque foecundum. Quanquam accedunt quidam,

Non vt doceantur, verum vt me laqueis irretiant

Suis. Quibus tua ope adiutus, ita os obturaui hactenus,

\(585\) Vt cum pudore, ac dedecore hinc illis fuerit

Abeundum. Sed rursus huc accedunt duo: ex

Sacerdotum, aut Leuitarum grege profecti.

Quid dicturi sint nescio. Sad. Salue vir reuerende.

Ioa. Saluete & vos. Sed ad quid huc venistis? Ion. Non

\(590\) Ob aliud, nisi vt doceamur. Quanquam enim

Ante tua parum nobis placuit oratio,

Tamen cum ea, quae tum nobis proponebas, postea

Nobiscum meditaremus diligentius,

Non omnino à vero aliena videbantur. At

\(595\) Vnum est, quod expediri cupiamus nobis.

[^54]Atque illud eius generis est, vt non solum

Nos, sed plerosque etiam ciuitatis principes

Suspensos, atque dubios teneat, an tuam

Doctrinam recipiendam, an reijciendam existiment.

\(600\) Ioa. Quamuis sub agnina pelle videam lupum,

Nihilque malitiae tuae

Dißimulatio me fallat, tamen vt loquar

Vobiscum, animum induxi meum. Itaque exponite

Mihi, quid & illi, & vos ex me cognoscere

\(605\) Velitis. Sad. Dicam paucis. Qui tu sis, scire cupiunt

Omnes: namque in eo haerent, & paßim disputant.

Christúsne es tu ille, quem ad nos venturum diuina olim

35 BAPTISTES.

Praedixêre oracula? Ioa. Non sum. procul enim absit,

Vt tale quid de me vnquam praedicem. Ion. Elias

\(610\) Igitur opinor es. Ioa. Neque is quidem, verum

Enim vt confitear me decet. Sad. Propheta ergo aliquis

Diuinitus huc ad nos missus. Iqa. Neque Propheta

Quidem, ne quid simulem. Ion. Quid audio? nihilominus

Tamen te oramus, vt quis sis, dicas nobis, vtî

\(615\) Sciamus, quin de te decernendum siet.

Ioa. Si omnino quis sim cognoscere velitis, agitedum,

Dicam: quanquam idem & alias dixi frequentius.

Vox ego sum in deserto clamans, parate, atque

Expeditam reddite viam Domini: rectasque eius

\(620\) [^55]Efficite semitas, vt vates quondam praedixit

Esaias. Sad. Eho, quid ais? Si tu neque Christus es,

Neque Helias, noque Propheta quispiam, quâ auctoritate hoc

Tibi vindicas, vt inusitatos, ac nouos

Ritus in has nostras regiones inferas,

\(625\) Populumque lauacro baptismi abluero audeas?

Ioa. Ego quidem tingo aquâ, quos delictorum poenitet:

Verum non ita pridem in medio vestrûm consistentem

Vidi (etiamsi ille vobis erat ignotus) è coelo

Huc à Deo missum, quo nullus vnquam nec fuit

\(630\) [^56]Nec erit sanctior, cum quo ego si conferar,

Nihil sim, nisi seruus vilißimus,

Et calceos cui exuam planè indignus.

Hic post me venit, cum tamen ante me sit factus. Is

Suo baptismo animos purgabit vobis, peccatis

\(635\) Remißis omnibus. Commemorate haec quibus libet

Ion. Faciemus ita magister, quanquam haec mira videntur mihi

C 2

36 TRAGICOCOMOEDIA

Sad. Et mihi quidem, quae dixisti, minimè probantur omnia.

Ioa. Nihil miror, cum alim robis aliud instillet spiritus.

ACTVS III. SCENA IV.

SADOCVS, IONADAS.

Iambici.

IAmne abijt ille? Ion. Abiit. Sad. Miror quid hic homo

\(640\) Sibi velit: neque quid de eius doctrina dicam scio.

Ion. Doctrinam mitto. Sed quod reiectis legis

[^57]Nostrae ceremonijs, sacrisque ritibus, à maioribus

Traditis, nouam religionem inuehere conetur,

Id displicet mihi maximè, Atque ea res, vt auguror.

\(645\) Malè cedet illi. Sad. Tum illud quoque, quod regem ipsum

Herodem palam reprehendere sit ausus, eiusque

Coniugium multis insectatus sit conuitijs,

Quo illius animum planè à se alienauit: tum

Herodiadem, eius vxorem, iratam, infensamque reddidit

\(650\) Sibi. Ion. Ciuitatis quoque principibus, ac nostrae

Religionis praesulibus, nihil omnino parcit. Quae quidem

Res eò iam euasit, vt hominum vulgus

[^58]Auctoritatem eorum incipiat dispicere.

Antiqua aspernari, sequi noua. Quapropter nisi

\(655\) In tempore huic malo consuluerimus, actum est

De religione nostra. Sed spero non defuturos, qui

Hanc à nobis auertent perniciem. In quo & nos

Omnem operam nauare decet. Sad. Id ego quidem faciam

37 BAPTISTES.

Lubens, modò te hic adiutorem praebeas

\(660\) Mihi. Ion. Faciam herculè sedulò.

[^59]Cras ea qua ex illo audiuimus, ad Sacerdotes

Atque Leuitas referemus omnia. Sad. Age, placet.

ACTVS IV. SCENA I.

HERODES, HERODIAS.

Iambici.

Bono animo esto anime mi, quanquam hic nouus doctor

Connubium nostrum improbat, non tamen eò

\(665\) Me vnquam perducet, vt te deseram, maior

Enim meus erga te est amor, quàm vllo vt dirimi queat modò.

Herod. Si ex anima te haec loqui arbitrarer, quiduis possem perpeti.

Her. Verisime illa me dixisse credito.

Male pereant, qui inter nos dißidium quaerunt.

\(670\) Herod. Atqui his eò totis incumbit viribus.

Her. Scio. Sed nihil apud me effecit hactenus:

Nec vnquam efficiet quicquam. Herod. Istud quidem ita futurum

Spero. Sed interim vide sodes, ne regiam

Auctoritatem à quoquam contemni patiare. quod

\(675\) Nouus ille concionator totis molitur viribus.

Qui cum te peccati insimulat, connubiumque

Nostrum palam reprehendit, quid quaeso aliud, quàm

Populum contra te concitat?

Her. Ab inermi turbâ nihil periculi mihi

\(680\) Metuendum censeo. Hero. Si illi arma semel ceperint,

Quod propediem futurum existimo,

C 3

38 TRAGICOCOMOEDIA.

[^60]Nae tu illa haud facilè è manibus extorseris.

Atque adeo si & tibi, & mihi consultum velis,

Principijs statim obstabis: neque permittes

\(685\) Malum hoc dispergi latius. Her. Quieta esto obsecro,

Nihil metuo quicquam. Herod. Ah, nihil? Quò quotidiana illa

Conuenticula, quò isti rumores, atque fabulae

Etiam de nobis, quo seditiosi illius

Sermones spectent, ipsi vt tecum cogites

\(690\) Oro. Her. Moderare sodes affectibus vxor. Fuit

Ille hîc apud nos non paucos dies:

An vnquam quicquam ex illo audiuisti, meritò

Quod reprehendi queat? An non ita vitam instituit,

Vt ea nobis sit laudanda omnibus? Herod. Nihil

\(695\) Refragor. Quanquam ego illum audiui rarius.

Sed hoc vt tecum cogites velim, quàm sit

Is vir probus, quàm laudatus, qui pro beneficio,

Maleficium reddit nobis. Her. Quodnam est istud? Herod. Rogas?

An non eò summis incumbit viribus,

\(700\) [^61]Vt nos distrahat, meque ex domo eijciat tua?

Her. Istud quidem inficiari haud possum. Verùm eò

Me inducet nunquam. Quin potius, nisi desinit

Hanc posthac canere cantiunculam, à me illum

Relegabo procul. Herod. Tanto magis ac liberiùs

\(705\) Os laxabit suum. Her. Quid igitur faciendum censes?

Herod. Dicam quod ex vsu nobis futurum existimo.

At frustra hoc meum consilium exposuero tibi,

Si illi potiùs, quam mihi auscultare pergas:

Vt magno animi mei dolore fecisti hactenus,

\(710\) Her. Ah, ne lachryma, sed dic potius, quid me facere velis.

39 BAPTISTES.

Herod. In vinculis eum asseruandum censeo. \[\< HerRd\]

Her. Quid ais? in vinculis? quam ob culpam? Herod. Est ea quidem

Magna satis. Sed vt meam sententiam

Intelligas non illum in arctâ, verum in libera

\(715\) Custodia teneri velim, ob id tantum, ne

Nos pergat traducere. Her. Si id fecero, metuo

Ne quam mihi populus tragoediam excitet.

[^62]Herod. A plebe inermi nihil periculi tibi

Esse expectandum, ipse dicebas modo.

\(720\) Te regem esse cogita, atque regiam

Maiestatem conseruandam tibi. Eia

Anime mi, si me amas, & si quid vnquam dulce tibi fuit

Ex me, oro vt in hac re pareas mihi:

Her. Quanquam durum, atque iniquum est quod petis, tamen

\(725\) Faciam. Charior enim es mihi, quam vt tibi quicquam

Negandum existimem. Sed ea conditione, ac modo,

Ne quid grauius in eum statuatur vnquam. Herod. Nihil

Est quod velim amplius. At quando tandem id fieri

Iubebis? Her. Propediem. Herod. Ah, differs? Cur non statim

\(730\) Potius? Her. Age, quia ita tibi placet, faciam.

Herod. Habeo gratiam anime mi. Da sodes osculum,

Quo, quod te facturum promittis, confirmes mihi.

Her. Lubenter herclè: Tu nunc intro te confer. Ego iam

Hoc effectum dabo tibi. \-\--

C 4

40 TRAGICOCOMOEDIA.

ACTVS IV SCENA II.

HERODES.

Iambici.

\-\-- Iamne abijt illa? & dicere

\(735\) Hîc quod lubet licet? Enimuero inuitus admodum

Faciam, ad quod vxor importunitate me impellit suâ.

Nihil enim vnquam in homine reperi,

Quod vituperari vllo queat modo. Vita integra est,

Victus parcißimus, mores planè incorrupti. tum

\(740\) Doctrina talis, vt nihil

In ea reperias vlla ratione reprehendendum. Quod

Si coniugium nostrum non suggilasset, atque hulcus

Istud non tetigisset, melius consuluisset sibi:

Meamque beneuolentiam

\(745\) [^63]Nunquam in se sensisset claudier.

Quod, quia saepius admonitus, facere noluit,

Cumque eius pertinacia magnum nobis pepererit

Dedecus, & maiorem ignominiam videatur

Allatura propediem, vxori hac in re mihi

\(750\) Nunc obsequendum arbitror. Ingrediar itaque, vt illum

Comprehendi iubeam: sic tamen ne in vinculis

Tractetur inhumanius.

ACTVS IV. SCENA III.

IOANNES, SYRVS, SANGA, AZARIAS. \[\< SANCA\]

Iambici.

PRaesagit animus nescio quid mihi imminere tristius.

Quanquam ego nihil triste homini accidere posse existimo,

41 BAPTISTES.

\(755\) Si culpâ careat. Et in ea sententia

Vt me confirmes, obsecro te mi Deus.

Fui hic quidem apud Herodem aliquot dies,

Omnemque abhibui operam, vt à coniugio isto illicito eum

Deterrerem: sed nihil effecisse videor mihi.

\(760\) Audiuit is quidem me saepè satis patienter: at

Aliò statim illum amoris impellebat impotentia.

Sed nescio quos huc accedentes conspicio. Subsistam

Paulisper, vt qui sint, aut quid velint sciam.

Syr. Ex animo doleo Sanga, hoc nobis à rege

\(765\) In mandatis datum esse, vt Iohannem comprehensum

In carcerem deducamus. Qui mihi quidem

Vir probus, atque adeò pius est visus hactenus. Sang. Ego quoque

Illum moribus incorruptis, vitaeque sanctimoniâ

Semper putaui praeditum. Sed quid regem moueat

\(770\) Propemodum me scire arbitror. Syr. Quid obsecro?

Sang. Incestas illi palam saepius exprobrauit nuptias,

Quò non solum regem, sed eius vxorem

Quoque offendit grauißimè.

Syr. Vere tu istud dicis. Sed eccum hominem. Pol commodè

\(775\) Ego eum adoriar. tu cum reliquis, si fuerit opus,

Mihi statim vt subuenias vide. Sang. Fiet. Io. Animo

Offirmato huc accedunt: neque amici, sed hostes

Esse videntur. Verùm nihil moror. Quicquid

Euenturum est, feram fortiter: etiamsi moriendum siet

\(780\) Mihi. Dum ne ob malafacta morior, parui aestimo.

Sed alloquar. Eho, ad quid venistis huc armati? Quid

Obticuistis? causam velim commemoretis mihi. Syr. Dicam

C 5

42 TRAGICOCOMOEDIA

Magister: at hoc primum praefatus, ne aut me, aut alios hos meos

Sodales tibi culpandos censeas. Serui sumus,

\(785\) Quod rex iubet, nos exequi

Necesse est. Ioa. Sit ita. Sed quid ille praecepit

Vobis? Syr. Inuitus herclè dicam: at dicendum est tamen.

Herodes rex in mandatis nobis dedit,

Vt te comprehensum ad carceris

\(790\) Praefectum deducamus. Ioa. Si id praeceptum est vobis, agitedum,

Sequor vltrò. Vos animo vti quieto sitis obscero

[^64]Aza. O indignum facinus! Si hunc in carcerem

Sibi conijciendum putat, qui illi optimum ad

Salutem consilium dedit, qui monuit, &

\(795\) Bene praecepit, quae potuit omnia: quid faciet ei, qui dabit

Damnum, aut malum? Ioa. Oh, valeant quaerimoniae.

Abunde me tutum Deus sua seruabit gratia.

Hem, pergite viri: in me nihil est morae.

ACTVS IV SCENA IV. \[\< II\]

HERODES.

Iambici.

TVrbatus etiam nunc mihi est animus, in carcere

\(800\) Quod eum iußi concludier. Vtinam nostrum

Connubium reprehendisset nunquam, Reliqua illius

Facise tolerassem dogmata, quanquam noua & inaudita.

[^65]Tantum apud me valuissent hominis mores

Incorrupti, & vita integra. Sed quia neque admonitionibus,

43 BAPTISTES.

\(805\) Neque precibus obsequi voluit meis, aequum est

Vt ipse sibi, haud mihi hos malum imputet.

[^66]Non nisi reuerenter de regibus loqui

Conuenit. Id quia non fecit, dignam suâ

Pertinacia poenam luit.

\(810\) Sed valeat ille. Aliud nunc curandum est mihi:

Quod ad regnum meum stabiliendum, praeterea ad gloriam,

Et dignitatem spectat maximè.

Cras natalis erit mi dies, quo superioribus

Annis regni nostri principes

\(815\) [^67]Ad conuiuium inuitaui

Hactenus. Idem & nunc mihi faciendum existimo;

Itaque multis ex famulis praecepi meis,

Vt omnes illos huc in crastinum vocent diem,

Quem quidem ego planè hilarem mihi sumendum puto.

\(820\) Efficiam herclè, vt quotquot erunt conuiuae, se regio

[^68]Apparatu exceptos dicant, hoc agam.

ACTVS V SCENA I.

HERODIAS, HERODES.

Iambici.

GAudeo profecto quod ille concionator ex

Nostris sit eiectus aedibus, hem sic dabo.

Age, nunc me, qui volet, lacessat, aut nostrum

\(825\) Coniugium culpet, aut reprehendat, faxo eum tali

Mactatum, atque hic est, infortunio. Quando neque

Bene monendo, neque commode loquendo quicquam

Est effectum hactenus, ad malum hoc

Extremum, atque necessarium nobis confugiendum fuit.

\(830\) Sed rex, maritus meus, exit. solito mihi ridatur

44 TRAGICOCOMOEDIA

Hilarior. Her. Vxoris vocem audio: alloquar.

Salue voluptas vnica.

Herod. Salue & tu anime mi. vt te aspicio lubens!

Her. Gaudeo. Sed quid nunc tibi videtur? an non, quod

\(835\) Me facturum recepi, praestiti? Herod. Gratiam habeo maximam.

Sed iamne eos inuitari iußisti, quos die

Tuo natali splendido excipere soles conuiuio?

He. Iamdudum. Tu fac vt apparatus sit magnificus, &

Maiestate nostra regia

\(840\) Dignus: & vt quisque officij admoneatur sui.

Ego hîc paulisper opperiar foris. Herod. Effectum dabo sedulò.

Her. Omnis hodie aegritudo, & cura ex animo eijcienda est mihi,

Genio ac voluptatibus indulgendum iam erit

Nobis. Sed quid conuiuas nostros remoretur nescio.

\(845\) [^69]Credo, vt fit in apparando, atque ornando se tempus conterunt.

At opportunè eos simul accedere conspicor. bene

Se res habet. Opperiar illos hic ante ostium.

ACTVS V. SCENA II.

MELCHIAS, TAMIAS, LYCONIDES, HERODES.

Iambici.

NImis herclè cunctati sumus diu: & metuo

Ne regem nostra offenderimus mora. Tam. Non arbitror.

45 BAPTISTES.

\(850\) Sed eccum eum consistentem foris. Lyc. Nostrum,

Vtî videtur, opperitur aduentum.

Her. Prior ego illos appellabo, atque comiter

Aduentum gratulabor. Hem saluete principes,

Virique illustres. Aduentus vester longè omnium

\(855\) Mihi est gratißimus. Ingrediamur, atque accumbamus statim.

Mel. In nobis, rex clarißime, nihil est morae.

Her. Sequimini igitur. Eho puer, cape guttum, ac manibus cedo

Aquam. Nunc accumbamus. Quisque deligat

Sibi locum, seseque praebeat hilarem: nam diem

\(860\) Hunc in laetitia degere est animus. Agite,

[^70]Admoueto manum patinis, & sumite

Quod palato maximè sapit.

Hem Melchia, hunc tibi praebibo cyathum. Mel. Vt tibi

Saluti sit, precor Rex illustrißime.

\(865\) Eho Lyconide, scyphum hunc tibi plenis propino faucibus,

Id est hausto vnico, vt intelligas. Lyc. Nihil

Recuso, sed ad fundum ebibe. Mel. Quid videtur? Lyc. Strenuum

Herculè te praebuisti virum. Ehem Tamia,

Eundem hunc, veluti accepi, ita

\(870\) A me expectes velm. Tam. Nihil lubentius.

Her. Euge, laudo. Indulgeamus genio, & simus hilares.

46 TRAGICOCOMOEDIA

ACTVS V. SCENA III.

HERODIAS, SALOME.

Iambici.

EHo Salome, filia mihi charißima,

Iam tempus esse puto, vt nostrum negotium

Agamus. incipiunt esse hilares. Sal. Iamdudum

\(875\) In eo sum mater. Herod. Ingredere, & festina atque lepida

Regi, & conuiuis omnibus animum saltatione

Exhilara. Sal. Faciam sedulò. Herod. Tuas exprome artes,

Et ad nutum patris te accommoda potißimum.

Nosti quibus ille delectetur maxime. Sal. Fiet.

ACTVS V. SCENA IV.

SALOME, HERODES, MELCHIAS, LYCONIDES, HERODIAS.

Iambici.

\(880\) [^71]Sit tibi, rex clarißime, vobisque quotquot hic accumbitis

Principes, conuiuium

Hoc felix atque faustum. Her. Ehodum Salome,

Gaudeo te adesse. Quid remoratur matrem? Sal. Iam iam aderit.

Her. Accede propius, & nobiscum hîc accumbe, &

\(885\) Te praebe hilarem. Sal. Id quidem fiet. Sed aliud est

Quod vt prius faciam mihi concedas velim.

Her. Quid istud est? Sal. Saltatione te mi

Domine, omnesque tuos conuiuas exhilarandos

Putaui mihi. Her. Non solum id tibi licebit per

47 BAPTISTES.

\(890\) Me, sed vt facias etiam atque etiam te oro. Sal. Incipiam itaque

[^72]Ly. Deum immortalem! tam mirum, iucundumque in vitâ

Non vidi spectaculum. He. Eho, iam iam viuere lubet mihi.

Mel. Nae ille adamante durior esset, quem tam artificiosa non

Delectaret saltatio. Her. Nihil ita me Deus

\(895\) Amet, mihi fuit vnquam gratius, nihilque quod

Animum magis mouit meum. Sal. Quod potui, praestiti, vt boni

Meos conatus consulatis, vos omnes rogo. Her. Vt boni

[^73]Consulamus oras? Non solum boni

Consulo, ac pro delectatione ista tam insigni,

\(900\) Tamque admirabili non contemnendam herclè tibi

Referam gratiam. Age per summum hoc iuro Deum,

Quodcunque optaris, optatum feres.

Etiamsi dimidium regni mei dari velis tibi.

Sal. Gratiam habeo rex illustrißime. Ly. Merita est, vt ei

\(905\) [^74]Benefaxis lubens. Her. Agedum, dic libere,

Et quicquid vis postula. Sal. Vt mihi breue

Deliberandi tempus concedas rogo.

Paulisper hinc abeo, reditura protinus.

Her. Placet. Hem, reuertere quàm poteris ocyßimè.

\(910\) Herod. Reuiso quàm mox huc redeat filia. Sed eccam. commodè

Profecto. Mirum ni res illi cesserit

Feliciter: adeo laeta, hilarisque videtur mihi.

Sal. Nae isthaec saltatio planè ex sententia

Ceßit mihi. Sed matrem foras egressam conspicor.

\(920\) Herod. Hem filia, quo pacto se habent res? Sal. Nihil potuit

48 TRAGICOCOMOEDIA

Neque tibi neque mihi euenire gratius,

[^75]Magisque optandum, quam quod accidit. Herod. Quid audio?

Sal. Rex saltatione meâ vehementer delectatus,

Iuramento, sancteque promisit, daturum se mihi,

\(925\) Quicquid sim petitura: etiam si regni ipsius

Dimidium postulauerim. Nunc ad te prodij,

Vt consilium vnà tecum capiam, quid mihi

Petendum siet. Herod. Oh, gaudeo. Dicam paucis. nihil

Aliud, nisi vt tibi tradi iubeas in disco caput

\(930\) Ioannis Baptistae. hominis planè seditiosi: qui

Vt hoc me coniugio priuaret, & ex his aedibus

Eijceret, omnibus viribus incubuit hactenus.

Eo sublato nihil posthac nobis metuendum erit

Mali. Sal. Et hîc, & alibi lubens tibi obsequar

\(935\) Mater. Herod. Bene facis, laudo. Sal. Nunc intrò me rursus confero.

ACTVS V. SCENA V.

HERODES, TAMIAS, MELCHIAS, SALOME, SANGA.

Iambici.

EHo Tamia, itáne nec edis, nec bibis quicquam?

Ta. In eo bonam herclè nauo operam, in conuiuio

Enim verecundari neminem decet.

Her. Rectè. Sed eccam Salomen reuersam. Mel. Sic

\(940\) Est. Vt ego iuuenculam illam tam festiuam, atque lepidam

Aspicio lubens, Her. Oh, bene fecisti, quòd statim

Reuersa es Salome. Nunc coram his omnibus

49 BAPTISTES.

Principibus dic confidenter, quid tibi dari

Velis: satis enim iam deliberasti

\(945\) Diu. Sal. Id quidem faciam rex illustrißime.

Neque aurum, aut argentum, aut partem regni tui

Petam: sed aliud, quod minori impendio

Praestare poteris mihi. Her. Quid isthuc est? cedo

Sodes. Sal. Caput Ioannis Baptistae vt mihi

\(950\) In disco tradi iubeas, hoc est quod postulo.

Her. Ah Salome, iniquum est quod petis. Nihilne aliud

Quod postulares occurrit tibi? Mel. Hem, regi

Fides est praestanda. Her. Scio. Sed nihil tale

Petendum erat ei. Tam. Age, acquiesce sodes, &

\(955\) Simus hilares. Her. Faciam, quandoquidem eò me compellit

Neceßitas, durum telum. Ehodum Sanga, spiculatori

Meis edic verbis, vt Baptistae caput

Praecidat, atque in lance positum huic tradat.

Id enim ex solemni promisso meo debetur ei.

\(960\) San. Faciam rex clarißime. Salome, ego rectâ

Ad spiculatorem pergo viâ. Sed quò

Vis deferri caput? Sal. Adme, siue ad matrem. San. Intelligo.

ACTVS V. SCENA VI.

HERODIAS. SALOME, SANGA.

Iambici.

REuiso quam mox huc se referat filia.

Atque eccam. Oh, redijsti Salome? Quo pacto ceßit res?

\(965\) Sal. Planè ex sententia mater: nam Sangam misit rex

Ad spiculatorem, vti Ioanni praecidat caput:

Atque id huc ad me deferat. Herod. Euge, bene, Ita me

D

50 TRAGICOCOMOEDIA

Deus amet, factum. Sal. Eum hîc opperiar, dum redeat. Herod. Nae tu

Me, mulierum quae viuunt, effecisti felicißimam:

\(970\) Siquidem ille regis mandatum exequatur: improbumque illud

Huc deferat caput. Sal. Istud fiet: ne dubita mater.

Herod. Quam secura ego futura sum animo, maledico

Illo homini sublato! Summa inter me, & maritum erit

[^76]Concordia: nec quisquam nos posthac lacessendos,

\(975\) Aut irritandos arbitrabitur sibi.

Sal. Ita quidem fiet mater. Nunc re ipsa vetus

Istud dictum verum esse deprehendimus,

Nempe malum consilium consultori esse peßimum.

Herod. Verè tu isthuc dixisti Salome; nam si

\(980\) Ille quieuisset, neque suis nos prouocasset

Conuitijs, nihil illi vnquam euenisset infortunij.

Nunc quod intriuit, ei ipsi exedendum erit.

[^77]Sed quid Sangam aut spiculatorem remoretur

Nescio. Sal. iam iam eum adfuturum crede. Herod. Vtinam

\(985\) Ego illum hîc cum scelerato illo capite conspiciam: qui quidem

Spectaculo nihil mihi poßit esse gratius.

[^78]Sed quis ille est, quem hinc procul accedentem conspicor?

Sal. Salua es mater, Sanga est, caputque Ioannis ad \[\< Saelua\]

Nos huc adfert. Herod. Vtinam verum augurere filia.

\(990\) Sal. Verißimum id esse, scies statim. San. Occidi quidem

Illum iußit Rex, sed planè praeter meritum, vt mihi

Videtur. Nihil enim in homine erat, quod iure quisquam

Reprehendere posset. Sed quid facias? regibus

51 BAPTISTES.

Est parendum, etiamsi mala imperent. Caput

\(995\) Eius, veluti sum iussus, deferam

Ad Salomen. Atque eccam cum matre pro

Foribus stantem conspicio. Sal. Eho mater, viden' caput

Huc adferentem? Herod. Video Salome; video,

Animusque laetitia gestit mihi. San. Ehem Salome.

\(1000\) [^79]Accipe Baptistae caput: quod rex vtî tibi

Darem, praecepit mihi. Sal. Benè

Fecisti: & referam gratiam. Herod. Nullum mihi

Spectaculum vnquam est exhibitum iucundius.

Sal. Accipe mater. Herod. Lubenter. Vt etiam nunc improba

\(1005\) [^80]Illa contumacia ei ex vultu elucet.

O sceleratißimum caput! Nae tu dignas tuis

Factis luisti supplicium.

Agedum, iam dißidium inter amantes concita:

Iam pectora arctißimo amoris coniuncta vinculo,

\(1010\) Distrahe: iam regem instiga, vt me ex regno eijciat suo.

Ipse exitium consciuisti tibi. Posthac à te nihil

[^81]Nobis erit expectandum mali.

Sal. Verè tu istud dicis mater: nam mortui,

Vt aiunt, non mordent. Herod. Facete, atque lepide.

\(1015\) Eamus nunc intro, ibique triumphum agamus. Sal. Vt lubet.

ACTVS V. SCENA VII.

SIMEON, AZARIAS.

Iambici.

DEum immortalem! quodnam est, si non hoc facinus

D 2

52 TRAGICOCOMOEDIA

Est dicendum indignißimum? Siccine hominem

Insontem sibi perimendum existimat? vitamque ei eripit,

Qui ipsi vitae in melius commutandae semper fuit

\(1020\) Auctor? qui quae ad salutem ipsius pertinebant

Monuit, beneque consuluit omnia? O Deus!

Hoccine vides, atque impunitum pateris scelus?

Aza. Non equidem impunè istud feret, Simeon. Deus

Procul dubio tam horrendum flagitium vltiscetur. Sim. Heu

\(1025\) Miseriam! vt mihi animus dolet,

Cùm mecum perpendo, quàm pio magistro

Spoliatus sim miser! Aza. Idem iste dolor & mihi est

Grauißimus. Sed quid facias? neque lachrymis,

Neque querimonijs nostris in vitam reuocari potest,

\(1030\) Alius nunc nobis dispiciendus erit magister. Sim. Quis obsecro?

[^82]Aza. Ille, toties quem Ioannes commendauit nobis:

Quemque omnibus semper sibi praetulit modis.

Cuius res prodigiosè gestas nouimus.

Sim. Scio quem dicas. Ei posthac me adiunxero lubens.

\(1035\) [^83]Sed truncatum illius, quod huc detulimus, corpus in

Loculo collocemus, vt sub noctem conuocatis

Alijs quibusdam ex nostris fratribus,

Honorificè, vt decet, sepeliamus. Aza. Placet.

Valete omnes, & si meruimus, plaudite.

/back/

FINIS.

[^1]: *In margine* Troch.

[^2]: *In margine* Troch.

[^3]: *In margine* Troch.

[^4]: *In margine* Troch.

[^5]: *In margine* Troch.

[^6]: *In margine* Troch.

[^7]: *In margine* Troch.

[^8]: *In margine* Troch.

[^9]: *In margine* Troch.

[^10]: *In margine* Troch.

[^11]: *In margine* Troch.

[^12]: *In margine* Troch.

[^13]: *In margine* Troch.

[^14]: *In margine* Troch.

[^15]: *In margine* Troch.

[^16]: *In margine* Troch.

[^17]: *In margine* Troch.

[^18]: *In margine* Troch.

[^19]: *In margine* Troch.

[^20]: *In margine* Troch.

[^21]: *In margine* Troch.

[^22]: *In margine* Troch.

[^23]: *In margine* Troch.

[^24]: *In margine* Troch.

[^25]: *In margine* Troch.

[^26]: *In margine* Troch.

[^27]: *In margine* Troch.

[^28]: *In margine* Troch.

[^29]: *In margine* Troch.

[^30]: *In margine* Troch.

[^31]: *In margine* Troch.

[^32]: *In margine* Troch.

[^33]: *In margine* Troch.

[^34]: *In margine* Troch.

[^35]: *In margine* Troch.

[^36]: *In margine* Troch.

[^37]: *In margine* Troch.

[^38]: *In margine* Troch.

[^39]: *In margine* Troch.

[^40]: *In margine* Troch.

[^41]: *In margine* Troch.

[^42]: *In margine* Troch.

[^43]: *In margine* Troch.

[^44]: *In margine* Troch.

[^45]: *In margine* Troch.

[^46]: *In margine* Troch.

[^47]: *In margine* Troch.

[^48]: *In margine* Troch.

[^49]: *In margine* Troch.

[^50]: *In margine* Troch.

[^51]: *In margine* Troch.

[^52]: *In margine* Troch.

[^53]: *In margine* Troch.

[^54]: *In margine* Troch.

[^55]: *In margine* Troch.

[^56]: *In margine* Troch.

[^57]: *In margine* Troch.

[^58]: *In margine* Troch.

[^59]: *In margine* Troch.

[^60]: *In margine* Troch.

[^61]: *In margine* Troch.

[^62]: *In margine* Troch.

[^63]: *In margine* Troch.

[^64]: *In margine* Troch.

[^65]: *In margine* Troch.

[^66]: *In margine* Troch.

[^67]: *In margine* Troch.

[^68]: *In margine* Troch.

[^69]: *In margine* Troch.

[^70]: *In margine* Troch.

[^71]: *In margine* Troch.

[^72]: *In margine* Troch.

[^73]: *In margine* Troch.

[^74]: *In margine* Troch.

[^75]: *In margine* Troch.

[^76]: *In margine* Troch.

[^77]: *In margine* Troch.

[^78]: *In margine* Troch.

[^79]: *In margine* Troch.

[^80]: *In margine* Troch.

[^81]: *In margine* Troch.

[^82]: *In margine* Troch.

[^83]: *In margine* Troch.
