/front/

ABIMELECH\
TRAGOEDIA SACRA.

33\
AMPLISSIMO\
ET\
R.DO ADMODVM DOMINO\
D. PHILIPPO CAVERELLIO\
ABBATI VEDASTINO,\
MONASTERIORVM EXEMPTORVM\
PER BELGIVM VISITATORI MERITISS.\
IACOBVS CORN. LVMMENAEVS A MARCA,\
Rel. Sacerdos Benedictino-Blandiniensis, C. D. Q.\
ARthesiae Pater, ἁμι, ἄβροχος ἄγκυρα Mούσων,\
Pieridum columen, Pieridumque decus.\
Perlege, sed facilis, nostrae lugubria Musae,\
Quae iacet ante tuos inuidiosa pedes.\
Sanguineamque aciem, & feralia lumina voluit,\
Heu mihi! quàm multis praefica funeribus!\
Septem inter denos, exanguia pectora, fratres,\
Indignis lalemum docta sonare modis.\
Eheu! quos gelidi truncatos marmore saxi,\
ABIMELECH iussit Manibus ire sacros,\
ABIMELECH Gedeone satus, trux, saeuus, & asper,\
Et nimiâ pueros ambitione necans.\
Felix, si nunquam gessisset purpuram, & ostrum,\
Et, quod fraterno sanguine tinxit, ebur!\
F

34\
REVERENDO PATRI\
IACOBO CORNELIO\
LVMMENAEO A MARCA\
M. CARDINALIS BARBERINVS.\
NVNC\
VRBANVS VIII\
PONT. MAX.\
ACcepi libens ABIMELECHVM TRAGOE¬\
DIAM tuam, scriptoris enim est opus, cuius\
eruditionem & doctrinam fama vulgauit, mihi¬\
que defertur in eo luculentum amoris ergà me tui\
testimonium. Quas debeo, gratias ago, tuumque\
ad Vrbem praestolor aduentum. Gratißimus\
erit adspectus Viri, quem amo & aestimo. Vti¬\
nam sit occasio gratiae referendae. Interim pro\
comperto habeas, si quâ in re, operâ meâ, tibi\
sit opus, eam non defuturam. Vale, datum\
ROMAE, Prid. Id. Iunij, 1622.

35\
ARGVMENTVM.\
ABIMELECHVS Hierobaali Gedeonis\
ex pellice filius, à funere optimi paren¬\
tis, regnandi libidine instinctus, fratres sep¬\
tuaginta, legitimo toro natos vno excep¬\
to lotane puero (qui clanculùm subductus\
fuit) ad saxi crepidinem caedit. Solus impe¬\
rat, & tyrannidem exercet. Denique in me¬\
dio cursu fortunae & gloriae, ad muros The¬\
bes ciuitatis, molari lapide opprimiturà foe¬\
minâ, & moritur, Deo & fraternis Mani¬\
bus obnoxius. Iudic. 9.

/main/

PERSONARVM NOMINA.\
VMBRA GEDEONIS. IOTANES PVER.\
ABIMELECHVS. NVNCIVS.\
CHORVS.\
F 2

36 IACOBI CORN. LVMM. A MARCA\
ACTVS PRIMVS.\
VMBRA GEDEONIS.\
QVis me silentem turbat, & crudus nimis\
Interpolatos vellicat Manes meos?\
Abimeleche! pestis, exitium, lues,\
Tortor meorum liberûm, latro, scelus!\
5 Quò te rapit Megaera? quid tandem struis\
Abimeleche? stemmatis probrum mei?\
Ergóne fundes sanguinem? & ferro manus\
Armare poteris, viscera vt lanies mea?\
Vt nuda fratrum latera? non possum eloqui.\
10 Tune ut meorum nobilem adolescentiam\
Orco, tenebris destines? vilis stupri\
Infame carcinoma! tot natos meos,\
Tot casta thalami vignora, ad saxum, ad necem?\
An ergò nullo flecteris molimine,\
15 Et aeuiterni sceleris in fratres reus,\
Crudelis instar beluae, praedam inuolas?\
Et meus lëther, lacrymis dignus puer\
Ah meus Iëther! tangit & Manes dolor;\
Et meus Iëther, sanguinis princeps mei,\
20 Generoso honesto pectus incoctum gerens,\
Iugulum subactae pellicis nato dabit?\
Auerte pietas laribus exitium meis.

ABIMELECH. 37\
Quis ergò credet femoris hunc pullum inclyti,\
Qui spirat illum sanguinem, & bibet quoque,\
25 Tantique sceleris barbarum exemplum parat?\
Non sic profanus ille, qui primo satus\
Vitae parente, liuidus, vaecors, malus,\
Obliqua torquet lumina, & rectus nequit\
Fratris videre munera, vnctam victimam,\
30 Et fumum ab arâ scansilem, & medius crepat,\
Et tamen in vno vulnere expleuit minas.\
Vicisti Abimeleche! vicisti scelus!\
Nec tuus in vno capite lassatur furor.\
Vittata rapies agmina, & letho dabis,\
35 Et nuda carpes latera, & euelles fibras,\
Et saxo in vno, saxo in vno luridus\
Manabit, ô crudelia! ô Superi! Inferi!\
Manabit, & tabescet immensus cruor!\
Quâ rupe fractus iste, quo scopulo lapis,\
40 Qui lambet illum sanguinem & totum bibet,\
Et vomere semper cupiet & bibet tamen?\
Vtinamque totum biberet! & nullam ferus\
Guttam profusi sanguinis calce obterat,\
Qui sic cruentas acuit ad caedem manus!\
45 Et nullae in istam victimam dirae canes,\
Et nullae in istam victimam incurrant ferae!\
Eritne tamen, & poterit hoc durus latro,\
Quod Phoebus oculis cernere horrescet suis,\
Cùm nube tetrâ merget auratum caput?\
F 3

38 IACOBI CORN. LVMM. A MARCA\
50 Quod moesta nigro Luna praetereat libens\
Obnupta peplo, lampade obtusâ silens?\
Nam quis videre posset, aut fixos semel\
Durare ocellos, Caucasum vt totum gerat,\
Durosque scopulos, cordis infracto sinu?\
55 Spectabit hoc Iudaea, patrabit ferus\
Abimelechus, & suas tabo manus\
Sacrabit isto! perge damnatum caput,\
Fratresque, puerosque, intimos, meos, tuos,\
Humana si quid viscera in te sentiunt,\
60 Quid dico? si nîl viscera in te sentiunt,\
Feri ad medullas vsque; quid demens stupes?\
Vinctos, trementes inuola, & caesis quoque\
Insulta, vt omnem nescit impietas modum.\
Sic ad tiaram graditur, & sceptrum petit\
65 Gentis Sichemae alumnus, & coelum & Deos\
Inuadere audax, vt meos fasces gerat.\
At, at seuero Numini poenas dabit,\
Et sanguinem illum, & viscera & fratres mihi\
Debet, reperiet Parca vindictae modum.\
70 Heu! quale sulfur cudis in nebulâ Pater,\
Quàm multa misces lurida, vt ferias reum,\
Et dirum ad vmbras fulmines nimbo caput!\
Currite citata spicula, & tantum cauo\
Expiret äer nubilo, quantum capit,\
75 Et tota moles ignea in sontem cadat.\
Heu! sanguinantem Nemesis excußit sinum,

ABIMELECH. 39\
Et tonuit aether; ô Deus! Sadäi Deus!

CHORVS.\
Scilicet, actum est; Ioasiades\
Gedeon, tanti nominis heros,\
80 Inter mutas pallidus vmbras\
Silet, aeternùm silet! heul longùm\
Longúmque iterum, longúmque sedet!\
Aut Cocyti propter glareas\
Nimiùm, ah! nimiùm frigidus errat!\
85 Eheu! patriâ regione procul,\
Nimiumque suâ dißitus Effrâ,\
Quam perpetuo nomine clarat.\
O si rursum viuere poßit,\
Et nos iterum vendicet armis!\
90 Scilicet iterum nos hostis habet,\
Et nos iterum vincula stringunt!\
Et quis manicas exuet istas?\
Gedeon, Gedeon, optime Gedeon!\
Heu Abimelech! heu, heu Gedeon!\
95 O qui subitos agmine ducto\
Phialae latebrâ protulit ignes,\
Atque aere viros, bellumque ciens\
Numine prompto terruit hostes!\
Tunc commissos Marte ambiguo\
100 Vidit trepidum sternere campum,\
Vidit liquidos sanguine riuos,

40 IACOBI CORN. LVMM. A MARCA\
Et caesa virûm corpora volui.\
O sic iterum buccina clangat!\
O sic iterum Panicus horror\
105 Inuolet omnes! lituoque strepens,\
Et sine iaculi praepetis ictu,\
Turmas latè vastet inertes,\
Facti Gedeon nobilis auspex!\
Tunc proiecto Salmana scuto,\
110 Et genua labans, artusque tremens,\
Hausit toto pectore ferrum,\
Plangensque solum, penitus gelidam\
Combibit Aten; it comes illi\
Fortis Sebëé, Dux ille Ducum,\
115 Et purpureo caesus in ostro,\
Tinctam gemino murice trabeam\
Cedit spolijs Iudaea tuis,\
Multisque iacet flebilis Heros.\
Quid clara tuae facta iuuentae,\
120 Et tot veteres memoro titulos\
Ioasiaci princeps generis?\
O cui pietas mascula pectus\
Roborat, hirtos vellere lucos,\
Quos relligio Barbara struxit!\
125 Tum vile caput dedere flammis,\
Quod Baali Numine sacrum,\
Tantùm riguo sanguine gaudet,\
Et lita tabo tempora spargi,

ABIMELECH. 41\
Quantùm steriles imbribus horti,\
130 Quos rara cauo nubila tingunt!\
O quem patriae margine siluae,\
Tectum patulâ molliter vmbrâ\
Coeli Genius compulit ales\
Desperatum stringere ferrum!\
135 Tum multa viro digna locutus\
Geminat tonso in vellere signum,\
Sudo, egelido rore probatum.\
Sic à coelo lenimen habet,\
Et freta Dei Numine virtus\
140 Nunquam Superos inuocat aegros,\
Et votorum summa capeßit.\
Foelix nimiùm, foelix Gedeon,\
Si non gemmâ sutili & auro,\
Nostro geminum finxisset ephod,\
145 Quo se populi fregit pietas,\
Proni vetitis ludere sacris,\
Quocumque ferat mobilis error.\
\
ACTVS SECVNDVS\
ABIMELECHVS.\
ETiam moraris anime? cur lentus stupes\
Abimeleche? cur adhuc vacant manus?\
G

42 IACOBI CORN. LVMM. A MARCA\
150 Quó libet, eundum est: quod licet, segnes agunt:\
Et quisquis intrà compedes istas sedet,\
Nunquam trophaeum statuet: audacem impetum\
Fortuna sequitur, illa, quae sceptro potens,\
Fortes tuetur, calcat ignauos, leuat\
155 Dextrâ superbos, alterâ abiectos premit:\
Victa nunquam pectora impleuit Deus: ˂ vieta\
Quicumque promptus purpuram inuasit, tenet\
Vltrò sequacem: dignitas quaerit viros:\
Quicumque tardo repit ad laudem gradu,\
160 Fugitiua nemo decora corripiet manu.\
Ergóne nunquam stemmatis primi notam,\
Et pictam abollam, & patrios fasces geret\
Abimelechus? marcidum, insulsum caput!\
Abimelechus, vile mancipium domi\
165 Fratrum fedebit? & puer mollis Iether\
Damnabit istam dexteram fuso, colo?\
Pullus Gradiuum? sic Deus nunquam velit;\
Imbellis iste, qui iacentem Salmanam\
Ferire iussus, languidâ capulum manu\
170 Tractare nescit, & tremens, pallens, stupens,\
Patrem ruentem in vulnera obliquus videt,\
Et paenè cum ipso Barbaro exanimis cadit?\
Excede lëther, si moram nectis, traho,\
Et ponè bello inutiles fratrum greges.\
175 Miscebo caedes, funera, implebo manus,\
Et meus in omnes ibit armatus furor.

ABIMELECH. 43\
Sic agere fixum est: non capit regnum duos,\
Nec sellâ in vnâ commodè gemini sedent:\
Et ille rector siderum, coeli decor,\
180 Vnus pererrat orbitam, & sceptri potens\
Bissena solus signa Zodiaco regit.\
Nec ipsa fratrem ferre riualem potest\
Diana, quandò argentea in bigis sedet,\
Pictoque amoenam lampadem vibrat polo.\
185 Sol vnus, vna Cynthia, vnus omnia\
Deus gubernat, vnus implet omnia,\
Terrasque, tractusque arduos coeli & maris.\
Abimeleche submoue turbam procul,\
Tum capita vittis exue, & lituo manus,\
190 Et nemo citrà sanguinem poenas luat.\
Conuictus olim inertiae vt mecum Iether\
Ebur capessat? nolit hoc Gedeon pater,\
Qui bello & armis strenuus damnat pigros,\
Et me (quod vnum restat) ad fasces vocat.\
195 Sic regna Abimeleche, cur nondum cruor\
Riuo citatus, fluxit ad pedes meos?\
Cur nondum lëther induit sicam, caput\
Demessus & cur ludit etiamnùm puer?\
Damnata soboles! acue nunc acinaces,\
200 Lima secures turba seruorum mea,\
Saeuire in omnes cupio, nec facile mihi\
Pectus moueri lacrymis, aures rigent,\
Nec me querela mollium in partes aget.\
G 2

44 IACOBI CORN. LVMM. A MARCA\
Bibam ipse potius sanguinem, & ferae bibunt,\
205 Quas in minorem suscitat praedam furor.\
Tractabo capita, & exprimam tabi luem,\
Et trunca demum corpora alitibus dabo.\
Sic, sic ad alta gradior, & pedibus struem\
Calcabo inertem, corporum strages premam.\
210 Sublimè eunti sic mihi sternit gradum\
Fortuna mater; nempe sic nauos decet,\
Et qui facinorum praemia in dextrâ gerunt.

CHORVS.\
Ergò potuit callida Sichem\
Talem nobis gignere pullum,\
215 Qui viroso saeuior hydro\
Sic à toto sibilat antro,\
Et nos trifidae cuspide linguae,\
Penitùs, penitùs sauciat ictos?\
O care Iether! quò te rapies,\
220 Ne te serpens improbus ille\
Caudae teretis vinciat hamo,\
Pastamque tuo vulnere rabiem\
In vipereos colligat artus?\
Vidi, & tumidâ feruidus irâ\
225 Strinxit saeuos protinus enses,\
Nimiumque tuo sanguine ludet,\
Quâ te inueniet cumque latêbrâ.\
Quis tam rigidos montibus vrsos,

ABIMELECH. 45\
Rasóque feras aequore tygres,\
230 Vidit laceram sparcere praedam,\
Vidit laceras mandere costas,\
Et sanguineos lambere rictus?\
O si nunquam cernere liceat\
Crudele nefas, & diuulsos\
235 Artubus artus, & tabificos\
Latè gelido sanguine campos!\
Nam quis teneros duret ocellos,\
Aut satis vdas fundat lacrymas,\
Aut lassa satis brachia iactet\
240 Aut nuda satis pectora tundat?\
Sic nempe honores quaerit & fastu crepat\
Abimelechus, pandit ambitio viam,\
Inuisa coelo belua, Inferni soror,\
Quae mundum habenis torquet, & nescit modum.\
245 Sic & in ipsis repperit astris,\
Quos immodicis impulit ausis\
Vltrà vetitas currere metas.\
Princeps Genius coelitis aulae,\
Qui stellantes aurëus humeros,\
250 Medius nitidos inter Ephebos,\
Mundoque nitens ora pyropo,\
Hausit dias proximus auras,\
Et se pleno Numine pauit,\
Non satis animos strinxit hiantes,\
255 Supraque Deum remigat amens.\
G 3

46 IACOBI CORN. LVMM. A MARCA\
Foelix, foelix, cùm se propriâ\
Fouit in vmbrâ, tantumque suis\
Lusit in alis, tantúmque suo\
Risit in ostro, cùm vaga nondum\
260 Sidera pullo syrmate traxit\
Coeli nimiùm perditus hospes.\
Et te naeuo polluit isto\
Nostri generis callidus hostis,\
Adame pater stemmatis aegri.\
265 Heu! cùm te auidas mandere fruges,\
Foetasque boni, foetasque mali,\
Primum docuit garrula coniunx,\
Nimiùm colubro dedita mulier,\
Nimiùm stolidis aemula votis.\
270 Tunc nudus eras, & nuda fuit,\
Et se nudam plangere coepit,\
Quae te comitans paßibus aequis,\
Haesit lateri flebilis Eué.\
Heu! cùm riguis exulat hortis,\
275 Cùm iacet hirtis obruta spinis,\
Notumque tegit saucia probrum,\
Damnata colo, damnata malis,\
Et defletos gignere natos!\
Nec degeneres patris alumnos\
280 Olim veteri legimus aeuo,\
Quos terra cauo mersit hiatu,\
Aut de caelo fulmine tactos,

ABIMELECH. 47\
Tostos liquidis corpora flammis,\
Coram populo protinus hausit\
285 Subitò, subitò concitus vltor\
Stabant miseri, promptique nimis,\
Et proscripti grandibus aris\
Mundâ in phialâ thura cremabant,\
Restante Deo, cùm caeruleo\
290 Dirupta volant fulmina nimbo,\
Et pallentes atque egelidos\
Impete sternunt, indexque mali\
Inducta tholis lamina serpit,\
Ductilis vsto lamina cupro.\
295 Cur non iterum terra dehiscit?\
Cur non iterum fulmina currunt,\
Et tua circùm tempora saeuus\
Ambulat horror, peßime fratrum,\
Qui non propriae munera Spartae\
300 Deploratis stragibus imples,\
Tinctumque nouo murice coccum,\
Qui de fratrum vulnere fluxit,\
Induis humeris, vilis trabeae\
Vilior haeres? scilicet olim\
305 Omnia debes, & te calidâ\
Sanguinis vrnâ, potum penitùs,\
Potumque iterum decreta Deo\
Vltio merget, trepidique legent\
Exempla nimis cruda nepotes.

48 IACOBI CORN. LVMM. A MARCA

ACTVS TERTIVS.\
IOTHANES.\
310 HOrrore quatior, frigus in venis riget,\
Heu! inter ossa currit exanguis tremor,\
Rectaeque steterunt, hispidae, horrentes comae.\
Quis me mihi nunc sistat? an viuo tamen?\
Solemque ocellis haurio, & rutilum iubar?\
315 An inter vmbras erro, & abductos specus\
Silentis Erebi? vellem! & ô Manes tuos\
Solari Iëther! nulla vbi lucet tibi\
Phoeboea lampas, nocte vbi illuni sedes,\
Et dura Lethé lacrymas sorbet tuas.\
320 O care Iether! flebile, intonsum caput!\
Heu frater! heu mi frater! heu fratrum greges!\
Quos ille durus; frater! hei fratrum greges!\
Quos ille crudus, barbarus! vetat dolor\
Proferre penitus, & tamen vellem quoque\
325 Exprimere totum, quod mihi mordet iecur\
Mi frater! heu mi frater! heu fratrum greges!\
Quos ille teruus, asper, immitis, ferus!\
Quos ille saxo! lingua balbutit nimis;\
Abimelechus carnifex, saxo impio\
330 Stratos! Abimelechus, heu fratrum latro!\
Caesim necauit! nempe adhuc stillant manus\
Presso cruore, nempe adhuc ferrrum madet

ABIMELECH. 49\
Tabo perunctum! memini & horresco nimis,\
Cùm duxit agmenluridum, & campo incubans\
335 Feralis error, cuncta stringebat metu,\
Et ipsa flere saxa, contremere nemus,\
Et conscia illa tesqua, vbi fluxit cruor,\
Et fleuit innocentia! heu! capita ominium\
Obnupta vittis vincla torquebant manus,\
340 Et colla nudi, pectorum nudi sinus,\
Et (nisi quod Heben texerant) nudi pedes,\
Nudique prorsus omnia, heu! dolor, dolor!\
Gladio subibant impio! & Iether quoque\
Nudus, trementes lacrymis rigans genas,\
345 Et pallidus iam morte vicinâ puer\
Meae iuuentae geminus, aut maior parum.\
Heu! qualis illa victima in saxo stetit!\
Heu! qualis illa sica tot iugulos secans,\
Et cara fratrum pectora & dulces sinus,\
350 Et sanguinantes penitus in fibras agens.\
Sic ille litat; & viuis, & viuis quoque\
Miserande Iothan? cur adhuc viuis tamen,\
Et profugus erras? it pauor lateri comes,\
Et saeua desperatio, & tenebrae & dolor,\
355 Et solitudo; mille me expectant plagae,\
Et mille pedibus retia intendit meis\
Abimelechus: scilicet nondum satis\
Multum cruoris fudit, & nondum satis\
Bibit cruentus heluo, & venas quoque\
H

50 IACOBI CORN. LVMM. A MARCA\
360 Sitit recentes: scilicet Iothan potest\
Sedare rabiem, scilicet lupum potest\
Lenire fuso sanguine, & tutò nequit\
Regnare, si non commodo ad sicam caput,\
Et nisi cruentas impleo extremùm manus.\
365 Sic regna Abimeleche, sic sceptrum tene,\
Et mille conscïentiam vermes edant,\
Et mille figant spicula, & mille, agmine\
Facto, malorum millia, & saxum, & rota,\
Et tortor ignis, mille discerpant modis.

CHORVS.\
370 Demessa ferro capita, vicino iacent\
Tumulata saxo; sic tuus Iether fuit\
Inuictè Gedeon, turba natorum fuit,\
Et tu fuisti! barbarus fasces habet\
Abimelechus, & suis trabeam ferus\
375 Induxit humeris, sanguis in cocco rubet,\
Totâque paßim purpurâ elucet cruor.\
Heu! quàm duro robore creuit,\
Qui tam rigidè saxeus, vno\
Qui tot geminat funera saxo!\
380 Sic rara coit gratia fratrum,\
Semperque aliquid liuet in vdis\
Quae blanda serunt oscula, labris.\
Quid Cäini refero furias,\
Qui se macerans rebus opimis

ABIMELECH. 51\
385 Mitis Abeli, liuida tendens\
Viscera tabo non prius atros\
Expuit hydros, quam spinoso\
Solus in aruo mollia fratris\
Hausit gelido viscera ferro.\
390 Et te feriunt spicula Iacob,\
Attamen extra sanguinis haustum,\
Et te hirsutus vellicat Esau,\
Tergoque ferox imminet vltor,\
Cùm maternae ludio scenae,\
395 Infers patriae pocula mensae,\
Cum lacteolo corpore laeuis\
Tonso palmas induis haedo,\
Totumque rudi vellere collum.\
Tum mellis hians vbere labro,\
400 Et mille simul dulcia miscens,\
Patremque tenens mollibus horis\
Inter lepidas garrulus vlnas,\
Redijt gemino munere mactus\
Pinguisque soli, riguique poli,\
405 Sceptrumque tulit nobile Gentis,\
Fratre abducto iustior haeres.\
Ille indomitâ feruidus irâ,\
Et non docilis ferre repulsam,\
Puerum longos damnat in annos,\
410 Et vulnus alens pectore crudo,\
Intestino carpitur aestu.\
H 2

52 IACOBI CORN. LVMM. A MARCA\
Et tu poteras optime Ioseph,\
Quamuis totus candidus esses,\
Liuore premi, cùm te lacero\
415 Tegmine nudum, destinat vmbris\
Dura impietas, & te obscuro\
Fratrum rabies carcere vinxit,\
Heu! conantem plurima frustrà,\
Trepidumque nimis! solus puerum\
420 Fleuit Iüdas, consanguineo\
Pectore tactus, puerum insontem!\
Cùm nullus erat, tractusque cauo\
Iret tumidam visere Memphim,\
Cùm sub manicis, tristique iugo\
425 Duceret aegrum barbarus emptor;\
Qui mox olido carcere liber,\
Vnctusque caput, tonsusque comam,\
Et puniceo clarus in ostro,\
Notos inter fercula fratres,\
430 Rectique animi notus in omnes,\
Blandéque tenet, propiusque fouet\
Fidere iussos, dignus nimiùm\
Regum gemino murice Princeps\
Sic dignus ille, vt ille nîl rectè gerit,\
435 Qui liuidum acuens vulnus admotâ face\
Crudelitatis, ferream strinxit manum\
Per densa fratrum funera, & letho tulit\
Turbam innocentem; solus est Iothan super,

ABIMELECH. 53\
Et solus alibi latuit, & solus fuit,\
440 Qui callido astu barbarum elusit scelus.\
Seruate solum Numina, & viuat puer\
Aureus Iöthan, deme de nostris Deus,\
Quos degat annos, dignus est vitâ frui.\
Propera, propera, propera Iothan, \[˂properea\]\
445 Glomerant celeres ponè caballi,\
Propera Iothan, propera Iothan,\
Propera, propera, propera, propera.

ACTVS QVARTVS.\
ABIMELECHVS.\
QVò me vocas Bellona? quod mandas scelus?\
Aut quale monstrat labarum in castris furor?\
450 Quò me tubarum stridor, & litui truces\
Campo lacessunt? dexteram ingentem meam\
Mauors reposcit, dexteram ingentem, horridam,\
Bello probatam: scilicet Manes tui\
Germane Iëther, sanguinem exquirunt meum,\
455 Et saepè Gedeon turbat in somnis pater,\
Et ô cruentus semper occurit mihi,\
Et qualis iuit, totus in Sebëé minax,\
Aut qualis aegrum Salmanam ferro tulit,\
Vultu coruscans igneo, instinctus Deo.\
460 Viuesne Abimeleche? regnare arduum,\
H 3

54 IACOBI CORN. LVMM. A MARCA\
Viuere molestum, cùm tibi semper Deus\
Minatur aliquis; nempe & ocurrit mihi\
Armatus ille semper & semper quoque\
Aliquis meorum lurido vultu praeit,\
465 Immane spectrum, sanguine & tabo fluens.\
Nec sic iacemus etiam, vt egregia indoles\
lacere nescit, Sichima ad pugnam vocat,\
Et turbat vltrò Sichima, attollit facem,\
Dilecta quondam ciuitas, regni caput,\
470 Et saeua in armis, horrida; at poenas dabit,\
Et ille Gäal, pestis, exitium, lues\
Patriae cadentis, victimam debet mihi.\
Et quid volunt. nunc improbi? ô factum benè!\
Fratres requirunt; scilicet caesi iacent,\
475 Et qui profanâ fluxit in scenâ cruor\
Tibi fluxit vni Sichima, & totum tuum est,\
Quod mihi patrasti; pignore hoc sceptrum tuli,\
Et rubuit ille sanguis in cocco prior\
Illum reposcunt sanguinem, & ludunt nimis,\
480 Ducesque tanti sceleris, iritant Deos.\
Memini, & ruentes in tuum fanum Berith\
Bäal, frequentes vsque libabant tibi,\
Et ructuosi & madidi, & errantes mero,\
Et illa conspiratio à templo venit,\
485 Mensamque super, & vina bellatum est ibi,\
Vinctusque Abimelechus; hoc segnes agunt,\
Fortes ad arma, ludit vbi venis calor.

ABIMELECH. 55\
Largusque läcchus pectora hoc oestro rapit.\
At nulla temulentia in castris valet,\
490 Nec vini, at vdi sanguinis sitiens mucro\
Meruit trophaeum: sobrius Mauors iuuat.\
Arma, arma, ad arma milites, Gäal iubet,\
Et me laceßit; quis tamen Gäal, iners,\
Ignauus iste? Nescio, & nescit miser\
495 Abimelechum, quantus in clypeos tonet,\
Aut quantus ensem vibret, aut iaculum premat,\
Alter Gradiuus; testor immites Deos,\
Et sacra Bäal, quae lubens vulgus colit,\
Lucumque & aras, vulnere ingenti cadet,\
500 Si strictus iste acinacis nondum stupet,\
Limatus illâ cote, quâ fratres iacent.\
Arma, arma, ad arma milites, Sichem vocat.

CHORVS.\
Tandem fleuit barbara Sichem,\
Claro gemitu testata nefas,\
505 Et te miserum dixit lëther!\
Heu! Heu! duro durior omni,\
Cùm tot fratrum pectora rupit,\
Et saxo etiam durior illo,\
Quod tam innocuo sanguine fluxit!\
510 At nunc Gäal omnia turbat,\
Et te, ô Zebul, agmine cingit,\
Murosque tuos ardua Sichem,

56 IACOBI CORN. LVMM. A MARCA\
Non iniußis occupat armis.\
Ergò reperit perfidus hostem,\
515 Et Sichemijs exulat agris\
Trux Abimelech, & vagus errat,\
Noti sceleris turbine raptus.\
Heu! fuge, totus panditur orbis,\
Fuge, quà fratres fugêre prius,\
520 Quà tibi Iether pandit asylum;\
Fuge, quà gladijs obuius ibis,\
Et nulla tibi lancea parcet;\
Fuge, quà medium stringat Erynnis,\
Haerens trepido pallida collo;\
525 Quà te anticipans inuolet Atè,\
Et sanguineo cincta flagello\
Noxam stimulis exigat aequis.\
Fuge, quà riui sanguinis vndant,\
Taboque madent aspera nemorum,\
530 Vbi sola sedet flebilis Echo,\
Semperque aliquid garrula frangit\
Intrà scopulos, rupe cauatâ,\
Lugubre, moestum, quod sub gladio\
Dixit Iëther, quod tunc summo\
535 Margine saxi, desperatus\
Viuere, fleuit, quodque auritas\
Iußit geminum reddere siluas.\
Fuge, quà campos auia cingunt,\
Quà fata sinunt, quà fata negant,

ABIMELECH. 57\
540 Quacumque patet, quacumque latet\
Semita nigris abdita taxis.\
Fuge, quid demens respicis? Heu! Heu!\
Non pede claudo poena sequetur,\
Et iustorum filia Diuûm,\
545 Non innocuo sanguine ludet,\
Quae tarda licet, quae pigra licet,\
Suras lento vincta cothurno,\
Plumbea tandem spicula vibrat,\
Magnoque tenet pondere sontes.\
550 Sic ille mali seminis autor,\
Deploratae filius Euae,\
Fratris misero sanguine sparsus,\
Totum lustrat deuius orbem;\
Ducit profugum luridus Abel,\
555 Quà densa latent, inter frutices,\
Quà saxa iacent, inter scopulos,\
Tunditque latus, pallidus hospes.\
Heu! quod Superis omnia debet!\
Et te Lamech vermina torquent,\
560 Diraeque graues erosa tibi\
Viscera mordent, nimiumque luis,\
Mollis pueri, flebile vulnus.\
Nec destituit vindicta reum,\
Quamuis oculis semper riguis\
565 Lenire velit Numina, & vdo\
Lecti gremio, Coniugum in vlnis\
I

58 IACOBI CORN. LVMM. A MARCA\
Lumina vexet.\
Tum, si folijs fortè citatis\
Mouit lucum turbidus Auster,\
570 Et si tenui sibilat aurâ\
Vocale nemus, respicit amens,\
Et se ad poenam comparat vltrò.\
Scilicet aequum est pallêre malos,\
Et quos animi crimina torquent,\
575 Semper rigidum sperare Deum,\
Fandi memorem, memorem infandi,\
Et si exagitas, laedere durum.\
O cui totus militat aether,\
Qui prompta citat fulmina, & adsunt,\
580 Qui cùm validos strinxerit ignes,\
Torto rubuit verbere Selmon,\
Et perculso vertice flagrat.\
Discite moniti, discite iustas\
Numinis iras; conscire sibi\
585 Nihil, hoc pulchrum est, & suffundi\
Vulnere nullo, gratum Superis,\
Dignum coelo, dignum stellis,\
Dignum ambrosiâ, nectare dignum\
Tum quicquid ibi ridet in astris,\
590 Quod Diuini pectoris vrnâ\
More citati fluminis, vndat,\
Libat pietas, & quod nebulae

ABIMELECH. 59\
Cumque recondunt, subigit meritis\
Ignea virtus.

ACTVS QVINTVS\
NVNCIVS, CHORVS.\
595 VAstata Sichem lurido busto sedet,\
Et lapsa ab alto ciuitas traxit minas\
Murorum hiantes, omnia in fundo iacent,\
Adeóque tota Sichima in Sichem latet.\
Abimelechus miscuit flammas prior,\
600 Trux, asper, atrox; scilicet poenas dedit\
Fratrum peremptor. CHOR. Nunquid à castris venit\
Mercurius iste? fare, quid portas noui?\
Saeuitne Abimelechus? an Thebas ruit?\
An geminat itèrum funera? incendit faces,\
605 Inflammat vrbes? NVN. Scilicet nuper fuit\
Abimelechus. CHOR. Nunc vbi tendit tamen?\
Vbi castra ponit? NVN. Ponit ad Lethen miser,\
Et ripâ in illâ tendit. CHOR. Vbi fratres sedent?\
Abimelechus? NVN. Morte crudeli iacet,\
610 Lethoque acerbo. CHOR. Nempe crudelis fuit.\
I 2

60 IACOBI CORN. LVMM. A MARCA\
NVN. Iacet cruentus. CHOR. Nempe, quod biberat, vomit.\
At quis ferocem beluam inuasit? Refer.\
NVN. Et strauit illum mulier. CHOR. An Iahel manus\
Armauit iterum? nunquid & nobis quoque\
615 Robur ministrat Nemesis? NVN. Et saxo iacet\
Ictus cerêbrum. CHOR. Nempe & hoc saxum fuit,\
Quod fluxit olim sanguine, & tabum bibit.\
O iusta semper Numina! at totum refer,\
Et sanguinantem purpuram totam explica.\
620 NVN. Vix ipse credo facinus & vidi tamen,\
Et quanquam ocellis metiar famam meis,\
Non credo nimis, & pectori irrepit stupor.\
Aurora nitido mouerat stellas polo,\
Et tota Thebé latera nudârat sua,\
625 Murumque torquens machina, urgebat nimis,\
Cùm rapuit arma miles & Martem ciens\
Caesìm sonante claßico; in clypeis stetit.\
Tunc ipse Abimelechus ante omnes ijt,\
Ferrum coruscans & facem, & speculam premens,\
630 Quae sola miseris, opido euerso, stetit,\
Spargebat ignes, mulier extinxit luem,\
Armata silice mulier, & tantum Ducem,\
Saxi molaris impete, in praeceps dedit.\
It clamor vsque ad sidera, & vulnus fuit\
635 Lethale nimiùm, tolerat, hoc tantùm dolet,\
Quod foeminae illam gloriam debet, miser,\
Et adhuc superbus; ergò fortunae satur,

ABIMELECH. 61\
Vitaeque mox cadentis, armigerum vocat,\
Et ipse monstrans pectoris nudi sinum,\
640 Iubet ferire militem, & subitò rigens,\
Et torta hiulcans lumina, adspirans minas,\
Morte inuocatâ, pronus in vulnus cadit,\
Et sic iuuat perire. CHOR. Sic tandem luit\
Abimelechus, sic Deus noxam exigit.\
645 Gaudete Ciues occidit sternax aper,\
Et ille nobis vltimus missus venit,\
Post tot suorum funera; ô vindex Deus!

/back/

FINIS.
