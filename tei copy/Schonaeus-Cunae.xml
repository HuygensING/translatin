<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0086" xml:lang="lat">
<teiHeader>
<fileDesc>
    <titleStmt>
        <title type="main">Cunae</title>
        <title type="sub">Cunae fabula ludicra</title>
        <author>Schonaeus, Cornelius</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Gerhard Grevenbruch</publisher>
        <pubPlace>Cologne</pubPlace>
        <date>1614</date>
    </publicationStmt>
    <sourceDesc>
        <bibl>
            Identifier: <name>Schonaeus-Cunae</name><lb/>
            Short title: <title>Cunae</title><lb/>
            Year of first edition: <date>1596</date><lb/>
            Author information:<lb/>
            Alias: Schoon, Cornelis<lb/>
            Birth: 1540, Gouda<lb/>
            Death: 1611, Haarlem<lb/>
            Floruit: None, Haarlem, The Hague<lb/>
            <ref target="https://nl.wikipedia.org/wiki/Cornelius_Schonaeus">Link</ref><lb/>
            <emph>Terentius Christianus (1614)</emph><lb/>
            <ref target="https://books.google.nl/books?id=r-ZIAAAAcAAJ">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>CVNAE</p>
  <p>FABVLA LVDICRA.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="actorvm-nomina.">
  <head>1. ACTORVM NOMINA.</head>
  <p>PAMPHILVS, adolescens.</p>
  <p>CHREMES, senex.</p>
  <p>PERILLA, anus.</p>
  <p>NISA, puella,</p>
  <p>SYRVS, adolescens Chremetis liberi.</p>
  <p>LESBIA, ancillae.</p>
  <p>BROMIA,</p>
  <p>PROLOGVS.</p>
  <p>Iambici.</p>
  <p>PAcem firmam, atque perpetuam concordiam</p>
  <p>Exopto vobis spectatores omnibus.</p>
  <p>Neque illam solam publicam, quâ caruimus</p>
  <p>Diu, verùm domesticam,</p>
  <p>(5) Et priuatam multo magis. Nequicquam enim</p>
  <p>Est pax foris, si bellum nobis est domi.</p>
  <p>Miramini fortasse hoc dictum quid sibi velit.</p>
  <p>Atqui id verißimum esse confitebitur,</p>
  <p>Cui rixosa ac inquieta coniunx obtigit,</p>
  <p>(10) Cum qua illi totos pugnandum est dies, nisi</p>
  <p>Seruire fortè malit, illique obsequi</p>
  <p><milestone unit="page" facs="128"/></p>
  <p>Per omnia. Quod si inter vos nullus est, qui cum</p>
  <p>Huiusmodi colluctatur malo: equidem gaudeo,</p>
  <p>Vobisque gratulor. At ne frustra pluribus</p>
  <p>(15) Sim gratulatus, non mediocriter metuo.</p>
  <p>Nam haudquaquam me latet, quàm multae in oppido</p>
  <p>Hoc nostro paßim reperiantur foeminae</p>
  <p>Procaces, difficiles, morosae, atque improbae.</p>
  <p>Quae vt mancipijs maritis vtantur suis:</p>
  <p>(20) Aequum, an iniquum sit, quod imperant, nihil</p>
  <p>Vident quicquam, nihilque pensi habent.</p>
  <p>Quibus quoties repugnas, irritas magis.</p>
  <p>Nunc itaque qui tales sunt vxores nacti, his ego, vt</p>
  <p>Bono, ac tranquillo sint animo impero. Inuentum</p>
  <p>(25) Est remedium huic incommodo. Gaudete. Seriò</p>
  <p>Loquor, nec quenquam ludos faciendos puto.</p>
  <p>Alienum id à nostris est moribus. Bonis</p>
  <p>Prodesse, nulli obesse studuimus hactenus.</p>
  <p>Nisi fortè mulieres malae hic se laedi existiment,</p>
  <p>(30) <ptr target="#tn1" n="1"/>Quando ex improbis probae, ex incommodis</p>
  <p>Redduntur commodae. Iniquum id atque iniurium</p>
  <p>Ego esse existimo: neque dubito quin in hac</p>
  <p>Re omnes assentiamini mihi. Nunc remedium</p>
  <p>Quod adfero, non verbis vobis eloquar,</p>
  <p>(35) Sed lepidâ festiuâque hic exhibebitur</p>
  <p>A nobis fabulâ. Auscultate sedulò,</p>
  <p>Et Comico fauete omnes choragio.</p>
</div>
<div type="level1" xml:id="prologvs.-periocha">
  <head>2. PROLOGVS. [= PERIOCHA]</head>
  <p>NIsam, puellam rixosam, ambit Pamphilus.</p>
  <p>Pater, cui nota erat improbitas filiae,</p>
  <p><milestone unit="page" facs="129"/></p>
  <p>Ei aduersatur, impeditque nuptias.</p>
  <p>Ille instat, nullumque precandi finem facit.</p>
  <p>(5) Tandem parentes exorari se sinunt,</p>
  <p>Retectis moribus, indoleque filiae.</p>
  <p>Mox fiunt nuptiae. Illa ad ingenium redit</p>
  <p>Haud multò post, domique magnas concitat</p>
  <p>Turbas. At Pamphilus eius iracundiae</p>
  <p>(10) Remedium quaerens, in cunis illam probè</p>
  <p>Vinctam agitat, versatque neque prius inde exemit.</p>
  <p>Quam culpam supplex confessa, ad frugem redit.</p>
</div>
<div type="level1" xml:id="actvs-i.-scena-i.">
  <head>3. ACTVS I. SCENA I.</head>
  <p>PAMPHILVS.</p>
  <p>Iambici.</p>
  <p>NAE ego quartâ lunâ, alióue infelici sidere</p>
  <p>Natus sum, qui cum amore flagrem, atque ardeam,</p>
  <p>Tamen illam quam amo, &amp; cuius cupiditate,</p>
  <p><ptr target="#tn2" n="2"/>Desiderioque tabesco, atque maceror miser,</p>
  <p>(5) Neque pretio, neque precibus obtinere potui hactenus.</p>
  <p>Neque illud tam meae Nisae imputandum esse arbitror,</p>
  <p>Quae ex animo me redamat: quam eius parentibus,</p>
  <p>Qui ad hunc vsque diem petitionibus meis</p>
  <p><ptr target="#tn3" n="3"/>Restiterunt, quod quantopere meum animum commoueat,</p>
  <p>(10) Quamque aegrè isthuc feram, verbis equidem eloqui</p>
  <p>Non possum. Et quis sibi non grauiter hoc dolendum existimet?</p>
  <p><ptr target="#tn4" n="4"/>Si cum ambiat puellam neque opibus, neque</p>
  <p>Dignitate se praestantiorem, imò inferiorem</p>
  <p>Etiam, suo tamen voto nequeat potirier?</p>
  <p><milestone unit="folio" facs="I"/></p>
  <p><milestone unit="page" facs="130"/></p>
  <p>(15) <ptr target="#tn5" n="5"/>Placet illa mihi: neque ego illi displiceo, veluti</p>
  <p>Ex comi, blandaque eius oratione</p>
  <p>Mihi coniectare videor. nullus enim est adolescentium,</p>
  <p>Cum quo libentius confabuletur, vel</p>
  <p>In multam noctem, si lubeat mihi. Quamuis</p>
  <p>(20) Colloquium nostrum ab illius parentibus</p>
  <p>Interturbatum nobis fuerit saepius,</p>
  <p>Non sine vtriusque nostrum maximo dolore:</p>
  <p>Quibus totam noctem vigilare dulcius,</p>
  <p>Iucundiusque fuisset, quàm quiete, vel</p>
  <p>(25) Somno frui placidißimo. Sed, me nisi</p>
  <p>Oculi fallunt, eius patrem, atque matrem pro foribus</p>
  <p>Consistentes prospicio: opportunè herculè.</p>
  <p>Adoriar illos rursus, quanquam saepius</p>
  <p>Repulsam passus sum miser.</p>
</div>
<div type="level1" xml:id="actvs-i.-scena-ii.">
  <head>4. ACTVS I. SCENA II.</head>
  <p>CHREMES, PERILLA.</p>
  <p>Eiusdem rationis versus.</p>
  <p>(30) FElices herculè sunt parentes, vt modò</p>
  <p>Aiebas vxor, quibus morigeri, perque</p>
  <p><ptr target="#tn6" n="6"/>Omnia obsequentes contigere liberi.</p>
  <p>Per. Istud quidem mi vir re ipsa satis, superque iam</p>
  <p><ptr target="#tn7" n="7"/>Experti sumus. Chr. Est vt dicis Perilla: atque illa res</p>
  <p>(35) Aegritudini est mihi maximae: nec quodnam huic</p>
  <p>Malo remedium inueniam scio. Per. Neque ego quidem.</p>
  <p>Chr. Vna est filia, sua procacitate, moribusque</p>
  <p>Improbis hanc qua nobis mouet tragoediam,</p>
  <p>Quaeque, hos luctus parit. De filio enim, atque filiâ</p>
  <p><milestone unit="page" facs="131"/></p>
  <p>(40) <ptr target="#tn8" n="8"/>Natu minore, nihil est quod meritò queramur: qui</p>
  <p>Se satis obsequentes nobis praebuerunt hactenus.</p>
  <p>Illa aetate maior, sola est quae nunquam quieta,</p>
  <p>Aut placata, omnem nostram familiam suis</p>
  <p>Vexat, perturbat, exagitatque iurgiis.</p>
  <p>(45) Alecto, aut Tisiphonem esse dixeris: adeò</p>
  <p>Ad commouenda, concitandaque omnia</p>
  <p><ptr target="#tn9" n="9"/>Nata esse videtur. Procax, maligna, contumax,</p>
  <p>Nulli cedens, aduersa omnibus. Per. Pol vera sunt</p>
  <p>Quae narras Chreme, peiorem puellam vix in</p>
  <p>(50) Toto reperias oppido. Et tamen quoties</p>
  <p>Pamphilus eius procus ad eam confabulatum</p>
  <p>Venit, miris modis hanc naturae suae malitiam,</p>
  <p>Improbitatemque &amp; tegere, &amp; dißimulare nouit peßima;</p>
  <p><ptr target="#tn10" n="10"/>Comiter ac blandè cum illo vsque colloquens.</p>
  <p>(55) Chr. Istud quidem aduerti saepè, &amp; ea res mihi</p>
  <p>Admirationi fuit aliquoties.</p>
  <p><ptr target="#tn11" n="11"/>Sed etiam atque etiam nobis est videndum, ne ille, qui</p>
  <p>Bonus est adolescens, optimisque parentibus</p>
  <p>Natus, fictis eius circumueniatur blanditijs.</p>
  <p>(60) Per. In eo sedulam vterque operam hactenus nauauimus.</p>
  <p>Chr. Iniurij profectò essemus, planèque improbi,</p>
  <p>Si eum nostrâ culpâ falli, atque decipi</p>
  <p>Sinamus. Quin potius, vt ante fecimus, in eâ</p>
  <p>Despondenda difficiles, atque inexorabiles</p>
  <p>(65) Nos illi praebeamus: neque verbis vllis</p>
  <p>Neque precibus commoueri nos, flectique patiamur:</p>
  <p><milestone unit="folio" facs="I2"/></p>
  <p><milestone unit="page" facs="132"/></p>
  <p>Neque eo miserum inducamus, vnde postea</p>
  <p>Se nullis expedire queat rationibus.</p>
  <p>Per. Dixti probe. Illud enim bonorum officium esse arbitror.</p>
  <p>(70) Sed estnè hic ille de quo agimus, quem non ita</p>
  <p>Procul consistentem video? Chr. Est is ipsus: nos,</p>
  <p>Vti videtur, opperitur, mirum ni de eadem re</p>
  <p>Acturus est nobiscum denuo. Per. Id quidem</p>
  <p>Futurum ego auguror, verum nihil efficiet,</p>
  <p>(75) <ptr target="#tn12" n="12"/>Idque adeò suo magno bono, atqui isthuc nunc</p>
  <p>Non intelligit. Chr. Neque nos, vt postea</p>
  <p>Intelligat, frustraque doleat, permittemus</p>
  <p>Perilla. Per. Laudo, sed propius huc ad nos accedit</p>
  <p><ptr target="#tn13" n="13"/>Audiamus quid velit. Chr. Placet, ehem orationi</p>
  <p>(80) Meae vti subseruias vide, si quid fortè ego defecero.</p>
</div>
<div type="level1" xml:id="actvs-i.-scena-iii.-ii">
  <head>5. ACTVS I. SCENA III. [&lt; II]</head>
  <p>PAMPHILVS, CHREMES, PERILLA.</p>
  <p>Eiusdem generis.</p>
  <p>NVnc accedendi ad illos, atque comiter,</p>
  <p>Appellandi tempus esse existimo.</p>
  <p><ptr target="#tn14" n="14"/>Quanquam vereor ne nihil rursum efficiam miser.</p>
  <p>Attamen experiendum erit. Nam cum semel</p>
  <p>(85) Arbori securim admoueris, ac caedere</p>
  <p><ptr target="#tn15" n="15"/>Inceperis, non nisi ea euersa desistendum censeo.</p>
  <p>Eho, mi Chreme, meaque Perilla, matrona optima,</p>
  <p>Saluete plurimum. Chr. Ehem, tun’ hic eras Pamphile?</p>
  <p>Salue. Per. Prospera tibi precamur omnia.</p>
  <p>(90) Pam. Benignè herculè, vtinam &amp; ad caetera, quae à
  vobis</p>
  <p><milestone unit="page" facs="133"/></p>
  <p>Sum petiturus, eodem mihi respondeatis</p>
  <p>Modò. Chr. Propemodum scio quid dicas Pamphile.</p>
  <p>At non statim cuique concedenda sunt</p>
  <p>Omnia: cum frequenter is, qui quid cupit,</p>
  <p>(95) Planè aut ignoret quale istud sit, quod petit:</p>
  <p><ptr target="#tn16" n="16"/>Aut sibi etiam nocitura imprudenter postulet.</p>
  <p>Pam. Nihil hîc mihi tale metuendum censeo:</p>
  <p>Vos modò precibus nunc annuite meis. Chr. Tace</p>
  <p>Sodes Pamphile: quasi te hoc orando à nobis</p>
  <p>(100) Impetrare oporteat: mitte preces obsecro.</p>
  <p>Si in rem tuam esset, &amp; nisi metuerem, ne quàm</p>
  <p>Id nunc tibi sedet cordi, tam displiceat postea,</p>
  <p>Libenter tibi morem geram: nam ego te probum</p>
  <p>Adolescentem esse iudico,</p>
  <p>(105) Bonisque prognatum: quare non grauatè herculè</p>
  <p>Tibi nostram in vxorem daremus filiam,</p>
  <p>Nisi quid esset, quod nos deterreret. Per. Est</p>
  <p>Vt dicit Chremes: nam nulli eam</p>
  <p>Locaremus lubentius, si hoc coniugium tibi</p>
  <p>(110) Ex vsu fore confideremus: quare mitte hanc obsecro,</p>
  <p>Aliasque nuptias, &amp; affines commodiores tibi</p>
  <p>Quaerito. Pam. Itáne eandem nunquam mihi</p>
  <p>Desinetis canere cantiunculam?</p>
  <p>Nuptiae hae, affinesque placent, vt qui maximè.</p>
  <p>(115) Chr. Rationem potius, quàm amorem, qui malus</p>
  <p>Plerunque consultor est, in consilium adhibe Pamphile:</p>
  <p>Ea procul dubio id tibi dissuadebit, ad quod</p>
  <p>Caecus amor, nimiumque vehemens animi Cupido te</p>
  <p>Nunc impellit. Diu deliberandum est in eo, quod semel</p>
  <p>(120) Caeptum rescindi non potest.</p>
  <p><milestone unit="folio" facs="I3"/></p>
  <p><milestone unit="page" facs="134"/></p>
  <p>Quare videndum tibi erit sedulò, ne hoc calidum sit nimis:</p>
  <p>Neue nunc temerè aggrediare, quod te fecisse</p>
  <p>Poeniteat postea. Pam. Non fiet, desponde modò.</p>
  <p>Chr. Neque hîc, neque alibi refragarer Pamphile,</p>
  <p>(125) Si has nuptias tibi profuturas crederem.</p>
  <p>Quare si nondum animum penitus ab illâ</p>
  <p>Potes auocare, fac id quod potes. Pam. Quid isthuc obsecro?</p>
  <p>Chr. Age dicam. Aliquot hanc rem saltem differ dies:</p>
  <p>Interea diligentius tecum perpendendo omnia,</p>
  <p>(130) Mutabis, vt opinor, sententiam: nobisque, qui</p>
  <p><ptr target="#tn17" n="17"/>Non statim tibi obsecuti sumus, gratias ages.</p>
  <p>Quod si tum etiam idem tibi fortè fuerit animus</p>
  <p>Non amplius voluntati obsistam tuae.</p>
  <p>Pam. Quanquam durum est, quod postulas Chreme, tamen</p>
  <p>(135) Quia hoc tuum consilium ex animo beneuolo</p>
  <p>Mihi prouenire videtur, agedum, parebo: vos modo</p>
  <p>Facite, vti promißis stetis. Per. Fiet, bono</p>
  <p>Animo esto Pamphile. Pam. Rus hinc nunc concedo, ibi</p>
  <p>Me aliquot macerabo dies. Chr. Hem, bene facis. vale.</p>
</div>
<div type="level1" xml:id="actvs-i.-scena-v.">
  <head>6. ACTVS I. SCENA V.</head>
  <p>NISA, CHREMES, PERILLA.</p>
  <p>Eiusdem rationis.</p>
  <p>(140) AVdire visa sum mihi vocem patris,</p>
  <p>Atque eccum, quin opportunè quoque adest mater: voce pol</p>
  <p><milestone unit="page" facs="135"/></p>
  <p>Opus est mihi. Prô Deum atque hominum fidem!</p>
  <p>Quae est, si non haec insignis est iniuria!</p>
  <p>Chr. Antiquum herclè obtinet. compellabo. Quid obsecro</p>
  <p>(145) Tecum stomacharis Nisa? aut quam tibi illatam</p>
  <p>Quereris iniuriam? ne retice, vt offensae</p>
  <p>Medeamur. Nis. Vah, rogas quid sit pater? soror</p>
  <p><ptr target="#tn18" n="18"/>Est, quae me non toleranda affecit contumelia.</p>
  <p>Chr. Quid, soror? Nis. Soror inquam, cui mox in capillum</p>
  <p>(150) Inuolabo sacrilegae. Per. Quid illa fecit obsecro?</p>
  <p>Nis. Quae me non sororem, sed seruam sibi esse deputat.</p>
  <p>Per. Missa haec nunc facito mea Nisa, &amp; qua re te illa</p>
  <p>Offenderit, narra potiùs.</p>
  <p>Nis. Age mater, dicam, ausculta. Cum ego totum hunc diem</p>
  <p>(155) Diuersis, grauibusque occupata fuerim negotijs:</p>
  <p>Illa in triclinio ociosa desidens,</p>
  <p><ptr target="#tn19" n="19"/>Cum fratre, alijsque quibusdam adolescentibus</p>
  <p>Fabulata, nugataque est hactenus.</p>
  <p>Chr. Nae tu magno conatu magnas nugas adfers Nisa. Nis. Vah,</p>
  <p>(160) Siccine &amp; tu isti ociosae</p>
  <p>Patrocinare pater? neque te mei miseret, quae me graui</p>
  <p>Labore defatigaui? Iam video quid mihi</p>
  <p><ptr target="#tn20" n="20"/>Faciendum siet, à vobis quando deseror,</p>
  <p>Ipsa hanc iniuriam, atque ignominiam, mihi</p>
  <p>(165) Pugnis, vnguibusque vindicandum censeo.</p>
  <p>Neque quisquam me hodie exorabit, quin illam, vti</p>
  <p><milestone unit="folio" facs="I4"/></p>
  <p><milestone unit="page" facs="136"/></p>
  <p>Merita est, vlciscar impurißimam. Chr. Eho, siccine</p>
  <p>Abis Nisa? Per. Mane obsecro. Chr. Abijt,</p>
  <p><ptr target="#tn21" n="21"/>Turbas excitatura intus maximas.</p>
  <p>(170) Non arbitror magis morosam, atque irritabilem</p>
  <p>Puellam vsquam reperirier. Atque ideò prudenter herculè</p>
  <p>Facimus, qui bene morato isti adolescenti eam</p>
  <p>Nuptum locare noluimus. Quod si ille eam satis</p>
  <p>Nosset, nos missos faceret protinus, &amp; à tam</p>
  <p>(175) Graui malo sibi cauendum esse putaret sedulò.</p>
  <p>Per. Verum dicis Chreme. Sed eam</p>
  <p>Intrò statim sequamur: nam nisi nos in tempore</p>
  <p>Adfuerimus, metuo mecastor, ne grauißimos</p>
  <p>Istic tumultus concitet.</p>
  <p>(180) Chr. Probè mones, itaque lubens obtempero.</p>
</div>
<div type="level1" xml:id="actvs-ii.-scena-i.">
  <head>7. ACTVS II. SCENA I.</head>
  <p>SYRVS, NISA.</p>
  <p>Trochaici.</p>
  <p>PRô supreme Iupiter! quas intus nostra</p>
  <p>Nisa concitauit turbas? quam illaudabile</p>
  <p>Exhibuit spectaculum? quod nisi pater, &amp;</p>
  <p>Mater eam cohibuissent, sororem nihil mali</p>
  <p>(185) Commeritam, &amp; puellam longè, quam ipsa est,
  meliorem,</p>
  <p><ptr target="#tn22" n="22"/>Interemisset planißimè. Non mulier per Iouem,</p>
  <p>Sed Furia infernalis videbatur mihi:</p>
  <p><ptr target="#tn23" n="23"/>Quam neque blandè, commodèque loquendo magis placaueris.</p>
  <p>Quam si aduersus stimulum calces, aut laterem laues.</p>
  <p>(190) Nae ille omnium hominum qui viuunt, futurus est</p>
  <p><milestone unit="page" facs="137"/></p>
  <p>Infelicißimus, qui eam vxorem ducet domum.</p>
  <p>Ego herclè perpetuo celebs viuere malim, quàm à tam</p>
  <p><ptr target="#tn24" n="24"/>Improba quotidie vexari, &amp; cruciari femina.</p>
  <p>Sed quid caecus, atque inconsultus amor valeat</p>
  <p>(195) Aduertite obsecro. Pamphilus hic noster vicinus</p>
  <p>Eam deperit, amatque perditè. Nae ille</p>
  <p>Haud mecum sentit. Sed ignorat miser,</p>
  <p>Qualis ea sit, quam ambit, quamque vxorem sibi dari petit.</p>
  <p>At at, eccam ipsam foribus erumpentem conspicor.</p>
  <p>(200) Vt etiam nunc insaniat, videte</p>
  <p>Obsecro, mirum ni me quoque hic sit aggressura, quâ</p>
  <p>Est audaciâ. quod si fiat, eficiam, vt</p>
  <p>Cum viro non muliere sibi certamen susceptum esse sciat.</p>
  <p>Sed euenturum herclè, quod dico mihi auguror: quia in</p>
  <p>(205) Iurgio sorori adiutor fui. Nis. Vbi ille scelus est,</p>
  <p>Qui mihi aduersus sororem obstitit, atque repugnauit</p>
  <p>Tam contumaciter? cum tamen illa esset digna, quae</p>
  <p>Peßimis exciperetur modis. Sed opportunè</p>
  <p>Hic illum pro foribus consistentem inuenio.</p>
  <p>(210) <ptr target="#tn25" n="25"/>Adoriar. Hem, hiccine stas furcifer? Syr. Tun’ me
  furciferum</p>
  <p>Appellabis peßima? Nis. Vah, quid dixti nequam?</p>
  <p>Itane &amp; nunc patrocinare sorori, quam modò</p>
  <p>A patre, &amp; matre adiutus, mihi è manibus</p>
  <p><ptr target="#tn26" n="26"/>Surripuisti? Nae ego te pro isthac audacia</p>
  <p>(215) Exercebo probè. Syr. Apage sis, nihil tuae me terrent
  minae:</p>
  <p>Neque mihi periculum admodum videtur</p>
  <p>Metuendum, quod ab hoste sit denunciatum</p>
  <p><milestone unit="folio" facs="I5"/></p>
  <p><milestone unit="page" facs="138"/></p>
  <p>Antea. Nis. Non pol denunciabo, sed dabo malum.</p>
  <p>Syr. Siccine agis venefica? Heu me miserum! succurrite</p>
  <p>(220) Populares, auxiliumque innocenti ferte</p>
  <p><ptr target="#tn27" n="27"/>Mihi. Nis. Etiam vociferaris nequißimè?</p>
  <p>Crucior fustem mihi deesse, quo tibi</p>
  <p>Scapulas conteram mastigia. Syr. O puellam</p>
  <p>Omnium quae viuunt sceleratißimam! at</p>
  <p>(225) In pedes hinc me quantum queo: nolim mihi</p>
  <p>Rem esse cum isthac Tisiphone. Nis. Ha, ha, he, aufugit</p>
  <p>Ignauus, non alio telo, quam vnguibus</p>
  <p>Et pugnis superatus. Nae ille consecutus</p>
  <p>Est triumphum magnificum. Age, nunc me lacessat:</p>
  <p>(230) Qui volet, faxo illum tali, atque hic est, mactatum
  malo.</p>
</div>
<div type="level1" xml:id="actvs-ii.-scena-ii.">
  <head>8. ACTVS II. SCENA II.</head>
  <p>PAMPHILVS, NISA.</p>
  <p>Eiusdem generis versus</p>
  <p>VT nihil est tam facilè: quin difficile fiat,</p>
  <p>Si inuitus facias. Hoc adeò ex hac re mihi</p>
  <p>In mentem venit. Diebus hisce superioribus</p>
  <p>Commoratus sum ruri: neque herclè incommodè.</p>
  <p>(235) Nam praeterquam quod verno tempore nunc illis
  floreant</p>
  <p>Atque iucunda, &amp; amoena sint omnia,</p>
  <p><ptr target="#tn28" n="28"/>Quotidie cum amicis, atque sodalibus quibusdam</p>
  <p>Commessabar, genioque indulgebam affatim,</p>
  <p>Nihilominus tamen pauci hi dies, totus</p>
  <p>(240) Annus, aut eo amplius etiam visus est mihi.</p>
  <p>Credo vt fit: quia aberam ab illa quam amo, breue</p>
  <p><milestone unit="page" facs="139"/></p>
  <p>Etiam tempus fuit longißimum. Sed quid</p>
  <p><ptr target="#tn29" n="29"/>Nunc agam, aut quid consilij capiam, equidem nescio.</p>
  <p>Conueniamne iterum parentes,</p>
  <p>(245) An ipsam potius? quod quidem fecero lubentius:</p>
  <p>Quando illam beneuolam, parentes autem illius expertus</p>
  <p>Sum mihi aduersos esse hactenus. Sub vesperum</p>
  <p>Itaque cum illa loquendi</p>
  <p>Opportunitatem quaeram: quam hoc tempore.</p>
  <p>(250) <ptr target="#tn30" n="30"/>Non defuturam puto. Sed nescio quam huc procul</p>
  <p>Aduentantem video. aut illa est, aut oculi mihi</p>
  <p>Prospiciunt parum, profectò ipsa est. Salus</p>
  <p>Me seruatum vult. Eam hic praestolabor.</p>
  <p><ptr target="#tn31" n="31"/>Atque appellabo comiter. Nis. Satis superque iam</p>
  <p>(255) Me sum vlta: haud arbitror, quenquam futurum, qui</p>
  <p>Me conuitijs suis posthac sit prouocaturus.</p>
  <p>Et sapient mea quidem sententia,</p>
  <p>Si crabrones sibi non esse irritandos putent:</p>
  <p>Qui vltro, &amp; non laceßiti, satis nocent</p>
  <p>(260) Porrò quod me procacem, iracundam, malamque esse</p>
  <p>Praedicant, id equidem minimi facio: cum mulier mala</p>
  <p><ptr target="#tn32" n="32"/>Vulgari etiam prouerbio, longe anteferenda sit</p>
  <p>Fatua. At quisnam ille est, quem me accedentem conspicor?</p>
  <p>Pamphilus est, nisi oculi hallucinantur, vt ego illum</p>
  <p>(265) Aspicio lubens. Pam. Hem, siccine hic mihi</p>
  <p>Obuiam venis mea Nisa, mea voluptas vnica?</p>
  <p>Quò tibi iter est? Nis. Ad macellum propera, emptura, quae</p>
  <p>Nobis apparanda erunt in vesperum. Pam. Bene</p>
  <p><milestone unit="page" facs="140"/></p>
  <p>Facis, ac subsistamus hic paulisper: est quod tecum agam</p>
  <p>(270) Seriò. Nis. Si quid, quod me velis, est Pamphile,</p>
  <p>Agedum sodes, atque confer tua verba in compendium,</p>
  <p>Nam properato opus est mihi. Pam. Expediam paucissimis.</p>
  <p>Longè me omnium fortunatißimum putarem,</p>
  <p><ptr target="#tn33" n="33"/>Si tu vxor contingas mihi.</p>
  <p>(275) Quem meum erga te animum, vt ante cognouisse,</p>
  <p><ptr target="#tn34" n="34"/>Atque perspexisse te saepe arbitror,</p>
  <p>Ita nunc rursum eundem tibi aperio, retegoque planißimè.</p>
  <p>Age sodes mea Nisa, define tergiuersari.</p>
  <p>Nis. Quid vis faciam? Pam. Quid? amantem redama. Nis. Amo te</p>
  <p>(280) <ptr target="#tn35" n="35"/>Mi Pamphile: neque quisquam alius est vspiam</p>
  <p>Adolescens mihi charior. Quin tute ipse scis,</p>
  <p>Quam intimum habeam te, &amp; mea consilia vt tibi</p>
  <p>Credam omnia. Pam. Benignè dicis, gaudeo.</p>
  <p><ptr target="#tn36" n="36"/>In toto hoc oppido nulla herculè puella est, quam ego</p>
  <p>(285) Magis diligo quàm te, meum suauium,</p>
  <p>Delicium meum: prae qua ipsa Venus parum venusta,</p>
  <p>Elegansque videretur mihi. Nis. Tu pol quoque</p>
  <p>Adolescens mihi videre facetus, atque</p>
  <p>Formosus satis. Pam. Credo, verum haec nihil</p>
  <p>(290) Ad rem: &amp; hactenus quamuis inter nos
  familiariter</p>
  <p>Saepè locuti sumus, effectum tamen est nihil.</p>
  <p><ptr target="#tn37" n="37"/>Nis. Non id mihi imputandum est Pamphile, sed tibi</p>
  <p>Potius, qui cum parentibus meis de eo</p>
  <p>Nondum tibi agendum putasti seriò.</p>
  <p>(295) <ptr target="#tn38" n="38"/>Pam. Egi quidem de hac re cum illis saepißimè:</p>
  <p>Quin non ita pridem instabam, atque vrgebam sedulò.</p>
  <p>Sed parum etiam nunc profecisse videor mihi.</p>
  <p><milestone unit="page" facs="141"/></p>
  <p>Nis. Bono animo esto, rursus illos conueni:</p>
  <p>Credo te impetraturum, nisi ipse tibi desis.</p>
  <p>(300) <ptr target="#tn39" n="39"/>Non vno, vt vulgo aiunt, ictu arbor concidit:</p>
  <p>Instandum vsque, ac perseuerandum erit tibi:</p>
  <p>Ita victor tandem euades. Pam. Faciam herculè.</p>
  <p>Nis. Ego nunc ad macellum, quò constitueram ire pergo:</p>
  <p>Tu vide vt in tempore, quod omnium rerum primum est, patrem</p>
  <p>(305) Rursus adoriare, atque matrem etiam meam, si</p>
  <p><ptr target="#tn40" n="40"/>Potes: me equidem morigeram experieris tibi.</p>
  <p>Pam. Faciam vt mones, Vale mea Nisa. Nis. Pamphile mi, vale.</p>
</div>
<div type="level1" xml:id="actvs-ii.-scena-iii.">
  <head>9. ACTVS II. SCENA III.</head>
  <p>CHREMES, PERILLA.</p>
  <p>Eiusdem rationis versus.</p>
  <p>SOmnum ego hac nocte oculis non vidi meis;</p>
  <p><ptr target="#tn41" n="41"/>Neque animo tranquillo toto hoc potui esse die:</p>
  <p>(310) Adeò nostra Nisa, puellarum, quas ego quidem</p>
  <p>In vita vidi, peßima, suis me turbarat iurgijs.</p>
  <p><ptr target="#tn42" n="42"/>Mitto iurgia, atque rixas: verbera</p>
  <p>Etiam cuiuis impingere audet sceleratißima:</p>
  <p>Ne fratri quidem cedens ipsi. tanta est animi</p>
  <p>(315) <ptr target="#tn43" n="43"/>Iracundi, atque procacis impotentia.</p>
  <p>Caeterum sororem non pluris facit,</p>
  <p><ptr target="#tn44" n="44"/>Quam mancipium aut vernam vilißimam.</p>
  <p>Quam quidem hisce diebus superioribus</p>
  <p>Planè occidisset, nisi ex furiosae manibus</p>
  <p>(320) Illam extorsissem miseram. Pol omnium</p>
  <p>Hominum infelicißimum me haec efficit</p>
  <p>Filia, quam iratam placare si coneris,</p>
  <p><milestone unit="page" facs="142"/></p>
  <p>Nihilo plus agas, quam si des operam, vt cum illa insanias.</p>
  <p>Sed ostium crepat quis exiturus sit</p>
  <p>(325) <ptr target="#tn45" n="45"/>Videro. vxor est. Per. Eho, hiccine astabas Chreme?</p>
  <p>Te quaerebam. Chr. Me? quid est? eloquere paucis.</p>
  <p>Per. Pamphilum rure redisse narrauit, modò</p>
  <p>Mihi quaedam, cui credo satis. Chr. Quid tum? Per. Sibique</p>
  <p>Ab eo negotium esse datum aiebat, vtî nos</p>
  <p>(330) Conueniret, seriòque ageret de nuptijs</p>
  <p>Filiae: ipsum iam quidem deliberasse satis:</p>
  <p>Neque interea commutatum esse eius animum:</p>
  <p><ptr target="#tn46" n="46"/>Ac proinde orare, vt tergiuersandi finem</p>
  <p>Tandem faciamus. Chr. Me miserum! Neque quid agam?</p>
  <p>(335) Neque quid responsurus sim scio. Auribus enim,</p>
  <p>Vt dici solet, teneo lupum: cuius nec retinendi, nec</p>
  <p>Amittendi mihi datur copia. Per. Quin missam</p>
  <p>Faciamus, &amp; elocemus peßimam: vt tandem</p>
  <p>Perpetuis nos, nostramque familiam rixis,</p>
  <p>(340) <ptr target="#tn47" n="47"/>Iurgijsque liberemus. Chr. Egon’ id conari queam?</p>
  <p>Egon’ adolescentem nihil de nobis mali</p>
  <p>Commeritum, indignis circumueniam modis?</p>
  <p>Tum me hominem durum, &amp; inhumanum esse deputem.</p>
  <p>Per. Quid igitur faciendum censes? cedo Chreme.</p>
  <p>(345) Chr. Neque ei ego illam do, neque cuiquam dandam
  existimo.</p>
  <p><ptr target="#tn48" n="48"/>Sed lupus est in fabula: vox comprimenda est.</p>
  <p>Per. Quis est? Chr. Viden’ accedentem? Per. Quem obsecro! Chr.
  Rogas?</p>
  <p><milestone unit="page" facs="143"/></p>
  <p>Pamphilum. Per. Ipsus est profecto huc affectat viam.</p>
  <p>Chr. Taceamus, sermonemque eius aucupemur</p>
  <p>(350) Eminus. Per. Placet. ---</p>
</div>
<div type="level1" xml:id="actvs-ii.-scena-v.-iii">
  <head>10. ACTVS II. SCENA V. [&lt;III]</head>
  <p>PAMPHILVS, CHREMES, PERILLA.</p>
  <p>Eiusdem generis versus.</p>
  <p>--- Vetus dictum est: Quod ipse per</p>
  <p>Te efficere potes, ne committas alteri.</p>
  <p>Atque id quidem iam hinc succurrit mihi. Hesterno die</p>
  <p><ptr target="#tn49" n="49"/>Cum vicina nostra Lesbia egi sedulo,</p>
  <p>Vt Chremetem nomine meo conueniret,</p>
  <p>(355) Cumque illo de filiae ageret nuptijs,</p>
  <p>Quam frustra miser ambiui hactenus: verum illam</p>
  <p>Et mei, &amp; negotij suscepti planè oblitam</p>
  <p>Esse arbitror, vt pote quam toto hoc nusquam vidi die.</p>
  <p>Ch. Audin’ quid dicat Perilla? Per. Audio Chreme.</p>
  <p>(360) Chr. De eadem re nobiscum acturus videtur denuo.</p>
  <p>Pam. Nunc itaque vt ipse mihi Mercurius sim, res tempusque</p>
  <p>Postulat: quare recta ad eos accedo via:</p>
  <p>Quandoquidem satis iam diu rem dilatam arbitror.</p>
  <p><ptr target="#tn50" n="50"/>Et inutilis homini est pudor dum vrget neceßitas:</p>
  <p>(365) Atque adeò amor, quauis neceßitate vehementior.</p>
  <p>Sed eccos quos volebam. nihil herculè fieri potuit</p>
  <p>Opportunius, propius accedam, atque alloquar.</p>
  <p>Saluete, ad vos ibam. Chr. Qua de re? Pam. Ah, rogas? quasi</p>
  <p><milestone unit="page" facs="144"/></p>
  <p><ptr target="#tn51" n="51"/>Nescias Chreme, &amp; non antea frequenter</p>
  <p>(370) De eodem vobiscum egerim. Quid, an diutius</p>
  <p><ptr target="#tn52" n="52"/>Me ruri mansurum arbitrabimini?</p>
  <p>Cuius animus hic in amore est occupatus totus?</p>
  <p>Chr. Affectibus moderare sodes Pamphile:</p>
  <p>Et quid ratio tibi praecipiat sedulò</p>
  <p>(375) Obserua. Pam. Senes rationi pareant; alius</p>
  <p>Nos adolescentes vrget stimulus, quanquam hunc animi</p>
  <p><ptr target="#tn53" n="53"/>Mei affectum non ex iuuenili leuitate, aut stultitia, sed</p>
  <p>Ex sano consilio, ac deliberatione</p>
  <p>Longiori esse profectum existimo.</p>
  <p>(380) Quare desponde, obsecro, atque tergiuersandi</p>
  <p>Tandem finem face. Chr. Vis quidem haec est, quanquam ipse,</p>
  <p>Quid petas, ignoras infelix. Nunc itaque, ne</p>
  <p>Te circumuenisse dicar postea</p>
  <p>Proferam quod te celauimus hactenus:</p>
  <p>(385) Nam gener, &amp; affinitas placent: sed est quod</p>
  <p>Nos deterreat. Pam. Quid obsecro? Chr. Non ausim dicere,</p>
  <p>Tu huic dic Perilla. Per. Proferendum est: namque eò</p>
  <p>Iam res redijt, vt non dißimulandum amplius.</p>
  <p><ptr target="#tn54" n="54"/>Sed parum tutus hic est ad narrandum locus:</p>
  <p>(390) Quare intrò eamus: ibi quomodo se res habeat,</p>
  <p>Tibi commemorabimus. Pam. Vt lubet, praecedite,</p>
  <p>Sequor. ô me felicem! nisi vestra postrema haec</p>
  <p>Oratio mihi animum exanimasset metu.</p>
  <p><milestone unit="page" facs="145"/></p>
</div>
<div type="level1" xml:id="actvs-iii.-scena-i.">
  <head>11. ACTVS III. SCENA I.</head>
  <p>LESBIA, BROMIA.</p>
  <p>Iambici.</p>
  <p>QVid ais Bromia? daturnè illa hodie Pamphilo nuptum?</p>
  <p>(395) Bro. Est vt dico Lesbia. Les. Quî scis, aut vnde
  istud</p>
  <p>Audisti obsecro? Bro. Hera mihi modo narrauit intus.</p>
  <p>Les. Quid audio? illámne procacem, iracundam, atque</p>
  <p><ptr target="#tn55" n="55"/>Morosam puellam adolescenti dabunt</p>
  <p>Tam amabili, ac generoso? vah, vide quid agant homines</p>
  <p>(400) Prae studio, dum isthuc quod volunt efficiant, ô
  senem</p>
  <p>Audacem! ô infortunatum adolescentulum!</p>
  <p>Cui si exitium moliaris, quò nisi</p>
  <p>Huc instiges infelicem? Bro. Miseret me eius:</p>
  <p>Nam liberalis, &amp; honestus visus est mihi.</p>
  <p>(405) <ptr target="#tn56" n="56"/>Les. Non ille vxorem ducet domum, sed inquietam</p>
  <p>Rixosamque Furiam, ac pugnacem bestiam: cum quâ</p>
  <p>Illi totos erit rixandum. &amp; pugnandum dies.</p>
  <p>Bro. Mirum est adolescentem tam obesis esse naribus,</p>
  <p>Vt consuetudine longiore, crebrisque colloquijs</p>
  <p>(410) <ptr target="#tn57" n="57"/>Improbos eius mores, atque indolis ferociam</p>
  <p>Non animaduerterit. Les. Amor quem semel corripuit Bromia, hunc</p>
  <p>Coecum facit: vt medio etiam die hallucinetur,</p>
  <p>Erretque turpiter. Bro. Ita me Deus amet, vt mihi</p>
  <p>Verum videris dicere, nam ni ita esset, quamuis</p>
  <p>(415) Indotatam, atque inopem huic praelaturum eum</p>
  <p><ptr target="#tn58" n="58"/>Fuisse facilè crediderim. Les. Vicem pol eius doleo</p>
  <p>Bromia. Quantopere huius stultitiae, ac temeritatis</p>
  <p><milestone unit="folio" facs="K"/></p>
  <p><milestone unit="page" facs="146"/></p>
  <p>Illum poenitebit postea, cum tam infelicibus</p>
  <p>Nuptijs sese impeditum, atque illigatum</p>
  <p>(420) Esse sentiet. Bro. Sera erit illa hominis
  imprudentis,</p>
  <p>Atque inconsulti querimonia: cùm ex eo malo</p>
  <p>In quod sua se stultitia coniecit, nulla erit</p>
  <p>Emergendi copia. Sed verba hic facimus, quasi nihil</p>
  <p><ptr target="#tn59" n="59"/>Sit quod agamus intus: cum omnia in culina</p>
  <p>(425) Perstrepant tumultibus, ingrediamur potius</p>
  <p><ptr target="#tn60" n="60"/>Lesbia: ne nos hera hîc ociosè garrientes</p>
  <p>Inueniat. Les. Probè mones, I prae, sequor.</p>
</div>
<div type="level1" xml:id="actvs-iii.-scena-ii.">
  <head>12. ACTVS III. SCENA II.</head>
  <p>CHREMES, PERILLA.</p>
  <p>Eiusdem rationis versus.</p>
  <p>MVlta quidem in vita aduersa, atque tristia</p>
  <p>Mihi contigerunt: ex quibus aegritudinem,</p>
  <p>(430) <ptr target="#tn61" n="61"/>Grauemque molestiam animo meo obortam memini</p>
  <p>Saepißimè: sed ex nulla alia re maior vnquam</p>
  <p>Mihi prouenit dolor, quàm ex filiae huius, quae</p>
  <p>Iam sponsa est, indole procaci atque moribus</p>
  <p>Minimè amabilibus. Atque id adeo mirari</p>
  <p>(435) Nunc in mentem venit mihi, cur Pamphilus</p>
  <p><ptr target="#tn62" n="62"/>A me, vxoreque mea edoctus, praemonitusque sedulò,</p>
  <p>Non eam sibi reijciendam sit arbitratus:</p>
  <p>Et non tenuioris fortunae vxorem duxerit</p>
  <p>Potius, cum qua &amp; hilariter, &amp; commodè vitam</p>
  <p>(440) Potuisset exigere: cum ex nuptijs his, nihil</p>
  <p>Nisi lites &amp; iurgia ei sint exoritura</p>
  <p><ptr target="#tn63" n="63"/>Infelici, cuius me miseret, vicemque doleo:</p>
  <p>Atque adeo ipse me accuso, atque iniuria</p>
  <p>Condemno, qui ei auscultauerim, moremque gesserim.</p>
  <p><milestone unit="page" facs="147"/></p>
  <p>(445) Fuisset tum quidem ei molestum, pertinaciter</p>
  <p>Si denegassem verum non nisi bidui,</p>
  <p>Aut tridui haec fuisset aegritudo: post</p>
  <p>Rem secum rectâ reputasset viâ, at fores</p>
  <p>Crepuere, quis sit exiturus nescio.</p>
  <p>(450) Per. Mirum quo se noster Chremes hinc longius</p>
  <p>Subduxerit, praesertim cum sciat, quam multa sint</p>
  <p>Nobis apparanda in vesperum. Chr. Perilla hîc</p>
  <p><ptr target="#tn64" n="64"/>Ego sum, quem abijsse suspicare longius.</p>
  <p>Accede, est quod tibi dicam. Per. Non iam vacat</p>
  <p>(455) Hîc ociosè fabularier: intro me sequaris</p>
  <p>Velim. Chr. Mane sodes paulisper. Per. Hem maneo.</p>
  <p>Chr. Quid arbitrare? in quem tandem finem hoc nobis</p>
  <p><ptr target="#tn65" n="65"/>Euasurum est coniugium? Per. Nescio mi vir,</p>
  <p>Et metuo: ne illa antiquum obtinens,</p>
  <p>(460) <ptr target="#tn66" n="66"/>Magnam suo marito sit breui excitatura</p>
  <p>Tragoediam, grauesque tumultus, ac turbas domi</p>
  <p>Concitet: qua est improbitate, &amp; contumacia.</p>
  <p>Chr. Metuo id ego quoque. Verum si quid tale euenerit,</p>
  <p>Non nos, sed ipse se Pamphilus incuset, ac</p>
  <p>(465) Culpet licebit: qui suis affectibus,</p>
  <p>Animoque gerens morem, quae ei praediximus</p>
  <p>Euentura, nihili fecerit. Per. Istud rectè. Nae ille</p>
  <p>Plorabit, sat scio, siquidem ipsa, quod ne contingat, nimis</p>
  <p>Vereor misera, ad ingenium redierit. Chr. Ad illum</p>
  <p>(470) Iam solum rerum summa redit. Ipse quod</p>
  <p><ptr target="#tn67" n="67"/>Intriuit, omne id erit ei exedendum. Sed</p>
  <p>Melius fortasse, quam nos suspicamur,</p>
  <p>Res succedet. Eamus nunc intrò, omniaque ad nuptias</p>
  <p>Quae erunt opus, paremus sedulò. Per. Bene</p>
  <p>(475) Mones, &amp; propterea tibi libenter obsequor.</p>
  <p><milestone unit="folio" facs="K2"/></p>
  <p><milestone unit="page" facs="148"/></p>
</div>
<div type="level1" xml:id="actvs-iii.-scena-iii.">
  <head>13. ACTVS III. SCENA III.</head>
  <p>PAMPHILVS.</p>
  <p>Eiusdem generis.</p>
  <p>NVptias mihi parari, meque iam Nisam</p>
  <p><ptr target="#tn68" n="68"/>Vxorem ducturum, iampridem in ore est omni</p>
  <p>Populo. vicem omnes deplorant meam, qui tam</p>
  <p>Infausto me irretiui connubio: adeò</p>
  <p>(480) <ptr target="#tn69" n="69"/>Eius improbitas innotuit omnibus.</p>
  <p>Ego tamen contra opinionem hominum, has nuptias</p>
  <p>Mihi confido euenturas ex sententia: nam si</p>
  <p><ptr target="#tn70" n="70"/>Illa secus, quam bonam decet matronam, sese gesserit,</p>
  <p>Sique ego salutaribus admonitionibus,</p>
  <p>(485) Commodeque loquendo nihil effecero,</p>
  <p><ptr target="#tn71" n="71"/>Inueniam, opinor, eius improbitati remedium:</p>
  <p>Et malo nodo malum mihi quaeram cuneum,</p>
  <p>Sed fortasse ipsa posthac sese emendabit,</p>
  <p>Et ad frugem redibit denique. At poëta</p>
  <p>(490) Iste, haud mediocriter mentem terret mihi,</p>
  <p>Qui odorem, quo semel est imbuta, recentem</p>
  <p>Testam seruare diu asserit. Sed non statim</p>
  <p>Velut ex tripode profecta, habenda sunt oracula,</p>
  <p>Quae poëtae chartis illinunt: apud</p>
  <p>(495) Quos mendaciorum plena sunt omnia.</p>
  <p>Mea sic est ratio, &amp; sic animum induco meum,</p>
  <p>Quod quis nescit, an sit euenturum, id antequam</p>
  <p><ptr target="#tn72" n="72"/>Acciderit, vehementer si timeat meticulosus homo</p>
  <p>Is sit necesse est. In rebus dubijs spe fulciendus est</p>
  <p>(500) Animus: neque committendum, vt ante tempus videamur</p>
  <p>Miseri, ita facere certum, ac decretum est mihi.</p>
  <p>Nunc, vt me parem, domum eo, reuersurus sub vesperum.</p>
  <p><milestone unit="page" facs="149"/></p>
</div>
<div type="level1" xml:id="actvs-iv.-scena-i.">
  <head>14. ACTVS IV. SCENA I.</head>
  <p>CHREMES, SYRVS.</p>
  <p>Eiusdem generis.</p>
  <p>ADhuc tranquilla res est: &amp; spero inter eos</p>
  <p>Conuenturum Syre. Syr. Spero ego herculè quoque pater.</p>
  <p>(505) Sed vereor infelix, ne nos haec spes fallat.</p>
  <p>Chr. Ego etiam, quoties eius ingenium, indolemque</p>
  <p>Mecum perpendo, non mediocriter timeo: meque</p>
  <p>Adolescentis miseret: qui neque nostris, neque</p>
  <p>Aliorum admonitionibus, consilijsque</p>
  <p>(510) <ptr target="#tn73" n="73"/>Acquiescens, sese in tantum coniecit malum,</p>
  <p>Vnde in posterum nullis rationibus</p>
  <p>Emergere poterit. coniugium enim semel</p>
  <p>Contractum, dirimere si quis conetur, nihil</p>
  <p>Agat. Syr. Est ita vt dicis pater? Chr. Quod de inferis</p>
  <p>(515) Poëtae fabulantur, facilem scilicet</p>
  <p>Ingressum ad eos patere cuilibet: verum</p>
  <p>Regressum nullum: id herclè mihi euenire</p>
  <p>Videtur matrimonio iunctis: qui compede</p>
  <p><ptr target="#tn74" n="74"/>Arctiori sunt vincti, quàm vt vnquam distrahi</p>
  <p>(520) Queant, &amp; quamuis eueniat (quod interdum</p>
  <p>Accidere videmus) disceßio: tamen maritus, &amp;</p>
  <p>Vxor maneant necesse est. Nihil enim inter eos</p>
  <p>Interuenire potest tantum, ac tam graue, quod istam</p>
  <p>Societatem dirimere queat vnquam. Syr. Verè id quidem</p>
  <p>(525) A te dictum est pater. Chr. Tu itaque fili vide</p>
  <p><ptr target="#tn75" n="75"/>Sedulóne quid tale vnquam vsu veniat tibi, vafrae,</p>
  <p><milestone unit="folio" facs="K3"/></p>
  <p><milestone unit="page" facs="150"/></p>
  <p>Callidaeque sunt puellae: ad sua tegenda,</p>
  <p>Dißimulandaque vitia miris ingeniosae modis.</p>
  <p>Quae cum amatore quoties confabulantur,</p>
  <p>(530) Nihil illis videtur blandius, nihil</p>
  <p>Iucundius, nihilque amicius: verum</p>
  <p>Cum ductae sunt domum, cumque vxores factae sunt,</p>
  <p>Tum operaprecium est videre illarum contumaciam,</p>
  <p>Moresque subito commutatos, tum pro blanditijs</p>
  <p>(535) Rixas, &amp; iurgia ingerunt, ne à verberibus quidem</p>
  <p>Subinde temperantes, quae quidem iniuria probis</p>
  <p>Est mußitanda viris. nam si reluctari</p>
  <p><ptr target="#tn76" n="76"/>Pergas, ex insana insaniorem eam reddas tibi.</p>
  <p>Tu itaque periculum ex alijs facito Syre,</p>
  <p>(540) Tibi quod ex vsu siet.</p>
  <p>Syr. Spero ego mihi obuenturam commodam. Chr. Spero</p>
  <p>Ego quoque. Neque eo haec dicta volo, vt à connubio</p>
  <p>Te deterream: sed vt probam</p>
  <p>Beneque moratam dispicias: ac prudenter deligas,</p>
  <p>(545) Quam diligendam tibi putes. Syr. Dabo operam</p>
  <p>Pater: habeoque gratiam, qui filio</p>
  <p><ptr target="#tn77" n="77"/>Consulendum existimas. Chr. Probè facis,</p>
  <p>Atque vt te dignum est. Eamus nunc intrò,</p>
  <p>Iamdudum mater tua nos expectat domi. Syr. Fiat.</p>
</div>
<div type="level1" xml:id="actvs-iv.-scena-ii.">
  <head>15. ACTVS IV. SCENA II.</head>
  <p>PAMPHILVS, NISA.</p>
  <p>Eiusdem rationis.</p>
  <p>(550) CVm vxore vtcunque mihi conuenit hactenus,</p>
  <p>Nisi quod modo, cum egissem nescio quid parum</p>
  <p>Ex ipsius sententia, stomachari inceperit.</p>
  <p>Ego eius iracundiae concedens, huc foras</p>
  <p><milestone unit="page" facs="151"/></p>
  <p>Abibam tacitus. Id enim facere malebam,</p>
  <p>(555) Quam maiorem excitare tragoediam; &amp; oleum</p>
  <p>Camino addere. Quod ego quidem boni mariti</p>
  <p>Officium esse arbitror. Infirmae sunt feminae,</p>
  <p>Atque irritabiles: quae blandè, commodéque</p>
  <p>Loquendo, meliores redduntur saepius.</p>
  <p>(560) <ptr target="#tn78" n="78"/>Quod mihi faciendum puto, neque id molestè</p>
  <p>Aegreque ferendum, si ex qua voluptatem</p>
  <p>Capio, eius incommoda mihi toleranda etiam sient.</p>
  <p>Sed nescio quid à nobis crepuit ostium?</p>
  <p>Ipsa est, quae exit, hui, vultus non placet, commota etiam</p>
  <p>(565) <ptr target="#tn79" n="79"/>Nunc videtur. quare comiter mihi</p>
  <p>Erit appellanda: Namque animo irato blanda</p>
  <p>Solet mederi oratio. Nis. Vbi nunc ille est improbus?</p>
  <p>Qui modo, dum verbera sibi parata esse videret,</p>
  <p>Foras efugit clanculum. Sed commode</p>
  <p>(570) Pol hic eum stantem reperio. Iam faxo</p>
  <p>Ne ad consimilem fugiat modum, accedam. Hem, bone vir.</p>
  <p>Columen verò nostrae familiae, siccine</p>
  <p>Te hic ociosè stantem rursum inuenio? Nae</p>
  <p>Ego mulier sum misera, quae tibi, viro</p>
  <p>(575) Tam desidi, tardoque nupsi. Pam. Oh, Nisa, desine</p>
  <p>Sodes stomacharier: si quâ in re deliqui, non causam</p>
  <p>Dico, quin quod meritus sum feram. Nis. Nihil tuas</p>
  <p>Blanditias moror: neque verbis hoc persolues vnquam,</p>
  <p><ptr target="#tn80" n="80"/>Quod re mihi fecisti malè.</p>
  <p>(580) Pam. Si quid peccatum est, age, curabo vt sarciam.</p>
  <p>Tu modo quieto animo sis. fac obsecro.</p>
  <p>Nis. Tun’ mihi quieto vt anima sim imperas scelus?</p>
  <p><milestone unit="folio" facs="K4"/></p>
  <p><milestone unit="page" facs="152"/></p>
  <p>Vah, vix me contineo, quin in oculos tibi inuolem.</p>
  <p>Pam. Ah, ne saeui tantopere: &amp; quicquid illud est,</p>
  <p>(585) Quo te offendi, ignosce amabo. Homo sum, nihil</p>
  <p>Humani à me alienum puto. Nis. Haud me sic placabis furcifer.</p>
  <p>Noui ego maritorum mores: qui cum sua</p>
  <p>Delicta sibi volunt remitti, supplices</p>
  <p>Sunt vxoribus: vbi vero istud impetrauerint,</p>
  <p>(590) Continuo ex supplicibus contumaces, ex bonis</p>
  <p><ptr target="#tn81" n="81"/>Redduntur peßimi. Pam. Bona verba mea Nisa.</p>
  <p>Nis. Etiam rides, meque illudis mastigia?</p>
  <p>Crucior mihi deesse baculum, quo tibi</p>
  <p>Scapulas, caputque diminuam impurißime.</p>
  <p>(595) Sed neque manus, neque vngues desunt, arma semper</p>
  <p>Parata mulieribus. Pam. Ah, siccine me Nisa verberas?</p>
  <p>An te hoc decere arbitraris? non te dignum facis.</p>
  <p>Nis. Tace, neque me amplius lacesse, aut prouoca impudens:</p>
  <p>Quam cum voles, placare nequeas. intrò ego</p>
  <p>(600) Hinc concedo, tu nisi sequaris protinus,</p>
  <p><ptr target="#tn82" n="82"/>Vae scapulis tuis. Pam. Hui, quam iracundo, quamque</p>
  <p>Praecipiti animo est: vno aliquo verbo ad stomachandum,</p>
  <p>Atque adeo verberandum eam facili conciueris.</p>
  <p>Quod moderatè quidem ferendum nunc putaui</p>
  <p>(605) Mihi. Quod si patientiâ meâ sibi</p>
  <p>Abutendum esse existimet, nae illa vehementer</p>
  <p>Errat, si me tam leni. placidoque animo semper</p>
  <p>Futurum censeat. Inueniam remedium.</p>
  <p>Illius iracundiae: quo non vtar tamen,</p>
  <p><milestone unit="page" facs="153"/></p>
  <p>(610) Nisi neceßitate coactus. atque erit</p>
  <p>Isthuc extremum praesidium mihi: quemadmodum</p>
  <p>Nautae omnibus rebus desperatis, sacram</p>
  <p>Ad anchoram confugere consueuerunt. Sed Syrum</p>
  <p>Eccum vxoris fratrem huc accedentem è foro</p>
  <p>(615) Conspicio, non hic illum praestolabor: at</p>
  <p>Intrò statim mihi eundum esse arbitror.</p>
  <p>Sequatur ipse, si quid est, quod nos velit.</p>
</div>
<div type="level1" xml:id="actvs-iv.-scena-iii.">
  <head>16. ACTVS IV. SCENA III.</head>
  <p>(5)</p>
  <p>SYRVS, NISA.</p>
  <p>Eiusdem generis.</p>
  <p>REuiso quid agat Nisa, soror mea: &amp; quo pacto</p>
  <p>Ipsi conueniat cum marito: cuius ego vicem</p>
  <p>(620) Ex animo doleo, cui tam rixosa, &amp; procax</p>
  <p><ptr target="#tn83" n="83"/>Vxor contigit. Pol dignus est fortuna meliore:</p>
  <p>Nam liberalis est: ingenio, ac moribus</p>
  <p><ptr target="#tn84" n="84"/>Commodis. Nostra autem imperiosa, proterua, atque contumax</p>
  <p>Est: quam ego mihi vxorem nolim, etiamsi principis,</p>
  <p>(625) Aut satrapae alicuius sit filia. Sed video eam</p>
  <p>Foras egredientem. Hic ego subsistam paulisper, vt</p>
  <p>Quidnam dictura sit audiam.</p>
  <p>Nis. Nae mihi multae mulieres desipere admodum</p>
  <p>Videntur, quae, veluti pueri magistros, ita</p>
  <p>(630) Maritos obseruant, atque metuunt suos.</p>
  <p>Ego alio ingenio me natam esse gaudeo,</p>
  <p><ptr target="#tn85" n="85"/>De quo tamen omnes nostri questi sunt hactenus:</p>
  <p>Et quam ob causam me parentibus etiam minus</p>
  <p>Charam fuisse probè animaduerti. Verum</p>
  <p>(635) Nihil moror, malo me vti improbam incusent,</p>
  <p><milestone unit="folio" facs="K5"/></p>
  <p><milestone unit="page" facs="154"/></p>
  <p><ptr target="#tn86" n="86"/>Quam vt fatuam contemnant, ac derideant.</p>
  <p>Syr. Prô summe Iupiter! quis non eam mulierum, quae</p>
  <p>Viuunt, arbitretur peßimam? Quae de malitia,</p>
  <p>Atque improbitate sua non erubescit gloriarier?</p>
  <p>(640) Sed compellabo. Hem Nisa, quo pacto nouum</p>
  <p>Tibi placet connubium? Satin’ ex sententia?</p>
  <p>Nis. Tun’ hîc eras Syre? non praeuideram te, quò</p>
  <p>Tibi est iter? Syr. Aliud respondes, quam quod te rogo.</p>
  <p>De coniugio quaero: quod quia nouum est, gratum</p>
  <p>(645) Tibi, iucundumque esse auguror.</p>
  <p>Nis. Vtinam augur sis verus. Syr. Quid? an quicquam te tam citò</p>
  <p>Potuit offendere? praesertim cum maritum</p>
  <p><ptr target="#tn87" n="87"/>Commodum sis nacta? Nis. Tibi talis videtur:</p>
  <p>At non nisi quae calceum induit, sentit quâ parte</p>
  <p>(650) Pedem vrgeat. Syr. Mihi herclè eius mores placent.</p>
  <p>At tibi videndum est, ne tuâ culpâ incipiat</p>
  <p>Esse sui dissimilis. Nis. Apage sis furcifer,</p>
  <p>Nihil dicis: nec mihi vacat tuas audire naenias.</p>
  <p>Syr. Abijt commota idque vnico verbo, quanquam decreueram</p>
  <p>(655) Eos visero, tamen ingrediendum iam mihi</p>
  <p>Non puto: alias id fiet opportunius.</p>
</div>
<div type="level1" xml:id="actvs-v-scena-i.">
  <head>17. ACTVS V SCENA I.</head>
  <p>NISA, PAMPHIIVS.</p>
  <p>Iambici.</p>
  <p>QVotquot in hac nostra sunt vrbe, omnes me felicem tamen</p>
  <p>Vno ore esse asserunt, measque praedicant</p>
  <p>Fortunas, quae hunc nacta sum maritum. In quo</p>
  <p>(660) Errare, fallique nimium videntur</p>
  <p>Mihi. Nam quem illi probum, solertem atque impigrum</p>
  <p><milestone unit="page" facs="155"/></p>
  <p>Esse putant, stupidus est, iners, &amp; caudex insulsißimus.</p>
  <p>Quare parum inter nos conuenit hactenus:</p>
  <p>Neque conuenturum posthac vnquam existimo.</p>
  <p>(665) Sed eccum prodeuntem, iurgio aut pugnis</p>
  <p>Potius erit mihi excipiendus: vt sciat</p>
  <p>Nondum excidisse mihi verba ista contumacia,</p>
  <p>Quibus me modò lacessebat. Pam. Satis iam,</p>
  <p>Satis diu me bonum maritum praebui,</p>
  <p>(670) Palpandi, ac blandiendi finis faciendus</p>
  <p>Nunc est mihi. Nis. Quid ais omnium? Pam. Hiccine astabas?</p>
  <p>Ego te nunc, vt digna es, exercebo peßima.</p>
  <p>Ain’ vero canis? siccine agis? huc si quid lubet.</p>
  <p>Pam. Non herculè altercandi, aut concertandi tecum nunc ocium</p>
  <p>(675) Est mihi. mox faxo aliam nobis vtî canas
  cantiunculam.</p>
  <p>Nis. Quid tecum mußitas mastigia? sed fugit</p>
  <p>Homo ignauißimus, ante tubam inani pauore territus.</p>
  <p>Sed fugiat quò volet, non tamen effugiet infortunium,</p>
  <p><ptr target="#tn88" n="88"/>Nam domum reuersa ita illum exercebo, vt</p>
  <p>(680) Huius diei, meique semper meminerit.</p>
  <p>Nunc ad Fabullam vicinam hanc fabulatum eo:</p>
  <p>Vbi domum rediero, sentiet pugnos, vnguesque meos.</p>
</div>
<div type="level1" xml:id="actvs-v.-scena-ii.">
  <head>18. ACTVS V. SCENA II.</head>
  <p>CHREMES, PERILLA, PAMVHILVS.</p>
  <p>Eiusdem generis.</p>
  <p>AVdio Perilla quotidianas inter filiam,</p>
  <p>Generumque nostrum Pamphilum esse turbas: quae</p>
  <p><milestone unit="page" facs="156"/></p>
  <p>(685) Res quantopere mihi doleat, verbis equidem nequeo
  eloqui</p>
  <p>Per. Meo quoque animo, mi Chreme, aegritudo haec maxima est,</p>
  <p>Sed eccum Pamphilum, cunas gestantem: hui,</p>
  <p>Quid istud est nouae rei? sed aliò deflectit viam,</p>
  <p>Reuocemus. Hem Pamphile. Pam. Quis est qui me vocat?</p>
  <p>(690) Socer est, socrusque, opportunè herculè, his nunc
  consilium</p>
  <p><ptr target="#tn89" n="89"/>Aperiam meum: simulque adiutores in hoc</p>
  <p>Negotio mihi vt sint orabo. Chr. Quid istud esse</p>
  <p>Dicam Pamphile? quo defers has cunas? an parturit</p>
  <p>Vxor? Pam. Parturit illa quidem: quin potius parit</p>
  <p>(695) Quotidie. Chr. Eho, quid isthuc monstri est? Pam.
  Iurgia,</p>
  <p>Rixas, turbas, tumultus, cui malo remedium ego nunc mihi</p>
  <p>Quaeram. Chr. Quod remedium Pamphile? narra obsecro,</p>
  <p>Nam audire gestio. Pam. Tam placidam atque mitem eam</p>
  <p>Reddam, quàm ouem. Per. Quo pacto amabo? Pam. Non est nunc</p>
  <p>(700) <ptr target="#tn90" n="90"/>Narrandi tempus. Eamus intrò: ibi meas</p>
  <p>Artes vobis commemorabo. Chr. Vbi illa nunc est?</p>
  <p>Pam. Foras confabulatum cum vicinis exibat modo;</p>
  <p>Neque eam reuersuram arbitror ante vesperum:</p>
  <p>Adeo iucundae, dulcesque illi sunt inanes fabulae.</p>
  <p>(705) Chr. Praecede, sequimur, ---</p>
  <p><milestone unit="page" facs="157"/></p>
</div>
<div type="level1" xml:id="actvs-v.-scena-iii.">
  <head>19. ACTVS V. SCENA III.</head>
  <p>NISA, CHREMES, PAMPHILVS, PERILLA.</p>
  <p>Eiusdem generis.</p>
  <p>--- Nunc tandem lepidis saturata fabulis,</p>
  <p>Sub coenae tempus, vtî mos est mihi, redeo domum:</p>
  <p>Vbi nisi omnia à meo furcifero reperiam</p>
  <p>Parata, vae capiti, oculisque illius! Faxo ne</p>
  <p>Iam elabatur, vtî modo, cui si in capillum</p>
  <p>(710) Semel inuolauero, eò redigam miseriarum, vt</p>
  <p>Perpetuò sit miser. Chr. Quae nobis Pamphile</p>
  <p>Dixisti, probè intelleximus omnia.</p>
  <p><ptr target="#tn91" n="91"/>Sed dic seriò sodes, putas successurum,</p>
  <p>Si ad eum rem aggrediaris modum. Pam. Non est dubium id</p>
  <p>(715) Quidem. Vos modo facite vt adiutores sitis mihi.</p>
  <p>Chr. Faciemus herculè sedulò, sed eccam, adest.</p>
  <p>Pam. Video, continuò, nisi fallor, me iurgio</p>
  <p><ptr target="#tn92" n="92"/>Adorietur. vos intrate paulisper: &amp; mox ad meam</p>
  <p>Vocem exilite protinus. Chr. Fiet. Pam. Nunc te virum</p>
  <p>(720) Praebe Pamphile: neque vngues, neque pugnos eius
  time.</p>
  <p>Nis. Vah, siccine rursum te ociosum hîc stantem reperio</p>
  <p>Scelus? Pam. Eho, blanda atque amica salutatio.</p>
  <p>Nis. Etiam rides peßime? nae ego te pro istis dictis,</p>
  <p>Ac factis exercebo, vt ne impunè in me</p>
  <p>(725) <ptr target="#tn93" n="93"/>Illusisse videaris. Pam. Non agnosco te tam</p>
  <p>Superbam, atque efferam. Nis. Rursusne irrides peßime?</p>
  <p><milestone unit="page" facs="158"/></p>
  <p><ptr target="#tn94" n="94"/>Hem, quid cesso? aut cur non in oculos illi inuolo</p>
  <p>Sacrilego? Pam. Age, si quid lubet. Nis. Praesto sum. Vapula</p>
  <p>Trifurcifer. Etiam referire audes sceleratißime?</p>
  <p>(730) Chr. Quid hae sibi turbae volunt? Nisa, cohibe
  iracundiam:</p>
  <p>Et contendere cum marito, matronae indecorum,</p>
  <p><ptr target="#tn95" n="95"/>Ac turpe esse existimo. Nis. Nihil ego moror</p>
  <p>Talem maritum: cui iam spiritum interclusero,</p>
  <p>Ne me lacessat amplius. Quid istud? ah</p>
  <p>(735) Scelerate, quo me abripis? Pam. Hem, subueni pater.</p>
  <p>Chr. Adsum. Pam. Nunc lepidum faxo vt videatis spectaculum,</p>
  <p>Nis. O populares! succurrite, atque opem ferte miserae.</p>
  <p>Pam. Iam ego procacitatem te docebo tuam.</p>
  <p>Nis. Subuenite sodes vicinae. Vah, haeccine</p>
  <p>(740) Fieri in ciuitate liberâ?</p>
  <p>Subuenite, subuenite mihi obsecro.</p>
  <p><ptr target="#tn96" n="96"/>Pam. Iam constricta, vinctaque est satis. Nunc agitanda</p>
  <p>Vsque est mihi, vt hanc furiosae mentis edormiscat</p>
  <p>Insaniam. Per. O spectaculum nouum, &amp; nunquam</p>
  <p>(745) Visum antea! Nis. Prô Superi, atque inferi omnes! Pam,
  Oh. quiesce</p>
  <p>Sodes mea Nisa, &amp; temet ad somnum compone.</p>
  <p>Nis. Vt te supremus perdat Iupiter. Pam. Dormi,</p>
  <p>Dormi inquam: somnus herclè medebitur tibi.</p>
  <p>Chr. Nae tu nugator es facetus Pamphile.</p>
  <p>(750) Pam. Hoc vnum deerat illi pater: in cunis olim eam</p>
  <p>Infantem non agitastis satis: hinc illa oritur morositas.</p>
  <p>His. Ego pol modo te occidam sacrilege. Pam. Quiesce</p>
  <p><milestone unit="page" facs="159"/></p>
  <p>Mea Nisa: mox animi redibit sanitas.</p>
  <p>Nis. O miseriam! nemo me audiuit vociferantem?</p>
  <p>(755) Nemo infelici subuenit mihi? Pam. Ego mox subueniam,</p>
  <p><ptr target="#tn97" n="97"/>Vbi morbum tuum edormieris. Nis. Vae tibi</p>
  <p>Mastigia, nam nemo me exorabit, quin te vti</p>
  <p>Dignus es, iam iam vlciscar. Neque quisquam erit,</p>
  <p>Qui non hoc merito à me factum dixerit,</p>
  <p>(760) Cum tanta me hac affeceris contumelia.</p>
  <p>Pam. Alijs tibi verbis erit vtendum, siquidem</p>
  <p>Hinc eximi velis. Nis. Quid? an etiam me tibi</p>
  <p><ptr target="#tn98" n="98"/>Supplicaturam arbitraris sceleratißime?</p>
  <p>Dissolue me, dissolue inquam. Vah, discrucior mihi</p>
  <p>(765) Cultrum deesse, quo haec praecidam vincula:</p>
  <p>Et quem deinde in pectus tibi recondam, hominum</p>
  <p>Quos terra sustinet nequißimo. Per. Mitte</p>
  <p>Minas mea Nisa, ac desine stomacharier:</p>
  <p>Ego iam faxo vt soluaris. Pam. Nemo illam hinc liberabit,</p>
  <p>(770) Aut eximet mater, nisi prius frugi</p>
  <p>Se in posterum futuram mihi promiserit.</p>
  <p>Ni. Egon’ tibi illud promittam impudens? Vah toxicum</p>
  <p>Tibi praebuero lubentius. Chr. Age mea nata, promitte,</p>
  <p>Ego te soluam protinus.</p>
  <p>(775) Nis. Suadere noli; nunquam faciam, quin mori malim,</p>
  <p>Quàm non hanc tam insignem in me iniuriam vlciscar.</p>
  <p><ptr target="#tn99" n="99"/>Pam. Et tamen id erit faciendum tibi, si his liberari</p>
  <p>Vinculis velis. Chr. Age Nisa. Nis. Non possum pater.</p>
  <p>Chr. Potes: sic te rediges in gratiam. Nis. Parui</p>
  <p>(780) Ego eius gratiam facio, qui mecum agit</p>
  <p><milestone unit="page" facs="160"/></p>
  <p>Tam illiberaliter. Per. Eia, quiesce, atque ausculta mihi.</p>
  <p>Tu te probam praesta posthac, ego tibi</p>
  <p>Illum maritum fore polliceor commodum.</p>
  <p><ptr target="#tn100" n="100"/>Nis. Verba isthaec sunt. Chr. Fiet procul dubio. Ad me
  recipio.</p>
  <p>(785) Tu modò tuae fac vtî modereris iracundiae.</p>
  <p>Nis. Vah, egon’ me induci patiar, vt huic</p>
  <p>Supplex fiam? non pol faciam. Per. Nihil isthoc erit opus:</p>
  <p>Tantum te officio probae matronae facturam</p>
  <p><ptr target="#tn101" n="101"/>Promitte in posterum. Pam. Imo nisi sua se delicta</p>
  <p>(790) Posthac correcturam, mihique per omnia</p>
  <p>Morigeram, atque obsequentem fore receperit,</p>
  <p>Nunquam illam hinc eximam. Nis. Os durum. Pam. Tum contumaciae,
  &amp;</p>
  <p>Tuae procacitatis, quâ in me es hactenus</p>
  <p>Vsa, veniam velim preceris, coram his tuis</p>
  <p>(795) Parentibus. Nis. Etiamne amplius? Pam. Delibera,</p>
  <p>Tecumque statue, quid tibi faciendum siet.</p>
  <p>Per. Ne tergiuersare mea Nisa, faciendum est, nam in eum</p>
  <p><ptr target="#tn102" n="102"/>Iam res deuenit locum. Nis. Ah, desine: nam nihil agis</p>
  <p>Mater. Chr. Non poenitebit te facti, &amp; nobis</p>
  <p>(800) <ptr target="#tn103" n="103"/>Qui consiliùm dedimus, gratias ages</p>
  <p>Postea. Nis. Heu, quò inducitis miseram! Pam. Faciat quod vult,
  nihil</p>
  <p>Moror. Per. Faciet Pamphile. Nis. Age, age, faciam: soluite</p>
  <p>Modo me, atque his liberate vinculis: pudet</p>
  <p><milestone unit="page" facs="161"/></p>
  <p>Enim me, atque piget huius tantae infamiae.</p>
  <p>(805) <ptr target="#tn104" n="104"/>Chr. Hem. laudo, faciemus sedulò, soluta es, exili.</p>
  <p>Pam. Nunc quod promisisti, praestandum est tibi.</p>
  <p>Nis. Quid? Pam. Eho, rogas? procumbe in genua,</p>
  <p>Et tuorum delictorum nos veniam precare.</p>
  <p><ptr target="#tn105" n="105"/>Hem, cessas? in cunas te per Iouem rursus</p>
  <p>(810) Conijciam, ni id quod pollicita es effeceris:</p>
  <p>Neque toto te hinc eximam die. Per. Obsequere</p>
  <p>Nisa, facile factu est, quod maritus imperat.</p>
  <p>Nis. Non video quo pacto hinc elabar, improbae</p>
  <p>Eius voluntati nisi morem gessero:</p>
  <p>(815) Itaque faciendum erit. Chr. Nunc te amo mea Nisa. Nis.
  Ignosce Pamphile,</p>
  <p>Et vos mei parentes, quod peccatum est, sarcietur in</p>
  <p><ptr target="#tn106" n="106"/>Posterum. Per. Euge, iam mihi places mea</p>
  <p>Nata. Pam. Si tu te probam mihi vxorem praestiteris,</p>
  <p>Ego me tibi commodum maritum polliceor</p>
  <p>(820) Futurum. Praecedite vos nunc intrò, ego iam iam
  sequar.</p>
  <p>Aduertite obsecro spectatores quàm lepido,</p>
  <p>Facilique inuento hanc actionem vobis ex Tragoedia,</p>
  <p>Commutauerim in Comoediam. Vos iam appello viri,</p>
  <p><ptr target="#tn107" n="107"/>Qui morosas, difficilesque vxores habetis</p>
  <p>(825) Domi: à me exemplum capite, non aliâ eas</p>
  <p><ptr target="#tn108" n="108"/>Ratione, aut modo emendaueritis melius.</p>
  <p>Nunc, si quod actum est vobis placuit, plaudite.</p>
</div>
<div type="level1" xml:id="back">
  <head>Back</head>
  <p>FINIS.</p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">In margine</hi> Troch.</p></note>
<note xml:id="tn2"><p><hi rend="footnote">2</hi> <hi rend="italic">In margine</hi> Troch.</p></note>
<note xml:id="tn3"><p><hi rend="footnote">3</hi> <hi rend="italic">In margine</hi> Troch.</p></note>
<note xml:id="tn4"><p><hi rend="footnote">4</hi> <hi rend="italic">In margine</hi> Troch.</p></note>
<note xml:id="tn5"><p><hi rend="footnote">5</hi> <hi rend="italic">In margine</hi> Troch.</p></note>
<note xml:id="tn6"><p><hi rend="footnote">6</hi> <hi rend="italic">In margine</hi> Troch. 2.</p></note>
<note xml:id="tn7"><p><hi rend="footnote">7</hi> <hi rend="italic">In margine</hi> Troch.</p></note>
<note xml:id="tn8"><p><hi rend="footnote">8</hi> <hi rend="italic">In margine</hi> Troch. 2.</p></note>
<note xml:id="tn9"><p><hi rend="footnote">9</hi> <hi rend="italic">In margine</hi> Troch. 3.</p></note>
<note xml:id="tn10"><p><hi rend="footnote">10</hi> <hi rend="italic">In margine</hi> Troch.</p></note>
<note xml:id="tn11"><p><hi rend="footnote">11</hi> <hi rend="italic">In margine</hi> Troch.</p></note>
<note xml:id="tn12"><p><hi rend="footnote">12</hi> <hi rend="italic">In margine</hi> Troch. 2.</p></note>
<note xml:id="tn13"><p><hi rend="footnote">13</hi> <hi rend="italic">In margine</hi> Troch.</p></note>
<note xml:id="tn14"><p><hi rend="footnote">14</hi> <hi rend="italic">In margine</hi> Troch.</p></note>
<note xml:id="tn15"><p><hi rend="footnote">15</hi> <hi rend="italic">In margine</hi> Troch.</p></note>
<note xml:id="tn16"><p><hi rend="footnote">16</hi> <hi rend="italic">In margine</hi> Troch.</p></note>
<note xml:id="tn17"><p><hi rend="footnote">17</hi> <hi rend="italic">In margine</hi> Troch.</p></note>
<note xml:id="tn18"><p><hi rend="footnote">18</hi> <hi rend="italic">In margine</hi> Troch. 4.</p></note>
<note xml:id="tn19"><p><hi rend="footnote">19</hi> <hi rend="italic">In margine</hi> Troch.</p></note>
<note xml:id="tn20"><p><hi rend="footnote">20</hi> <hi rend="italic">In margine</hi> Troch.</p></note>
<note xml:id="tn21"><p><hi rend="footnote">21</hi> <hi rend="italic">In margine</hi> Troch.</p></note>
<note xml:id="tn22"><p><hi rend="footnote">22</hi> <hi rend="italic">In margine</hi> Iamb.</p></note>
<note xml:id="tn23"><p><hi rend="footnote">23</hi> <hi rend="italic">In margine</hi> Iamb. 2.</p></note>
<note xml:id="tn24"><p><hi rend="footnote">24</hi> <hi rend="italic">In margine</hi> Iamb. 2.</p></note>
<note xml:id="tn25"><p><hi rend="footnote">25</hi> <hi rend="italic">In margine</hi> Iamb. 2.</p></note>
<note xml:id="tn26"><p><hi rend="footnote">26</hi> <hi rend="italic">In margine</hi> Iamb.</p></note>
<note xml:id="tn27"><p><hi rend="footnote">27</hi> <hi rend="italic">In margine</hi> Iamb.</p></note>
<note xml:id="tn28"><p><hi rend="footnote">28</hi> <hi rend="italic">In margine</hi> Iamb. 2.</p></note>
<note xml:id="tn29"><p><hi rend="footnote">29</hi> <hi rend="italic">In margine</hi> Iamb.</p></note>
<note xml:id="tn30"><p><hi rend="footnote">30</hi> <hi rend="italic">In margine</hi> Iamb.</p></note>
<note xml:id="tn31"><p><hi rend="footnote">31</hi> <hi rend="italic">In margine</hi> Iamb. 2.</p></note>
<note xml:id="tn32"><p><hi rend="footnote">32</hi> <hi rend="italic">In margine</hi> Iamb.</p></note>
<note xml:id="tn33"><p><hi rend="footnote">33</hi> <hi rend="italic">In margine</hi> Iamb.</p></note>
<note xml:id="tn34"><p><hi rend="footnote">34</hi> <hi rend="italic">In margine</hi> Iamb.</p></note>
<note xml:id="tn35"><p><hi rend="footnote">35</hi> <hi rend="italic">In margine</hi> Iamb.</p></note>
<note xml:id="tn36"><p><hi rend="footnote">36</hi> <hi rend="italic">In margine</hi> Iamb. 2.</p></note>
<note xml:id="tn37"><p><hi rend="footnote">37</hi> <hi rend="italic">In margine</hi> Iamb. 2.</p></note>
<note xml:id="tn38"><p><hi rend="footnote">38</hi> <hi rend="italic">In margine</hi> Iamb. 2.</p></note>
<note xml:id="tn39"><p><hi rend="footnote">39</hi> <hi rend="italic">In margine</hi> Iamb. 2.</p></note>
<note xml:id="tn40"><p><hi rend="footnote">40</hi> <hi rend="italic">In margine</hi> Iamb.</p></note>
<note xml:id="tn41"><p><hi rend="footnote">41</hi> <hi rend="italic">In margine</hi> Iamb.</p></note>
<note xml:id="tn42"><p><hi rend="footnote">42</hi> <hi rend="italic">In margine</hi> Iamb.</p></note>
<note xml:id="tn43"><p><hi rend="footnote">43</hi> <hi rend="italic">In margine</hi> Iamb.</p></note>
<note xml:id="tn44"><p><hi rend="footnote">44</hi> <hi rend="italic">In margine</hi> Iamb.</p></note>
<note xml:id="tn45"><p><hi rend="footnote">45</hi> <hi rend="italic">In margine</hi> Iamb. 2.</p></note>
<note xml:id="tn46"><p><hi rend="footnote">46</hi> <hi rend="italic">In margine</hi> Iamb. 4.</p></note>
<note xml:id="tn47"><p><hi rend="footnote">47</hi> <hi rend="italic">In margine</hi> Iamb. 2.</p></note>
<note xml:id="tn48"><p><hi rend="footnote">48</hi> <hi rend="italic">In margine</hi> Iamb. 6.</p></note>
<note xml:id="tn49"><p><hi rend="footnote">49</hi> <hi rend="italic">In margine</hi> Iamb.</p></note>
<note xml:id="tn50"><p><hi rend="footnote">50</hi> <hi rend="italic">In margine</hi> Iamb. 3.</p></note>
<note xml:id="tn51"><p><hi rend="footnote">51</hi> <hi rend="italic">In margine</hi> Iamb.</p></note>
<note xml:id="tn52"><p><hi rend="footnote">52</hi> <hi rend="italic">In margine</hi> Iamb.</p></note>
<note xml:id="tn53"><p><hi rend="footnote">53</hi> <hi rend="italic">In margine</hi> Iamb.</p></note>
<note xml:id="tn54"><p><hi rend="footnote">54</hi> <hi rend="italic">In margine</hi> Iamb.</p></note>
<note xml:id="tn55"><p><hi rend="footnote">55</hi> <hi rend="italic">In margine</hi> Troch.</p></note>
<note xml:id="tn56"><p><hi rend="footnote">56</hi> <hi rend="italic">In margine</hi> Troch.</p></note>
<note xml:id="tn57"><p><hi rend="footnote">57</hi> <hi rend="italic">In margine</hi> Troch.</p></note>
<note xml:id="tn58"><p><hi rend="footnote">58</hi> <hi rend="italic">In margine</hi> Troch.</p></note>
<note xml:id="tn59"><p><hi rend="footnote">59</hi> <hi rend="italic">In margine</hi> Troch. 2.</p></note>
<note xml:id="tn60"><p><hi rend="footnote">60</hi> <hi rend="italic">In margine</hi> Troch.</p></note>
<note xml:id="tn61"><p><hi rend="footnote">61</hi> <hi rend="italic">In margine</hi> Troch.</p></note>
<note xml:id="tn62"><p><hi rend="footnote">62</hi> <hi rend="italic">In margine</hi> Troch.</p></note>
<note xml:id="tn63"><p><hi rend="footnote">63</hi> <hi rend="italic">In margine</hi> Troch. 3.</p></note>
<note xml:id="tn64"><p><hi rend="footnote">64</hi> <hi rend="italic">In margine</hi> Troch.</p></note>
<note xml:id="tn65"><p><hi rend="footnote">65</hi> <hi rend="italic">In margine</hi> Troch.</p></note>
<note xml:id="tn66"><p><hi rend="footnote">66</hi> <hi rend="italic">In margine</hi> Troch.</p></note>
<note xml:id="tn67"><p><hi rend="footnote">67</hi> <hi rend="italic">In margine</hi> Troch.</p></note>
<note xml:id="tn68"><p><hi rend="footnote">68</hi> <hi rend="italic">In margine</hi> Iamb.</p></note>
<note xml:id="tn69"><p><hi rend="footnote">69</hi> <hi rend="italic">In margine</hi> Troch.</p></note>
<note xml:id="tn70"><p><hi rend="footnote">70</hi> <hi rend="italic">In margine</hi> Troch.</p></note>
<note xml:id="tn71"><p><hi rend="footnote">71</hi> <hi rend="italic">In margine</hi> Troch.</p></note>
<note xml:id="tn72"><p><hi rend="footnote">72</hi> <hi rend="italic">In margine</hi> Troch.</p></note>
<note xml:id="tn73"><p><hi rend="footnote">73</hi> <hi rend="italic">In margine</hi> Troch. 3.</p></note>
<note xml:id="tn74"><p><hi rend="footnote">74</hi> <hi rend="italic">In margine</hi> Troch.</p></note>
<note xml:id="tn75"><p><hi rend="footnote">75</hi> <hi rend="italic">In margine</hi> Troch. 2.</p></note>
<note xml:id="tn76"><p><hi rend="footnote">76</hi> <hi rend="italic">In margine</hi> Troch.</p></note>
<note xml:id="tn77"><p><hi rend="footnote">77</hi> <hi rend="italic">In margine</hi> Troch.</p></note>
<note xml:id="tn78"><p><hi rend="footnote">78</hi> <hi rend="italic">In margine</hi> Troch.</p></note>
<note xml:id="tn79"><p><hi rend="footnote">79</hi> <hi rend="italic">In margine</hi> Troch.</p></note>
<note xml:id="tn80"><p><hi rend="footnote">80</hi> <hi rend="italic">In margine</hi> Troch.</p></note>
<note xml:id="tn81"><p><hi rend="footnote">81</hi> <hi rend="italic">In margine</hi> Troch.</p></note>
<note xml:id="tn82"><p><hi rend="footnote">82</hi> <hi rend="italic">In margine</hi> Troch.</p></note>
<note xml:id="tn83"><p><hi rend="footnote">83</hi> <hi rend="italic">In margine</hi> Troch.</p></note>
<note xml:id="tn84"><p><hi rend="footnote">84</hi> <hi rend="italic">In margine</hi> Troch. 2.</p></note>
<note xml:id="tn85"><p><hi rend="footnote">85</hi> <hi rend="italic">In margine</hi> Troch. 2.</p></note>
<note xml:id="tn86"><p><hi rend="footnote">86</hi> <hi rend="italic">In margine</hi> Troch. 2.</p></note>
<note xml:id="tn87"><p><hi rend="footnote">87</hi> <hi rend="italic">In margine</hi> Troch.</p></note>
<note xml:id="tn88"><p><hi rend="footnote">88</hi> <hi rend="italic">In margine</hi> Troch.</p></note>
<note xml:id="tn89"><p><hi rend="footnote">89</hi> <hi rend="italic">In margine</hi> Troch.</p></note>
<note xml:id="tn90"><p><hi rend="footnote">90</hi> <hi rend="italic">In margine</hi> Troch.</p></note>
<note xml:id="tn91"><p><hi rend="footnote">91</hi> <hi rend="italic">In margine</hi> Troch.</p></note>
<note xml:id="tn92"><p><hi rend="footnote">92</hi> <hi rend="italic">In margine</hi> Troch.</p></note>
<note xml:id="tn93"><p><hi rend="footnote">93</hi> <hi rend="italic">In margine</hi> Troch.</p></note>
<note xml:id="tn94"><p><hi rend="footnote">94</hi> <hi rend="italic">In margine</hi> Troch. 2.</p></note>
<note xml:id="tn95"><p><hi rend="footnote">95</hi> <hi rend="italic">In margine</hi> Troch. 2.</p></note>
<note xml:id="tn96"><p><hi rend="footnote">96</hi> <hi rend="italic">In margine</hi> Troch. 4.</p></note>
<note xml:id="tn97"><p><hi rend="footnote">97</hi> <hi rend="italic">In margine</hi> Troch. 2.</p></note>
<note xml:id="tn98"><p><hi rend="footnote">98</hi> <hi rend="italic">In margine</hi> Troch.</p></note>
<note xml:id="tn99"><p><hi rend="footnote">99</hi> <hi rend="italic">In margine</hi> Troch.</p></note>
<note xml:id="tn100"><p><hi rend="footnote">100</hi> <hi rend="italic">In margine</hi> Troch.</p></note>
<note xml:id="tn101"><p><hi rend="footnote">101</hi> <hi rend="italic">In margine</hi> Troch.</p></note>
<note xml:id="tn102"><p><hi rend="footnote">102</hi> <hi rend="italic">In margine</hi> Troch.</p></note>
<note xml:id="tn103"><p><hi rend="footnote">103</hi> <hi rend="italic">In margine</hi> Troch. 2.</p></note>
<note xml:id="tn104"><p><hi rend="footnote">104</hi> <hi rend="italic">In margine</hi> Troch. 3.</p></note>
<note xml:id="tn105"><p><hi rend="footnote">105</hi> <hi rend="italic">In margine</hi> Troch.</p></note>
<note xml:id="tn106"><p><hi rend="footnote">106</hi> <hi rend="italic">In margine</hi> Troch. 2.</p></note>
<note xml:id="tn107"><p><hi rend="footnote">107</hi> <hi rend="italic">In margine</hi> Troch.</p></note>
<note xml:id="tn108"><p><hi rend="footnote">108</hi> <hi rend="italic">In margine</hi> Troch.</p></note></div>

    </body>
</text>
</TEI>
