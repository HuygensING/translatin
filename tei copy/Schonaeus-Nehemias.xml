<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0093" xml:lang="lat">
<teiHeader>
<fileDesc>
    <titleStmt>
        <title type="main">Nehemias</title>
        <title type="sub">Nehemias. De instauratione Hierosolymae comoedia sacra</title>
        <author>Schonaeus, Cornelius</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Gerhard Grevenbruch</publisher>
        <pubPlace>Cologne</pubPlace>
        <date>1614</date>
    </publicationStmt>
    <sourceDesc>
        <bibl>
            Identifier: <name>Schonaeus-Nehemias</name><lb/>
            Short title: <title>Nehemias</title><lb/>
            Year of first edition: <date>1570</date><lb/>
            Author information:<lb/>
            Alias: Schoon, Cornelis<lb/>
            Birth: 1540, Gouda<lb/>
            Death: 1611, Haarlem<lb/>
            Floruit: None, Haarlem, The Hague<lb/>
            <ref target="https://nl.wikipedia.org/wiki/Cornelius_Schonaeus">Link</ref><lb/>
            <emph>Terentius Christianus (1614)</emph><lb/>
            <ref target="https://books.google.nl/books?id=r-ZIAAAAcAAJ">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>TERENTII CHRISTIANI NEHEMIAS.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="actorum-nomina.">
  <head>1. Actorum nomina.</head>
  <p>NEHEMIAS, pocillator regius.</p>
  <p>SATIBARZANES, aulicus.</p>
  <p>HANANVS,</p>
  <p>SADOCVS, Iudaei.</p>
  <p>AZARIAS,</p>
  <p>ELIASIBVS,</p>
  <p>BIBRIA, seruus.</p>
  <p>LESBIA, ancilla.</p>
  <p>GOSEMVS, Iudaeorum hostes</p>
  <p>SANABALLATVS,</p>
  <p>TOBIAS,</p>
  <p>SIMALIO, milites.</p>
  <p>SANGA,</p>
</div>
<div type="level1" xml:id="prologvs.">
  <head>2. PROLOGVS.</head>
  <p>Senarii Iambici.</p>
  <p>ADeste spectatores humanißimi.</p>
  <p>Politiores quos delectant literae,</p>
  <p>Quique ingenuis operam nauantes artibus</p>
  <p>Studiis vos addixistis liberalibus,</p>
  <p>(5) Adeste, inquam propius, absit cunctatio: vt</p>
  <p>Intelligatis quid sit, quod nunc vos velim.</p>
  <p>Nouam grex noster vobis actiunculam</p>
  <p>Ornatu hic denuo exhibebit comico,</p>
  <p>Sacram è sacris rursum desumptam literis.</p>
  <p>(10) Quapropter aequum esse arbitror, vti beneuolas</p>
  <p>Nobis aures, itidem vt nuper, dignemini</p>
  <p>Accommodare; non quas saepe ludicris,</p>
  <p>Futilibusque poëtarum veterum naenijs</p>
  <p>Studiosè olim arrexistis: sed quas mysticis</p>
  <p>(15) Diuini praebetis verbi praeconibus.</p>
  <p>Quod hi in sacris aedibus è suggestu docent,</p>
  <p>Hoc vos spectandum proferemus plenius.</p>
  <p>Magis, ni fallor, mens vobis mouebitur,</p>
  <p>Cùm rem, vti gesta est, cernetis exhiberier</p>
  <p>(20) Nihil hîc aut deforme, aut profanum, aut friuolum,</p>
  <p>Nihil bonis quod offecturum est moribus</p>
  <p>Vsquam reperietur. Quin omnis exulat</p>
  <p>Hinc turpitudo, verborumque obscoenitas.</p>
  <p>Nusquam hic aut lenoni, aut meretriculae, nusquam</p>
  <p>(25) <ptr target="#tn1" n="1"/>Salacibus adolescentulis datur locus.</p>
  <p>Res casta castam orationem postulat.</p>
  <p>Quare quam vobis noster grex comoediam</p>
  <p>Hic actione repraesentabit scenica,</p>
  <p><milestone unit="page" facs="3"/></p>
  <p>Attentis oro vt auscultetis auribus,</p>
  <p>(30) Historiam hic nostris temporibus aptißimam</p>
  <p>Coram mox exhibebimus Nehemiam,</p>
  <p>Euersae instauratorem illum Hierosolyma,</p>
  <p>Diuinae quem nobis depingunt literae.</p>
  <p>Idcirco simul omnes huc animum aduertite,</p>
  <p>(35) Fauentem, aequum, beneuolum ac candidum.</p>
  <p>Omnem clamorem, omnem prohibete strepitum</p>
  <p>Inertium compescite insolentiam.</p>
  <p>Ne finite amabo, vt nos qui tantum commoda</p>
  <p>Vestris pro viribus studere nitimur,</p>
  <p>(40) Iniquis circumuenti videamur modis.</p>
  <p>Vt &amp; alias posthac libeat didascalo</p>
  <p>Nostro scribere nouas, si videat quas facit</p>
  <p><ptr target="#tn2" n="2"/>Vobis non displicere fabulas: &amp; nos</p>
  <p>Deinceps amictu decoratos histrico,</p>
  <p>(45) Prodire saepius in proscenium iuuet.</p>
  <p>Agedum puer, exi ocyus, vt spectatoribus</p>
  <p>Periocham nostrae recites actiunculae.</p>
</div>
<div type="level1" xml:id="comoediae-argumentum.">
  <head>3. Comoediae argumentum.</head>
  <p>PErsarum regi dum seruit Nehemias,</p>
  <p>Procul à natali quondam distractus solo.</p>
  <p>Euersa cladem cognoscit Hierosolyma.</p>
  <p>Quo nuntio perculsus, tristem patria</p>
  <p>(5) Lachrymis prosequitur casum. mox à rege eò</p>
  <p>Se vt dimittat petit: impetrat, proficiscitur,</p>
  <p>Vrbem instaurat, minantur aduersarij.</p>
  <p>Qui dum conscripto exercitu nouum parant</p>
  <p>interturbare opus, subita formidine</p>
  <p>(10) Exanimati, clam omnes aufugiunt turpiter.</p>
  <p><milestone unit="folio" facs="I2"/></p>
  <p>4.</p>
  <p>Iudaei gestientes gaudio, ac Deum</p>
  <p>Laudantes, inchoatum perficiunt opus.</p>
</div>
<div type="level1" xml:id="actvs-i.-scena-i.">
  <head>4. ACTVS I. SCENA I.</head>
  <p>NEHEMIAS</p>
  <p>Senarii.</p>
  <p>NVnquam profecto aequè ac modo seruitus mihi</p>
  <p>Onus visum est &amp; miserum, &amp; graue cùm ad plurima</p>
  <p>Qua hîc perpetior incommoda, tantum patriae</p>
  <p>Accedit desiderium: à qua quò diutiùs</p>
  <p>(5) Absum, hoc reuisendae eius cupiditate mens</p>
  <p>Accenditur vehementiùs. Hei misero mihi,</p>
  <p>Tantumne terrae natalis mortalium</p>
  <p>Ferè cuique innasci affectum, aegritudines</p>
  <p>Licet calamitosas hic vt malit pati,</p>
  <p>(10) Quàm in externo loco vitam traducere</p>
  <p>Felicem, facilem, &amp; commodam? Atqui haud arbitror</p>
  <p>Hanc communem cupidi animi impatientiam,</p>
  <p>In vllo quam in me maiorem reperirier.</p>
  <p>Quoquò me verto, eius semper mihi ob oculos</p>
  <p>(15) Errat imago, eius desiderio maceror,</p>
  <p>Eius amore extabesco, eam spero miser,</p>
  <p>Eam cogito, eam somnio, illa me dies,</p>
  <p>Noctesque solicitum habet: eius curam mihi</p>
  <p>Nisi mors, adimet nemo. Quod si me huc mea</p>
  <p>(20) Fortunae redigant, vsque ab illa vt distrahar,</p>
  <p>Nullaque eò redeundi mihi spes affulgeat,</p>
  <p>Actum est, perij. iam quiduis malim perpeti.</p>
  <p>Quàm ab ea perpetuò semotus viuere.</p>
  <p>Et quotumquemque hominum reperias obsecro,</p>
  <p><milestone unit="page" facs="5"/></p>
  <p>(25) Cui non huiusmodi vitae facillimè</p>
  <p>Obrepat saturitas, in qua nihil nisi</p>
  <p>Multorum insit malorum propagatio?</p>
  <p>Atque adeo solus sum, habeo hic neminem, neque</p>
  <p>Amicum, neque cognatum, neque consanguineum:</p>
  <p>(30) Nec qui me respiciat hic quisquam est vspiam:</p>
  <p>Qui quod aegrè est animo afflicto salubriter,</p>
  <p>Blandèque monendo conetur reuellere:</p>
  <p>Quem conuenire, quem consulere, &amp; alloqui</p>
  <p>Liceat: qui partem aliquam aegritudinis ferat.</p>
  <p>(35) Quibus omnibus sublatis, quidnam est quod mihi</p>
  <p>Aut gaudio, aut solatio post hac queat</p>
  <p>Esse? aut cur non quam ocyßimè abolerier</p>
  <p>Malim, quàm vitam tantis calamitatibus</p>
  <p>Vndique refertam exigere? Mors felicibus</p>
  <p>(40) Sit extimescenda sino: at infelicibus</p>
  <p>Infortunatisque exoptandam censeo.</p>
  <p>O Hierosolyma. Hierosolyma, vrbs prae caeteris</p>
  <p>Mihi longe charißima ciuitatibus!</p>
  <p>Ah, perij, siccine me miserum abs te distrahi!</p>
  <p>(45) Tuique cura perpetuo excruciarier?</p>
  <p>Verum si non sit accedendi sit modo</p>
  <p>Quo pacto tecum agatur audiendi copia.</p>
  <p><ptr target="#tn3" n="3"/>Iampridem est annus, aut eo amplius, nihil</p>
  <p>De te quod huc allatum sit. imo qui mihi</p>
  <p>(50) Tuarum rerum conditionem literis</p>
  <p>Suis quondam solebant impertirier,</p>
  <p><ptr target="#tn4" n="4"/>Nunc nescio quo casu conticent. Credo.</p>
  <p>Vt sit, quò se fortuna, eodem quoque fauor</p>
  <p>Mortalium inclinare consueuit. Quia</p>
  <p>(55) Miseri sumus, nemo est cui Nehemiae</p>
  <p><milestone unit="folio" facs="I3"/></p>
  <p><milestone unit="page" facs="6"/></p>
  <p>In mentem venias. verùm si feliciter</p>
  <p><ptr target="#tn5" n="5"/>Nostrae se haberent res, paratißima procul dubio</p>
  <p>Amicorum, cognatorumque copia</p>
  <p>Suppeteret: nunc Eheu deserti viuimus.</p>
  <p>(60) Ad eius commouetur occursum, procul</p>
  <p>Quem conspicio huc aduentare? peregrinus est,</p>
  <p>Nisi me forma, &amp; habitudo fallit corporis.</p>
  <p>Illum opperiri hic certum est, vti rogem quò eat,</p>
  <p>Vnde veniat, quem quaerat, qua pergat via,</p>
  <p>(65) Nihilne adferat rerum nouarum: sic agam.</p>
</div>
<div type="level1" xml:id="actvs-i.-scena-ii.">
  <head>5. ACTVS I. SCENA II.</head>
  <p>HANANVS.</p>
  <p>Iambici partim senarij, partim septenarij</p>
  <p>VT nihil in rebus reperitur mortalium</p>
  <p>Tam aut munitum, aut firmum, quod non facillimè,</p>
  <p>Si superis ita sit visum, &amp; euertatur, &amp;</p>
  <p>(70) Deleatur funditus. Hoc adeò ex hac re venit</p>
  <p>In mentem mihi: Hierosolyma nostra inter alias,</p>
  <p>Quas ego quidem vidi vrbes, longè florentißima:</p>
  <p>Aggeribus insuper, muris, foßis, ac turribus</p>
  <p>Supra quàm cuiquam credibile sit, vndique</p>
  <p>(75) Quondam circunuallata, septaque nunc ab hostibus</p>
  <p>Israelitica genti infestißimis</p>
  <p>Ita direpta, exusta, penitusque diruta est,</p>
  <p>Vt quoquò te vertas, nihil nisi rudera:</p>
  <p>Postesque igni consumptos detur obtuerier:</p>
  <p>(80) Adeò in cinerem, fumumque sunt commutata omnia.</p>
  <p>Deum immortalem! totus horreo, tremoque</p>
  <p><milestone unit="page" facs="7"/></p>
  <p>Postquam immanissima praedonum istorum mihi</p>
  <p>Crudelitas succurrit: ades nihil vsquam integrum,</p>
  <p>Nihil illaesum, nihilque intemeratum miserrimis</p>
  <p>(85) Superesse voluêre: omnem rem familiarem, boues,</p>
  <p>Oues, equos, reliquaque labore parta maximo.</p>
  <p>Secum simul auferentes, abducentes liberos.</p>
  <p>Quin coniuges, natasque parentibus, ac viris</p>
  <p>Praesentibus: ah, pudor me effari prohibet, qua dolor</p>
  <p>(90) Ferè impudenter effutiuerat. In summa nihil</p>
  <p>Hîc non calamitosum, foedum, tetrumque vidimus:</p>
  <p>Qui nunc in extremis locis vagamur exules.</p>
  <p>Ego cum quibusdam consanguineis, quos in proximo.</p>
  <p>Isthoc pago reliqui, huc ad Persas confugimus,</p>
  <p>(95) Vbiuis tutiores nos fore rati, quàm domi</p>
  <p>Et commode hercule in itinere succurit Nehemiam</p>
  <p>Meum cognatum, atque aequalem hîc in aula regia</p>
  <p>Haud parui esse pretij seruum: ob id vt arbitror,</p>
  <p>Quòd seruit liberaliter. Sed quem virum?</p>
  <p>(100) Quem ego quidem vidi in vita optimum. Quare nihil</p>
  <p>Malim, quàm aliquem alicundè emergere, qui illum, vbi</p>
  <p>Sit, commonstret mihi vel pretio, si gratis nolit. aut</p>
  <p>Si istud nequeat, saltem viam doceat: ita</p>
  <p>Nunc hàc, an illac progrediar sum incertis. at eccum commodè</p>
  <p>(105) Procedit huc nescio quis, illum adoriar</p>
  <p>Audacter, licet ignotum: nec prius hominem</p>
  <p>Abire permittam, quam quem volo monstrarit mihi.</p>
  <p><milestone unit="folio" facs="I4"/></p>
  <p><milestone unit="page" facs="8"/></p>
</div>
<div type="level1" xml:id="actvs-i.-scena-iii.">
  <head>6. ACTVS I. SCENA III.</head>
  <p>NEHEMIAS, HANANVS.</p>
  <p>Eiusdem generis versus.</p>
  <p>NAE omnis mora cupidè quicquam optanti semper solet</p>
  <p>Esse ingrata: Hinc abire longius non audeo,</p>
  <p>(110) Ne si quis forte me quaerat, procul his ab aedibus</p>
  <p>Disceßisse arbitretur. &amp; hic quem opperior promouet</p>
  <p>Nihil adeo testudineo incedit gradu.</p>
  <p>At at, nisi me oculi fallunt, hic ex nostratibus</p>
  <p>Est quispiam, ita vultus, habitusque per omnia congruunt:</p>
  <p>(115) O raram in hisce regionibus auem. Sed cesso ei</p>
  <p>Procurrere obuiam, aduentum gratularier?</p>
  <p>Han. Hem bene habet, vltrò ad me huc accedit: comiter,</p>
  <p>Blandeque hominem appellabo. Neh. O insperatum gaudium!</p>
  <p>Hananum cognatum meum conspicio: nullus est</p>
  <p>(120) Quem ego nunc videre malim. Oh, nunc mihi facile</p>
  <p>Omnes ex animo cedunt aegritudines,</p>
  <p>Postquam eius amplectendi conceditur copia.</p>
  <p>Han. Obsecro quem video? estne hîc Nehemias frater meus,</p>
  <p>Quem per totum vsque quaesiui oppidum? Bone</p>
  <p>(125) Deus, is est ipsus. Neh. Tristis est, vereor ne quid
  mali</p>
  <p>Apportet. O fastus dies hominis, Hanane mi,</p>
  <p>Mi frater, salue, saluum te aduenisse gaudeo.</p>
  <p>Vt te amplector lubens. Han. Ego quoque nunc demum mihi</p>
  <p>Incolumis videor, postquam te cognate mi</p>
  <p><milestone unit="page" facs="9"/></p>
  <p>(130) <ptr target="#tn6" n="6"/>Superstitem, ac saluum praesens praesentem conspicor.</p>
  <p>Neh. Bene hercule factum quod venisti: aduenis modo? Han.
  Admodum.</p>
  <p>Neh. Cedo, quid agitur Hierosolymis? &amp; quonam in loco</p>
  <p>Sunt res, ac fortunae nostratium? ah taces?</p>
  <p>Han. Quin tu quo pacto hîc? num satis ex sententia?</p>
  <p>(135) Neh. Nósne vt quimus, quod aiunt, quando vt volumus non
  licet.</p>
  <p><ptr target="#tn7" n="7"/>Sed prior amabò commemora tu quid agatur Hierosolymis,</p>
  <p>Quid agant consanguinei, quid amici caeteri:</p>
  <p>A quibus ego admodum adolescens distractus sum miser.</p>
  <p>Han. Credo aedepol te Nehemia nonnihil mirarier,</p>
  <p>(140) Quid sit, quòd in his me conspicis regionibus.</p>
  <p>Neh. Mitte id sodes, &amp; quod rogo, hoc primum mihi expedi.</p>
  <p>Han. Perij. Neh. Hem, quid est? ah, quid suspiras obsecro?</p>
  <p>Numnam perijmus? Nescio quod magnum malum</p>
  <p>Profecti me celas frater, quid tristis es?</p>
  <p>(145) Non temere est, metuo quid siet. hei mihi, quid
  taces?</p>
  <p>Rem paucis eloquere amabò. Han. Ah, animus mihi</p>
  <p>Horrescit dum ea, referri quae vis, reminiscor miser.</p>
  <p>Atque vtinam ex alio, vti gesta est, rem posses cognoscere.</p>
  <p><ptr target="#tn8" n="8"/>Neh. O miseriam! quanta cura, &amp; solicitudine</p>
  <p>(150) Huius me nunc afficiet aduentus, mihi</p>
  <p>Quem tanto gaudio modo fore pollicebar. Hem,</p>
  <p>Videte quo fretus siem miser. Tamen</p>
  <p>Agedum, narrato quicquid est incommodi, vt</p>
  <p>Potero feram: quando me natum huic video rei,</p>
  <p><milestone unit="folio" facs="I5"/></p>
  <p><milestone unit="page" facs="10"/></p>
  <p>(155) Tolerandis perpetiendisque calamitatibus.</p>
  <p>HAN. Quod sors fert mi frater, ferendum est fortiter.</p>
  <p>Cum quod factum est, neque lachrymis, neque querimonijs</p>
  <p>Queat reddi infectum. Neh. Ah, pergisne ambages quaerere?</p>
  <p>Ad rem redi. Han. Disperij, vt etiam nunc timeo miser,</p>
  <p>(160) Postquam tam triste mihi in mentem venit
  spectaculum.</p>
  <p>Verum non esse iam ad narrandum tempus arbitror:</p>
  <p>Nam Sadocum nostin’? Neh. Quidni? Han. Hunc in vico hoc
  proximo,</p>
  <p>Dum te irem quaesitum, relinquebam modò.</p>
  <p>Neh. Solumne? Han. Non, adsunt alij quidam Iudaicis</p>
  <p>(165) Itidem nati parentibus, hos mea sat scio</p>
  <p>Solicitat mora. Quapropter eo redeamus obsecro.</p>
  <p>In itinere rem omnem tibi commemorabo ordine.</p>
  <p>Neh, Quanquam est quod agam intus, tamen id cùm te intelligo</p>
  <p>Tantopere velle, age parebo, lubensque veteres</p>
  <p>(170) Inuisam amicos. O me felicem, nisi me tua</p>
  <p>Metu exanimasset oratio. Han, Praecede, consequar.</p>
</div>
<div type="level1" xml:id="actvs-i.-scena-iv.">
  <head>7. ACTVS I. SCENA IV.</head>
  <p>SATIBARZANES.</p>
  <p>Eiusdem rationis.</p>
  <p>CVm nobis quotquot principum colimus domos,</p>
  <p>Nihil vnquam quicquam reperiatur calamitosius,</p>
  <p>Nihil miserius, nihilque abiectius: tamen hominum</p>
  <p>(175) Vulgus nos non secus ac deos veneratur &amp; colit.</p>
  <p>Atque ob eam rem mihi multi fuere risui,</p>
  <p><ptr target="#tn9" n="9"/>Cùm eos de nobis errare nimium, animaduerterem.</p>
  <p>Neque hoc cuiuis facilè persuaserim: nisi periculum</p>
  <p><milestone unit="page" facs="11"/></p>
  <p>Quis fecerit, neque verum, neque verisimile</p>
  <p>(180) Me dicere arbitrabitur, neque ex animo loqui.</p>
  <p>Tam magnificum censent mensis astare regiis,</p>
  <p>Semper vti mures alienum arrodere cibum,</p>
  <p>Choraeas ductitare, diem insumere conuiuijs,</p>
  <p>Regem sequi, accinctum machaera incedere,</p>
  <p>(185) Equo portari commodè, pulchrè vestirier.</p>
  <p>Atque haec quidem veluti inexpertis dulcia</p>
  <p>Videntur ita nobis hoc iam pridem saxum voluentibus,</p>
  <p>Deprehenduntur amarißima. Sed serò Phryges</p>
  <p>Sapimus, hinc cum eluctari non sit integrum,</p>
  <p>(190) Hamo iam penitus in stomachum illapso. Sed quid sibi</p>
  <p>Vult, quod pocillatorem regium Nehemiam</p>
  <p>Commotum video? non pol temere est, quod nunc quàm soles</p>
  <p>Est tristior: nam quamuis hic ab ineunte adolescentia, ad</p>
  <p>Hanc vsque aetatem seruitutem pertulit</p>
  <p>(195) Procul à patria grauißimam, semper tamen</p>
  <p>Ne cuiquam vultu tristi vnquam aegritudinem</p>
  <p>Pareret, pepercis sedulo. Sic homo est, sua</p>
  <p>Facile ferre, alienis augi infortunijs.</p>
  <p>Quare malum quidem haud leue sit oportet, hunc</p>
  <p>(200) Quod tantopere solicitum habet. Accedam ad hominem,</p>
  <p>Vt quid animo sit aegrè, ex ipso intelligam.</p>
</div>
<div type="level1" xml:id="actvs-i.-scena-v.">
  <head>8. ACTVS I. SCENA V.</head>
  <p>NEHEMIAS SATIBARZANES,</p>
  <p>Eiusdem generis.</p>
  <p>O Facinus indignum! ô inauditam contumeliam,</p>
  <p>O pectora quauis immaniora tygride.</p>
  <p><milestone unit="page" facs="12"/></p>
  <p>Hei mihi, nescio quid nunc primum exequar miser,</p>
  <p>(205) Tot me impediunt curae, quae meum animum diuersae
  trahunt.</p>
  <p>Sat. Ehem Nehemia, quid tecum stomacharis insolens?</p>
  <p><ptr target="#tn10" n="10"/>Satin’ saluae res? quid taces? aut quid te tristem
  conspicor?</p>
  <p>Neh. Tun’ hîc eras Satibarzanes? omnibus modis miser</p>
  <p>Sum, nec quid agam nunc, nec quo me vertam scio.</p>
  <p>(210) Sat. Interij, quid, malùm, istud infortunij est?
  cedo.</p>
  <p>Neh. Me miserum, vt animus in spe, atque in formidine</p>
  <p>Vsque antehac attentus fuit, ita postquam adempta spes,</p>
  <p>Lassus, curaque confectus stupet. Sat. Quin dic, quid est?</p>
  <p>Neh. Hominem infeliciorem me nullum arbitror, neque</p>
  <p>(215) Aduersa cui plura accidant. Sat. Ah, enecas.</p>
  <p>Rem paucis eloquere obsecro. Neh. In eum nunc mihi</p>
  <p>Res deuenit locum, vt nulla mihi vita sit</p>
  <p>Posthac vnquam expetenda, Satibarzanes.</p>
  <p>Sat. Ne lachryma obsecro Nehemia, atque isthuc quicquid est</p>
  <p>(220) Imperti liberè: ne retice, crede hoc inquam mihi,</p>
  <p>Aut consolando, aut consilio, aut re juuero.</p>
  <p>Neh. Dicam herculè, cùm tantopere te istud velle intelligo.</p>
  <p><ptr target="#tn11" n="11"/>Sed hac qua dixti causa. Accepi de patria hodie nuntium.</p>
  <p>Sat. Tristem arbitror. Neh. Tristißimum. Hierosolymam funditus</p>
  <p>(225) <ptr target="#tn12" n="12"/>Euersam modo mihi narrarunt huc quidam ex vrbe profugi.</p>
  <p><milestone unit="page" facs="13"/></p>
  <p>Sat. Eheu, quid audio? Neh. Maximam ad haec ciuium</p>
  <p>Partem crudeliter interemptam. Sat. O miseriam!</p>
  <p>Neh. Abreptos liberos, stupratas virgines,</p>
  <p>Incesto matronas pollutas. denique</p>
  <p>(230) Igni absumpta, exusta atque perdita omnia.</p>
  <p>Sat. Indignum sane facinus Nehemia, quod &amp; mihi,</p>
  <p>Ad quem nihil isthaec attinent, lachrymas quoque</p>
  <p>Excutiat. Caeterum id licet durum, tamen</p>
  <p>Ferendum aequo animo, non culpandum censeo.</p>
  <p>(235) Neh. Tantamne ego cladem non aegrè feram miser?</p>
  <p>Alienum cum te istud tantopere commoueat Satibarzanes,</p>
  <p>Quid me facere par est? Hei mihi, jam vitae me taedet meae.</p>
  <p>Sat. Scio tibi esse hoc grauius multè, ac durius,</p>
  <p>Cui sit: verum ego haud minùs aegrè patior id,</p>
  <p>(240) Qui nescio, nec rationem capio, nisi tibi</p>
  <p>Quod ex animo semper voluerim optimè.</p>
  <p>Tamen, si me audias, mittes querimonias,</p>
  <p>Lachrymasque inutiles. Neh. Ah quid? egon’ tantam miseriam</p>
  <p>Non defleam? Sat. Si quid lachrymando proficere queas,</p>
  <p>(245) Vt leuius fiat quod doles, age, sino vt lugeas.</p>
  <p>Verùm si ad hunc modum tibi aegritudinem</p>
  <p>Conduplicas, cur non te queri frustra vetem?</p>
  <p>Aut cur te vanis patiar macerari questubus,</p>
  <p>Quos eleuare tua te praecipit prudentia?</p>
  <p>(250) Cur non itidem te, vti tu me quondam soles,</p>
  <p>Et verbis, &amp; re, operaque studeam consolarier?</p>
  <p>Neh. Grauius est vulnus, quàm vt medicam ferat manum.</p>
  <p><milestone unit="page" facs="14"/></p>
  <p>Mors mihi quouis solatio futura est gratior.</p>
  <p>Sat. Ah, tene istud loqui? teque alijs consilium dare,</p>
  <p>(255) Foris sapere, tibi non posse auxiliarier?</p>
  <p>Fac tute nunc apud te cogites, quae saepius</p>
  <p>Olim instillabas mihi Homines nos esse, ea</p>
  <p>Lege in hanc vitam productos, vt omnibus</p>
  <p>Obiecta vita nostra sit fortunae injurijs.</p>
  <p>(260) Neque grauiter, iniquoue animo ea esse ferenda mala,
  quae</p>
  <p>Nec consilio, nec prudentia declinari queant.</p>
  <p>Ad haec sapientis esse, turpitudine,</p>
  <p>Non casu, non aliorum iniuria, at suo</p>
  <p>Vnius delicto culpaque commouerier.</p>
  <p>(265) Nullum esse dolorem, quem non leniat dies</p>
  <p>Paulatim, mox quoque penitus auferat. Atque ob id</p>
  <p>Rationem oportere impetrare à nobis, postea</p>
  <p>Facile quod est aetas effectura. Haec Nehemia</p>
  <p>Verè si nunc tecum ipse cogites, magnam tibi,</p>
  <p>(270) Mihi crede, ex animo ademeris molestiam.</p>
  <p>Neh. Est ita quidem vt dicis Satibarzanes, peccare me</p>
  <p>Confiteor: verùm cùm tanta de improuiso opprimor</p>
  <p>Miseria, vix animus resistit aegritudini.</p>
  <p>Praesertim cum omnia ita interciderint, vt nihil</p>
  <p>(275) Spei, quae res dubias consolari solet, [&lt;
  cosolari]</p>
  <p>Nobis sit reliquum. Sat. Oh, absit desperatio:</p>
  <p>Quin potius ita te compares, vt quod dispendij</p>
  <p>Est factum sarcias: quodque euersum est, vide</p>
  <p>Num instaurari queat. Neh. Instaurari? per quos obsecro?</p>
  <p>(280) Sat. Per te, atque alios tui generis superstites. Neh.
  Probè,</p>
  <p><milestone unit="page" facs="15"/></p>
  <p>Si quis me ex seruo efficiat liberum. Sat. Bono</p>
  <p>animo esto. Tun’ id à rege impetrare nequeas,</p>
  <p>Paucos hinc saltem vt absis menses? Quam rem tu ioco</p>
  <p>Ab eo voluisti tandem, quin perfeceris?</p>
  <p>(285) Ne. Quid ergo agam, quid das consilij Satibarzanes!</p>
  <p>Sat. Quanquam inuitus carebo te Nehemia,</p>
  <p>Meum animum inducam tamen, vt illud, quod tibi</p>
  <p>Tuisque ex vsu sit futurum, consulam.</p>
  <p>Neh. Habeo pol gratiam: sed quid faciam, cedo?</p>
  <p>(290) Sat. Quid facias? regem tibi adeundum censeo.</p>
  <p><ptr target="#tn13" n="13"/>Neh. Agedum sodes, credis successurum si tentem? Sat. Hem, me
  vide,</p>
  <p>Ad me recipio. Neh. Quid si tu hic partes agas</p>
  <p>Meas? nam nemo est qui eius sensum melius calleat.</p>
  <p>Sat. Tace obsecro, nullus est ad hanc rem magis accommodus,</p>
  <p>(295) Quàm tute ipse, tibi enim regem certo scio,</p>
  <p><ptr target="#tn14" n="14"/>Quia vir melior multò es quàm ego,</p>
  <p>Obtemperaturum magis. Neh. Oh, tace sodes.</p>
  <p>Sat. Est vt dico, atque ita seres habet. Neh. at vereor ne vbi</p>
  <p>Ad rem sit ventum, cogitata proloqui</p>
  <p>(300) Nequeam, ita me timidum obstupefacier pudor.</p>
  <p>Sat. Bono animo esto, audendum est, gaudebis facto sat scio</p>
  <p>Mihique qui consilium dedi, ages gratias.</p>
  <p>Nam crede te ex ea re &amp; famam, &amp; gloriam,</p>
  <p><ptr target="#tn15" n="15"/>Et nobilitatem consequuturum, referentque gratiam</p>
  <p>(305) Sine dubio, tuo quos juueris beneficio.</p>
  <p>Neh. Age age, experiar. Sat. Sed cesso intro, vt si quis fortè
  me</p>
  <p>Quaerat, praesto siem? Sed heus in tempore</p>
  <p><milestone unit="page" facs="16"/></p>
  <p>Ad eum accedes, quod omnium rerum est primum. Neh. Mones</p>
  <p>Probè, atque ob id tibi lubens obtemperauero.</p>
</div>
<div type="level1" xml:id="actvs-ii.-scena-i.">
  <head>9. ACTVS II. SCENA I.</head>
  <p>GOSEMVS.</p>
  <p>Trochaici, senarij, septenarii, &amp; octonarij, catalectici.</p>
  <p>(310) OMnem rem nunc in vado esse conspicor,</p>
  <p>Cùm superstitiosum illud recutitorum genus</p>
  <p>Extirpatum sit funditus: Hierosolymaeque moenia</p>
  <p>Ita diruta, vt instaurare qui ea tentet, actum agat.</p>
  <p>Qua in pugna ego quidem me strenuum ducem,</p>
  <p>(315) Imperatoremque praestiti: dum hos lancea,</p>
  <p>Alios ense, plurimos jaculis transverbero.</p>
  <p>Vah, eant nunc, ac Deo suo se fretos jactitent.</p>
  <p>Nae ego multos huic Deo confisos vidi illudier.</p>
  <p>At videte obsecro quid pertinax valeat persuasio?</p>
  <p>(320) Non desunt inter eos, nescio quo freti numine,</p>
  <p>Qui rem lapsam posse reparari putent,</p>
  <p>Et de instaurando nescio quid mussitent.</p>
  <p>Atque haec jampridem subolent mihi. tamen</p>
  <p><ptr target="#tn16" n="16"/>Stulti quod incoeptant, quia longius absumus,</p>
  <p>(325) Sperant fore clam. astuti, etiam nunc se credunt
  ignorarier?</p>
  <p>Nosque suis dolis circumuenire cogitant?</p>
  <p>An non vel sex totis mensibus prius</p>
  <p>Olfecero, quàm ignauum istud hominum genus</p>
  <p>Quicquam coeperit? An ignorant regibus</p>
  <p>(330) Vti longas manus, ita &amp; esse aures longißimas?</p>
  <p>Quos ego, ita me Mauors, ac Bellona juuent, nisi</p>
  <p><milestone unit="page" facs="17"/></p>
  <p>Desinant, adeò depexos, atque exornatos dabo,</p>
  <p>Vt dum viuant meminerint semper mei.</p>
  <p>Qui sibi nos pro ridiculo, ac delectamento putant.</p>
  <p>(335) Nunc adeò edico omnibus, vt quemcumque Israëlitici</p>
  <p>Gregis hominem alicubi forte offenderitis in via,</p>
  <p>Hunc spolietis, prosternatis, praecipitetis protinus,</p>
  <p>Vt cerebro dispergat viam. Nihil</p>
  <p>Sit quod dicat: alium quaerebam, hac iter</p>
  <p>(340) Habui, obsum nulli: peristis, si non morte eum</p>
  <p>Extemplo multetis crudelißima.</p>
  <p>Neminis misereri certum est, sed qua via</p>
  <p>Nos illi captant, eadem ipsos aequum est deludier.</p>
  <p>Nulla fides habeatur perfidus: neque</p>
  <p>(345) Vsque dum regnum obtinebit Iuppiter,</p>
  <p>Velim nobis cum illis aut pacem, aut inducias.</p>
  <p>Hoc meum edictum si quis violare sit</p>
  <p>Ausus, vltrices modo faxo vt sentiat manus,</p>
  <p>Nunc ad Sanaballatum hinc rectà me conferam,</p>
  <p>(350) Vt dudum qua mihi narrauit Tobias meus,</p>
  <p>Illi sine mora ordine commemorem omnia.</p>
</div>
<div type="level1" xml:id="actvs-ii.-scena-ii.">
  <head>10. ACTVS II. SCENA II.</head>
  <p>NEHEMIAS.</p>
  <p>Senarii Iambici, admistis paucis septenariis.</p>
  <p>MVltos iam flendo, gemendoque contriui dies,</p>
  <p>Adeò vt oculi lachrymis caecutiant mihi.</p>
  <p>Adhaec noctes insomnes duxi plurimas:</p>
  <p>(355) Longaque elanguit corpus inedia, cibum</p>
  <p>Dum ager fastidit stomachus, quin genua labant,</p>
  <p>Pedesque vix suo funguntur munere.</p>
  <p><milestone unit="folio" facs="K"/></p>
  <p><milestone unit="page" facs="18"/></p>
  <p>Tanta me solicitudine hic affecit nuntius,</p>
  <p>Ah, quodnam ego huic nunc subito exitio remedium</p>
  <p>(360) Inueniam infelix? nihil vsquam reperio, quod</p>
  <p>Mihi solatio esse queat. Quapropter ad</p>
  <p>Te mi Deus nunc sacram veluti ad anchoram</p>
  <p>Me recipio supplex, Israëliticae</p>
  <p>Gentis, meaque ipsius crimina confitens,</p>
  <p>(365) In nos toties quibus te prouocauimus,</p>
  <p>Immensa tua identidem abusi patientia.</p>
  <p>Itaque merito has pro peccato poenas damis.</p>
  <p>Imò longè grauiores nos commeruisse fateor:</p>
  <p>Tuamque &amp; hic agnoscimus clementiam.</p>
  <p>(370) <ptr target="#tn17" n="17"/>Quod si supplicium nostris sceleribus dignum</p>
  <p><ptr target="#tn18" n="18"/>Nobis irrogasses, perieramus funditus.</p>
  <p>Oro te porrò mi Deus, vt quantò tua</p>
  <p>Potentia est maior, eò ad ignoscendum sit procliuior:</p>
  <p>Vt fragilitati nostrae tua sit praesidio benignitas.</p>
  <p>(375) Quae nos malam designauimus, precor ignoscas Pater:</p>
  <p>Et magis in hoc incumbe, vti honorem in glorijs,</p>
  <p>Salutem perditis, vitamque mortuis</p>
  <p>Restituas, Affectumque paternum erga nos induas:</p>
  <p>Cui pro maximo peccato paululum</p>
  <p>(380) Supplicij solet esse satis. vt te non iustum modo</p>
  <p>Verum multò magis facilem experiamur, &amp; pium.</p>
  <p>Memento quae quondam Mosi promiseris,</p>
  <p><ptr target="#tn19" n="19"/>Cùm nos quidem commissuros in te praediceres.</p>
  <p>Et ob id per regiones peregrinas dißipatum iri:</p>
  <p>(385) Verum ad te conuersos, vitaeque anteactae crimina</p>
  <p>Exosos (etiamsi procul vel ad vltimos</p>
  <p>Terrarum essemus distracti sinus) rursum in viam</p>
  <p>Reducturum te, &amp; in locum, qui nommi tuo</p>
  <p><milestone unit="page" facs="19"/></p>
  <p>Colendo ac commodus videretur, simul</p>
  <p>(390) Omnes reuocaturum. Horum oro vt nunc sis memor</p>
  <p>Pater clementißime: mihique aures praebeas</p>
  <p>Et attentas, &amp; beneuolas. adhaec regis mei</p>
  <p>Pectus vt emollias, mihique gratiam,</p>
  <p>Fauoremque apud hunc concilies, Age age, feliciter</p>
  <p>(395) Successurum arbitror, ita animus gestit mihi.</p>
  <p>Si impetro, quid aliud malim quam hodie ad iter</p>
  <p>Accingi, atque illuc recta hinc proficisci via.</p>
</div>
<div type="level1" xml:id="actvs-ii.-scena-iii.">
  <head>11. ACTVS II. SCENA III.</head>
  <p>SANABALLATVS, GOSEMVS.</p>
  <p>Senarii &amp; octonarij Iambici.</p>
  <p>ITane tandem Iudaei de instauranda vrbe cogitant?</p>
  <p>Gos. Sic paßim praedicant. San. Nec nostrum imperium, age</p>
  <p>(400) Mitto imperium, non iram saltem nostram extimesceret</p>
  <p>Nihil vereris ô facinus audacißimum!</p>
  <p>Gos. Nae illi nos feminas imbelles, haud mares</p>
  <p>Arbitrantur Sanaballate. San. etiam nunc nos, subducere</p>
  <p><ptr target="#tn20" n="20"/>Suis se posse fraudibus, ac technis existimant?</p>
  <p>(405) Ridiculum, annosa vulpes laqueo haud fallitur.</p>
  <p>Gos. Parum nostras videntur experti manus.</p>
  <p>San. Mirum ni fungos nos putent, qui istud sibi</p>
  <p>Impune licere confidant. vah, quae haec est confidentia?</p>
  <p><ptr target="#tn21" n="21"/>Gos. Benè hercule habet, quod longè antè isthac eos</p>
  <p>(410) Praesensimus molirier. San. Admodum diluculo</p>
  <p>Surgat oportet, qui nos suis dolis meditatur fallere.</p>
  <p>Gos. Ego pol istos, si tale quicquam coeperint,</p>
  <p>Ita exercebo, atque vlciscar mastigias,</p>
  <p><milestone unit="folio" facs="K2"/></p>
  <p><milestone unit="page" facs="20"/></p>
  <p>Ne impune in nos illuserint. Quapropter vt</p>
  <p>(415) Fortes decet, dum tempus est, iniuriam</p>
  <p>A nobis propulsemus, vlciscamur aduersarios:</p>
  <p>Demusque operam, vt omnia quae nunc sunt certa eis</p>
  <p><ptr target="#tn22" n="22"/>Consilia, incerta sient: nec isthoc contenti, radicitus</p>
  <p>Extirpemus vniuersum Israëlitarum genus,</p>
  <p>(420) Omnique tandem nos exoluamus metu.</p>
  <p>San. Id iampridem in animum induxi meum. Gos. Quin iam grauiter
  meis</p>
  <p>Sum interminatus, ne cum quopiam istorum commercium</p>
  <p>Habeant; neue cuiquam faxint benè: verum spolient, verberent,</p>
  <p>Mutilent, lacerent, interimant quencunque fuerint</p>
  <p>(425) Nacti. San. Isthuc rectè: idem ego edicam meis. Gos.
  Eò</p>
  <p>Ita me dij ament) redigam totum illum Appellarum gregem,</p>
  <p>Vt quò se vortant, aut recipiant planè nesciant.</p>
  <p>San. Agedum, ratum esto. Gos. Ita facere certum est. San.
  Perplacet.</p>
</div>
<div type="level1" xml:id="actvs-ii.-scena-iv.">
  <head>12. ACTVS II. SCENA IV.</head>
  <p>NEHEMIAS, HANANVS.</p>
  <p>Eiusdem rationis.</p>
  <p>MVltò omnium nunc me fortunatißimum</p>
  <p>(430) Hanane puto, postquam haec mihi euenerunt ex
  sententia.</p>
  <p>Han. At hoc demiror, qui tam facilè potueris</p>
  <p>Rem tantam à rege tuo impetrare Nehemia,</p>
  <p>Quem metuebam ne se tibi difficilem, &amp; inexorabilem</p>
  <p><ptr target="#tn23" n="23"/>Praeberet. Neh. Idem &amp; ego subuerebar Hanane:</p>
  <p><milestone unit="page" facs="21"/></p>
  <p>(435) Verum praeter spem euenit. Han. Quo pacto, cedo?</p>
  <p>Neh. Non potuit fieri commodius. Deum mihi</p>
  <p>Propitium arbitror. Han. Credo, sed narra obsecro.</p>
  <p>Neh. Imò vt auscultes oro: nam ego multò hoc tibi</p>
  <p>Narrare malim, quàm tu, qui percontaris, scire. Modò cùm.</p>
  <p>(440) Ei prandenti inseruio, obtuerier</p>
  <p>Me fortè coepit: &amp; quia eram solito tristior, rogat</p>
  <p>Quid sit, quid me solicitum habeat. Quid hic, putas</p>
  <p>Me vel verbum quidem potuisse proloqui?</p>
  <p>Planè obmutui primum. dein lachrymis mihi</p>
  <p>(445) Ex oculis irrumpentibus, in perpetuum, rex viue,
  inquio,</p>
  <p>Poßúmne non tristis tibi videri, ea</p>
  <p><ptr target="#tn24" n="24"/>Vrbe penitus euersa, quae maiorum meorum ossa,</p>
  <p>Et cineres continet portisque eius, ac moenibus flamma,</p>
  <p>Ignique consumptis? Hic ille perquam familiariter:</p>
  <p>(450) Humani istud ingenij esse argumentum puto Nehemia,</p>
  <p>Cùm patriae interitum lugeas. Verùm quid est</p>
  <p>Quod hac in re me facere velis? quid obticuisti, aut quid
  times?</p>
  <p>Animo virili, praesentique facito vtî fies.</p>
  <p>Crede hoc mihi, quodcunque optaris, optatum feres.</p>
  <p>(455) <ptr target="#tn25" n="25"/>Namque hoc tuo erga, me seruitio liberali debeo,</p>
  <p>Vt istiusmodi mihi tibi negandum censeam.</p>
  <p>Han. Hui, regem elegantem narras. quid tu obsecro hic?</p>
  <p>Neh. Si tibi quid feci, inquam, aut facio rex inuictißime quod
  placet,</p>
  <p>Abunde pensatum puto, cum mihi tam clemens hactenus.</p>
  <p>(460) Ac iusta semper apud te fuerit seruitus.</p>
  <p>Verùm postquam in eum nunc mihi res redijt locum,</p>
  <p><milestone unit="folio" facs="K3"/></p>
  <p><milestone unit="page" facs="22"/></p>
  <p>Vt patriae sine summo dedecore deesse non queam, velim</p>
  <p>Me dimittas in Iudaeam, vt rem perditam</p>
  <p>Meorum restituam. vrbemque instaurem. Quid verbo est opus?</p>
  <p>(465) Hac oratione commotus rex protinus annuit.</p>
  <p>Adhaec per literas Syriae praetoribus</p>
  <p>Praecepit, vt me subsidiario deducant milite.</p>
  <p>Porrò Asapho, qui sylua praeest regia.</p>
  <p>Vt ligna ad portas, muros, aedesque renouandas suggerat,</p>
  <p>(470) Operaque iuuet. Han. O regem clementißimum.</p>
  <p>Neh. Ehem Hanane, hiccine non amandus? hiccine</p>
  <p>Non gestandus in sinu? Han. Oh, potius me non amem</p>
  <p>Quàm huic desit amor. Neh. Imo sic homo est, ita</p>
  <p>Animum induxit suum. nihil clementia.</p>
  <p>(475) Ac facilitate regi esse melius longeque infirmius</p>
  <p>Regnum esse, vi quod fit, quàm beneuolentia</p>
  <p>Quod adiungitur; &amp; amari se, quam metui malle. quid</p>
  <p><ptr target="#tn26" n="26"/>Multis moror? diem nos prius adimat, quàm ego, cùm quae</p>
  <p><ptr target="#tn27" n="27"/>Erga me multa benigne fecit, tùm caeteras</p>
  <p>(480) Illius quibus ornatus est virtutes, tibi narrauero.</p>
  <p>Verùm hinc nos intro recipiamus, ut quod nacti sumus bonum</p>
  <p>Sadoco, alijsque Israëlitis protinus,</p>
  <p>Impertiamus, animumque illis expleamus gaudio.</p>
  <p>Deinde viae nos, quantum possumus, accingamus, ne in mora</p>
  <p>(485) <ptr target="#tn28" n="28"/>Ipsi nobis simus. Han. Placet.</p>
</div>
<div type="level1" xml:id="actvs-iii.-scena-i.">
  <head>13. ACTVS III. SCENA I.</head>
  <p>BIRRIA, LESBIA.</p>
  <p>Senarij, &amp; septenarij, trochaici, catalectici.</p>
  <p><milestone unit="page" facs="23"/></p>
  <p>PRô di immortales, vt misera res est seruitus</p>
  <p>Homini. herum qui nactus est incommodum,</p>
  <p>Atque morosum. noctes diesque satis superque est.</p>
  <p>Quod dicto, aut facto semper sit opus. quod imperas</p>
  <p>(490) Aequum, iniquum sit, nihil videt, nihil</p>
  <p>Pensi habet. Atque ob id adeo Nehemiae regij.</p>
  <p>Pocillatoris discessum nunc doleo magis,</p>
  <p>Quo sane facili, atque commodo vsus sum hactenus.</p>
  <p>Ah, dum demum nostra intelligimus bona,</p>
  <p>(495) <ptr target="#tn29" n="29"/>Cùm in potestate quae habuimus antè, illa amisimus.</p>
  <p>At at, compescenda est lingua, crepuit ostium,</p>
  <p>Quis siet metuo. Euge bene habet, Lesbia est.</p>
  <p>Huc, nisi hallucinor, ad me instituit gradum.</p>
  <p>Iam me opinor ablegabit quopiam:</p>
  <p>(500) Quod si sit, pereo funditus: adeò pedes mihi</p>
  <p>Nunc obtorpuerunt laßitudine.</p>
  <p>Nusquam ibo, licet compellat maximè.</p>
  <p>Les, Me miseram, discrucior animo, postquam huius mihi</p>
  <p>In mentem venit discessus. At eccum Birriam.</p>
  <p>(505) Quem hîc ante aedes praestolare Birria?</p>
  <p>Commodè aedepol te hic otiosum offendo: in forum</p>
  <p><ptr target="#tn30" n="30"/>Transcurso est opus. Bir. Cui homini? Les. Tibi. Bit. Non
  possum, ita</p>
  <p>Nunc sursum deorsum currendo, sum defessus miser.</p>
  <p>Les. Antiquum mecastor obtines. Sed quid Nehemias,</p>
  <p>(510) Iamne hinc abit? Bir. Iamdudum illum deduxi, foras.</p>
  <p>Les. Ah, perij, nunquam tantum ex eius reditu mihi</p>
  <p>Obueniet voluptatis, quantum aegritudinis,</p>
  <p>Ac doloris ex inopinato illius modo</p>
  <p>Cepi discessu, quò nunquam quicquam animus meus</p>
  <p><milestone unit="folio" facs="K4"/></p>
  <p><milestone unit="page" facs="24"/></p>
  <p>(515) Passus est aegrius. Bir. Credo mea Lesbia. Les. Oh.</p>
  <p>Nae istiusmodi hominum jam ingens est penuria.</p>
  <p>Bir. Vel in praecipiendo quanta illi comitas?</p>
  <p>Quanta humanitas, quantusque erat lepos?</p>
  <p>Quodque nos adolescentes per rerum inscitiam,</p>
  <p>(520) Imperitiamque minus videbamus, magis</p>
  <p><ptr target="#tn31" n="31"/>Impensè cupiebamus, quod non consulebamus parùm,</p>
  <p>Haec ille reprehendere, &amp; corrigere comiter.</p>
  <p>Et obsecundare in loco, docebat, monebat, bene</p>
  <p>Praecipiebat semper quae potuit omnia.</p>
  <p>(525) Vt quisque maxime auxilio indigebat, ita</p>
  <p><ptr target="#tn32" n="32"/>Ei potißimum opitulari: cùm vulgus hominum secus</p>
  <p>Factitet: à quibus enim sperant plurimum,</p>
  <p>Etiamsi illi nulla re indigeant, tamen eis potißimus</p>
  <p><ptr target="#tn33" n="33"/>Obsequuntur, atque inseruiunt. Quin alteri</p>
  <p>(530) <ptr target="#tn34" n="34"/>Melius esse malle, quàm sibi: nulli aduersarier.</p>
  <p>Les, Arridere omnibus. Bir. Adeo vt ex consuetudine</p>
  <p>Benefacere ei jam in naturam verteretur.</p>
  <p>Porro in administrandis negotijs regijs</p>
  <p>Quanta sedulitas? denique quanta in verbis fides?</p>
  <p>(535) Insuper, vt ingenium liberale decet, prudens,</p>
  <p>Continens, modestus, incommoda &amp; iniurias</p>
  <p>Aequo animo ferre, atque tegere contumelias.</p>
  <p>Esse, quàm videri malebat probus.</p>
  <p>Atque ita quò minùs ambiebat gratiam,</p>
  <p>(540) <ptr target="#tn35" n="35"/>Hoc eum assequebatur magis. Les. Est, vt dicis. rex eum</p>
  <p>Semper in oculis. Bir. Verùm consilia credere omnia.</p>
  <p>Les. Haud equidem mirum arbitror, si talem semper fecerit</p>
  <p>Maximi: nam quale ingenium haberet, ex seruitio</p>
  <p><milestone unit="page" facs="25"/></p>
  <p>Longiori perspectum illi erat satis.</p>
  <p>(545) Sed verba hic facio, quasi nihil mihi</p>
  <p>Intus quod agam fiet. Bir. Istud vobis ferè</p>
  <p>Lesbia vitium est maximum, vt semel loqui</p>
  <p>Exorsae, finem facere nequeatis. Les. Hem,</p>
  <p>Quid ais verbero? ego te pol, si viuo, pro</p>
  <p>(550) Istis dictis vlciscar probe. Nunc ad forum,</p>
  <p>Quò me ituram dixi, properè concedo. reuersa</p>
  <p>Te, vt meruisti, exercebo scelus. Bir. Commoui, Hui,</p>
  <p>Feminae quàm pro leuibus noxis iras gerunt?</p>
  <p>Vno aliquo verbo facilè ad stomachandum eas</p>
  <p>(555) Conciueris. At satis hic cessatum est: fores</p>
  <p>Concrepuere, tempus est vt hinc me amolier.</p>
</div>
<div type="level1" xml:id="actvs-iii.-scena-ii.">
  <head>14. ACTVS III. SCENA II.</head>
  <p>HANANVS, NEHEMIAS, SADOCVS.</p>
  <p>Septenarii &amp; octonarii Iambici.</p>
  <p>HEm quid ais Nehemia? siccine quos ego semper metui miser,</p>
  <p>Tu veluti imbelles, ac inermes aspernandos putas?</p>
  <p>Neh. Quidni, cum aduersus diuinam potentiam nihil</p>
  <p>(560) Valeant humana vires. Sad. O virum sortem, atque
  strenuum.</p>
  <p>Han. Antiquam sane Nehemia tuam pietatem obtines.</p>
  <p>Sad. Verùm hoc frequenter vereor mi frater, ne isthaec tua</p>
  <p>Animosa fortitudo in neruum erumpat denique.</p>
  <p>Neh. Oh, bono animo estote, omnia mea mihi meditata sunt.</p>
  <p>(565) At spero adiuturum Deum. Han. Si quidem herculè posses,
  nihil</p>
  <p><milestone unit="folio" facs="K5"/></p>
  <p><milestone unit="page" facs="26"/></p>
  <p><ptr target="#tn36" n="36"/>Prius, neque fortius: verùm si incoeperis, neque</p>
  <p>Perfeceris gnauiter, atque ob eorum impetum ferre</p>
  <p>Non poteris, infecta re turpiter diffugeris,</p>
  <p><ptr target="#tn37" n="37"/>Actum est, illudent, ibi nos victos senserint.</p>
  <p>(570) Meh. Oh, potin’ vt desinas? nihil periculi est.</p>
  <p>Consultò tamen, ac clam rem aggrediemur, ne fortè quod</p>
  <p>Nos pigeat post, faciamus Sadoce. Et si omnino, (quod</p>
  <p>Deus auertat) infeliciter res cesserit,</p>
  <p><ptr target="#tn38" n="38"/>Erit tamen hoc factum mihi semper memorabile.</p>
  <p>(575) Me patriae incolumitatem mea saluti</p>
  <p>Praeposuisse, nieumque caput, me periculis pro ea</p>
  <p><ptr target="#tn39" n="39"/>Obiecisse: ac proinde mihi stat sententia,</p>
  <p>Potius animam relicturum meam,</p>
  <p>Quam quod à sceleratis illis dirutum est</p>
  <p>(580) Desistam instaurare: neque defetiscat experirier</p>
  <p>Vnquam, donec quod in animum induxi effecero: non si sciam</p>
  <p>Inimicos mihi capiundos omnes homines. neque mihi</p>
  <p>Vlli obsistent amnes, neque montes, neque adeo mare.</p>
  <p>Tum nec frigus, nec aestum metuam, nec ventum, nec grandinem,</p>
  <p>(585) Nec imbrem. porrò famem, sitim perpetiar fortiter</p>
  <p>Postremo dulce erit pro patria mori. Sat. Hem, istud est viri</p>
  <p>Officium. Neh. Qui pro patria perit, haud pol interit.</p>
  <p>Sed appetit vespera, longumque nos fessos iter</p>
  <p><ptr target="#tn40" n="40"/>Reddidit. ad hospitium hoc nunc si videbitur</p>
  <p>(590) Diuortamur. die crastino simul ac diluxerit,</p>
  <p>Caeptum, Deo opitulante, prosequemur iter. Han. Optimè mones.</p>
  <p><milestone unit="page" facs="27"/></p>
</div>
<div type="level1" xml:id="actvs-iii.-scena-iii.">
  <head>15. ACTVS III. SCENA III.</head>
  <p>GOSEMVS, SANABALLATVS, TOBIAS.</p>
  <p>partim senarii, partim septenarii Iambici.</p>
  <p>ENimuero Sanaballate nihil loci est</p>
  <p>Segnitiae, neque socordiae, quantùm modò</p>
  <p>Iudaeorum clandestinos intellexi dolos:</p>
  <p>(595) Qui si non astu prouidentus, maximum</p>
  <p>Profecto nobis conciliabunt infortunium.</p>
  <p>San. Num me fefellit hosce id struere? Gos. Video quam</p>
  <p>Rem agant, vt delusis nobis soli regnent, ad id</p>
  <p>Procul dubio affectant viam. Errant, nos animi sui</p>
  <p>(600) Si ignaros rentur. Quare ne nobis suis</p>
  <p>Fallacis imponant, summa adhibenda est cautis,</p>
  <p>Nam si semel superiores euaserint,</p>
  <p>Haud facilè nos in pristinum restituemus statum,</p>
  <p><ptr target="#tn41" n="41"/>Quare vbiuis facilius passus sim, quàm hic me deludier.</p>
  <p>(605) San. Ita me Mauors amet, si viuo haud auferent</p>
  <p>Inultum, vt &amp; ipsi ne quid tale posthac audeant,</p>
  <p>Et caeteri ad nobis faciendam iniuriam</p>
  <p>Sint tardiores. Gos. Istud rectè. At eccum Tobiam.</p>
  <p>Quid nobis adfers Tobia? Tob. Egon’? nihil equidem</p>
  <p>(610) Nisi caput. hesterna grauatum crapula:</p>
  <p>Ac proinde vos demiror hîc tam manè, qui</p>
  <p><ptr target="#tn42" n="42"/>Heri tantum biberatis. San. Neque pol iam quiescendi,</p>
  <p><milestone unit="page" facs="28"/></p>
  <p>Neque dormiendi copia est: ita nobis à gregis</p>
  <p>Israëlitici sceleratis machinis</p>
  <p>(615) Cauere nos tempus suadet. Tob. Probè mones:</p>
  <p>Nam nescio quid jam inter se mußitent, breui</p>
  <p>Adfuturos, qui euersae vrbis moenia,</p>
  <p><ptr target="#tn43" n="43"/>Vel nobis inuitis, instauraturi sint denuò. Gos.</p>
  <p>Quid audio? externúmne alicunde exercitum</p>
  <p>(620) Venturum, sibique suppetias laturum praedicant?</p>
  <p>Tob. Ita clàm eos nunc susurrare asserunt, quibus</p>
  <p>Credo satis. San. Fabulae, mihi quidem hercule</p>
  <p>Istud non sit verisimile. Tob. Nec mihi: tamen</p>
  <p>Ipsis commentum placet. San. Haud arbitror fore</p>
  <p>(625) Vt quis nos tam fortes, ac strenuos, &amp; ad</p>
  <p>Pugnandum exercitatos, ob vile hoc hominum genus,</p>
  <p>Sibi inimicos faciat. Tamen, si id quod volunt</p>
  <p><ptr target="#tn44" n="44"/>Maximè fiat, facilè formidolosos in fugam</p>
  <p>Verterimus; nam simulac aduentare intellexero,</p>
  <p>(630) <ptr target="#tn45" n="45"/>Viam illis intercludam, atque vndique copijs</p>
  <p>Conscriptis, collectisque viribus, inopinato</p>
  <p>Metu perculsos inuadam, atque eò redigam</p>
  <p>Omnes illas cohortes subsidiarias,</p>
  <p>Vt qua fugiant, quoue recipiant se nesciant.</p>
  <p>(635) Nunc comessatum intro concedamus, vtî</p>
  <p>Nos decet, hunc totum potando traducamus diem.</p>
  <p>Tob. I prae, sequor. Gos. Nec in me quicquam erit mora.</p>
</div>
<div type="level1" xml:id="actvs-iii.-scena-iv.">
  <head>16. ACTVS III. SCENA IV.</head>
  <p>ARARIAS, ELIASIBVS,</p>
  <p>Eiusdem rationis versus.`</p>
  <p>NIhil adhuc est quod vereare Eliasibe,</p>
  <p>Haud quaquam etiam cessant, &amp; illum propediem</p>
  <p><milestone unit="page" facs="29"/></p>
  <p>(640) Hîc adfuturum tibi polliceor. proinde tu metum,</p>
  <p>Falsamque sollicitudinem istam, quae te excruciat, ex</p>
  <p>Animo fac eijcias tuo. Eli. Facilè equidem id queam</p>
  <p>Azaria, sed nescio quo pacto me hostium</p>
  <p><ptr target="#tn46" n="46"/>Semper terreat violenta immanitas:</p>
  <p>(645) Quos ego scio si resciuerint, exercitum</p>
  <p>Extemplò conscripturos copiosißimum,</p>
  <p>Viasque obsessuros omnes, vt ne cui</p>
  <p>Huc vsque ad nos euadendi sit copia.</p>
  <p>Atque id adeo magis nobis vt incommodent,</p>
  <p>(650) Quam vt rebus consulant suis. Aza. Eheu, tantámne
  eis</p>
  <p>Vecordiam, at malitiam innatam esse, vt malus</p>
  <p><ptr target="#tn47" n="47"/>Alienis gaudeant, atque ex incommodis</p>
  <p>Aliorum, sua vt nitantur comparare commoda?</p>
  <p><ptr target="#tn48" n="48"/>Verùm, non arbitror cuiquam illorum id subolere, cùm</p>
  <p>(655) <ptr target="#tn49" n="49"/>Nostri ipsi ciues etiam nunc istud nesciant.</p>
  <p>Eli. Arbitror ego quoque. verùm ne palam fiat,</p>
  <p>Idem vxorem facito vt celes: nam femina</p>
  <p>Quod ignorat tacet, atque continet optimè.</p>
  <p>Azaria mi, quisnam ille obsecro, huc quem procul</p>
  <p>(660) Ad vos viam affectare video? Aza. Nescio</p>
  <p>Eliasibe: nam interuallum adhuc est longius,</p>
  <p>Quàm vt oculorum acies assequatur. Eli. Hîc hominem</p>
  <p><ptr target="#tn50" n="50"/>Opperiamur, vt si quid fortè adferat nouae</p>
  <p>Rei, ex ipso cognoscamus, &amp; vnde veniat,</p>
  <p>(665) Et quo illi iter sit expiscemur. Aza. Igitur hîc</p>
  <p>Tantisper, dum accedit, subsistamus Eliasibe.</p>
  <p><milestone unit="page" facs="30"/></p>
</div>
<div type="level1" xml:id="actvs-iii.-scena.-v.">
  <head>17. ACTVS III. SCENA. V.</head>
  <p>SADOCVS, ATARIAS. ELIASIBVS.</p>
  <p>Eiusdem generis.</p>
  <p>ANimo iam nunc nostros otioso esse impero,</p>
  <p>Vnius huius praesidio, atque aduentu. Ego hominem</p>
  <p>Feliciorem non vidi vnquam, cuique ita lepidè</p>
  <p>(670) Omnia procedant ex animi sententia.</p>
  <p>Quocunque venit excipitur humanißimè.</p>
  <p>Concurrunt illi gratulantes obuiam</p>
  <p>Praetores, praesides, aediles, consules:</p>
  <p>Salutant, ad coenam vocant, operam suam</p>
  <p>(675) Illi dicant, pro se vnusquisque sedulo</p>
  <p>Agens, quo beneuolentiam illius sibi</p>
  <p>Conciliet. minimeque (ita me Deus amet) miror,</p>
  <p>Si illum quisque expetit, quem semper maximi</p>
  <p>Rex ipse fecerit. Mihi quidem cuiusmodi</p>
  <p>(680) Ingenio sit, eius fuit indicio oratio,</p>
  <p>Quae cuiusque vt vita est declarat maximè.</p>
  <p>Non poßit magis idoneus ad hanc rem repperirier.</p>
  <p>Per hunc nisi me fallit animus, Deus hostium</p>
  <p>Nostrorum lasciuam retundet insolentiam.</p>
  <p>Delicta puniet. qui malitia freti sua,</p>
  <p>(685) Toties nostrae insidias fecerunt innocentiae.</p>
  <p>Aza. Papè, hic Sadocus est noster, nisi prospicio parum.</p>
  <p>Eli. Is est ipsus, superi nos seruatos volunt</p>
  <p>Azaria. Aza. Quid stamus? quin procedimus ei obuiam.</p>
  <p>Sad. Sed quem mihi nunc potißimum exoptem dari, in</p>
  <p><milestone unit="page" facs="31"/></p>
  <p>(690) Cuius sinum hoc effundam gaudium? Elia. audin’
  Azaria</p>
  <p>Quid dicat? Ara. Ego verò audio, nunc demum &amp; video,</p>
  <p><ptr target="#tn51" n="51"/>Et valeo Eliasibe. Sad. Sed ecce quos volebam maxime.</p>
  <p>Hos primùm delibutos reddam gaudio.</p>
  <p>Elia. Ehem Sadoce mi. Aza. O mi frater. Elia. Gaudeo</p>
  <p>(695) Te tandem nobis incolumem esse redditum,</p>
  <p>Cuius reditum miserè expectauimus hactenus.</p>
  <p><ptr target="#tn52" n="52"/>Aza. Quid te obsecro remoratum est tam diu? Sad. Dicam.</p>
  <p>Sed accepistis quas pridem ad vos misi literas?</p>
  <p>Elia. Accepimus frater. Sad. Eho dic mihi, satin’</p>
  <p>(700) Tibi placuerunt Eliasibe? Eli. Oh, rogas?</p>
  <p>Sad. Hem, quid tibi Azaria? Aza. Nihil in vita mihi</p>
  <p>Vnquam renuntiatum est gratius. Verùm vide</p>
  <p>Sodes, ne nos in falsum gaudium conieceris.</p>
  <p>Sad. Vah, missa isthac facite, jam vos beauero.</p>
  <p>(705) Eli. Age frater. Sad. Nescitis quantum apportem
  boni,</p>
  <p>Aza. O hominem festiuißimum. Sad. Iam faxo omni metu</p>
  <p>Reiecto, in vtramuis aurem otiosè dormiatis.</p>
  <p><ptr target="#tn53" n="53"/>Elia. Age dic amabò, si quid habes bonae rei.</p>
  <p><ptr target="#tn54" n="54"/>Aza. Mitte ambages omnes. Sad. Agedum, mitto, rem paucis
  eloquar.</p>
  <p>(710) Instauratam breui conspicietis Hierosolymam.</p>
  <p>Eli. Faxit ita Deus. Aza. Vtinam augur sis verus: sed haec</p>
  <p><milestone unit="page" facs="32"/></p>
  <p>Vnde tibi tanta affulsit spes? Sat. Ex vnius</p>
  <p>Huius Nehemiae aduentu. Eli. Vbi is est obsecro?</p>
  <p>Sat. Vbi sit rogas? faxo mox videas. Non procul</p>
  <p>(715) Hinc illum reliqui. at non est tutus satis</p>
  <p>Hic ad commemorandum locus: quare intrò si placet</p>
  <p>Concedamus, vbi rem omnem narrabo ordine.</p>
  <p>Eli. Istud rectè, celato opus est. Aza. Deus vertat bene.</p>
</div>
<div type="level1" xml:id="actvs-iv.-scena-i.">
  <head>18. ACTVS IV. SCENA I.</head>
  <p>NEHEMIAS.</p>
  <p>Iambici partim senarii, partim Octonarii, admistis paucis
  septenariis.</p>
  <p>DEum immortalem, quis mente est tam adamantina,</p>
  <p>(720) Quem non in luctum, ac fletum tanta calamitas</p>
  <p>Dejecerit? Me miserum, huiuscene rei causa ego</p>
  <p>Tantopere eram cupidus redeundi in patriam?</p>
  <p>Cui quanto fuerat praestabilius vbiuis gentium</p>
  <p>Vitam agere, quàm tam miserandum intuerier spectaculum.</p>
  <p>(725) O Hierosolyma, Hierosolyma, hanc cladem tibi</p>
  <p>Tua pepererunt crimina: dum Deo tuo</p>
  <p><ptr target="#tn55" n="55"/>Aduersans, diuina post tergum praecepta reijcis,</p>
  <p>Quibus si paruisses, facilè isthoc declinasses malum.</p>
  <p>Ah, vbi nunc tua sunt celsa moenia? vbi turres? vbi aggeres?</p>
  <p>(730) Vbi porta, arcesque vndequaque munitißima?</p>
  <p>Vbi nunc aedes magnifica, templaque augustißima?</p>
  <p>Vbi monumenta? vbi maiorum sepulchra splendidißsima?</p>
  <p>Vbi opes, quibus regum quondam antecedebas opulentiam?</p>
  <p><milestone unit="page" facs="33"/></p>
  <p>Vah, quàm subitò in cinerem sunt conuersa omnia.</p>
  <p>(735) Eheu repentinam rerum omnium vicißitudinem!</p>
  <p>Eamus nunc homunculi, rebusque momentaneis,</p>
  <p>Et quauis bulla, vmbraue fugacioribus</p>
  <p>Fidamus, hisque nostram metiamur beatitudinem.</p>
  <p>Cùm nihil in rebus humanis tam sit stabile, quod temporis</p>
  <p>(740) Momento non frequenter corruat: nihil</p>
  <p>Iam firmum, quod non vna, eademque hora &amp; substructum, &amp;
  dirutum</p>
  <p>Conspicias. Haec quoties in animo mecum cogito,</p>
  <p>Minus hoc nostrum me affligit infortunium;</p>
  <p>Et communem hominum sortem contemplans, quod mutari nequit,</p>
  <p>(745) Patienter perfero. At nunc tompus est vt cuius
  gratia</p>
  <p>De nocte in publicum modo prodij, omnia</p>
  <p>Perlustrem, totamque vrbem clam perambulem,</p>
  <p>Mecumque mediter, quo pacto singulae queant</p>
  <p>Instaurari. Haec adeò noctu clanculum</p>
  <p>(750) Agere visum fuit, ne quà veniat palam,</p>
  <p>Hostésue resciscant, quod magis expedit celarier.</p>
  <p>Quos ego scio manibus, pedibusque acturos omnia,</p>
  <p>Quò coeptum interturbent opus. Sed nihil agent.</p>
  <p>Frustra contendit, cum Deo qui pugnam suscipit: cui</p>
  <p>(755) Nos, nostraque esse curae mihi persuadeo.</p>
  <p>Huic qui confidit, nequit frustrarier:</p>
  <p>Qui aduersatur, dignum scelere exitium luet.</p>
  <p>Quapropter nihil horum me terrebunt minae,</p>
  <p>Nihil ferratae acies, nihil validißimae</p>
  <p>(760) Armatorum cohortes, nihil enses, nihil</p>
  <p>Hastae, aut tela, nihil reliquae belli machinae;</p>
  <p>Aduersus hac me abundè muniet Deus,</p>
  <p><milestone unit="folio" facs="L"/></p>
  <p><milestone unit="page" facs="34"/></p>
  <p>In cuius me clientelam, fidemque mancipo.</p>
  <p>Sed satius est vt hinc me extemplò subtraham,</p>
  <p>(765) Reliquumque, priusquam dilucescat, oppidum</p>
  <p>Perambulem: reuersus rem nostratibus</p>
  <p>Aperiam, &amp; ad instaurandum hortabor sedulò.</p>
</div>
<div type="level1" xml:id="actvs-iv.-scena-ii.">
  <head>19. ACTVS IV. SCENA II.</head>
  <p>AZARIAS, ELIASIBVS.</p>
  <p>Eiusdem rationis.</p>
  <p>LVcescit, hoc jam cesso pulsare Eliasibi ostium?</p>
  <p>Atque eccum, ipsus per tempus egreditur foras.</p>
  <p>(770) Elia. Somnum hac nocte oculis non vidi meis, ita</p>
  <p>Timore simul ac spe animus obstupuit mihi.</p>
  <p>Nunc prouiso quid noster agat Azarias,</p>
  <p>Vtî de ijs, quae heri à coena nobis Sadocus clanculum</p>
  <p>Narrabat, per otium inter nos commentemur prolixius.</p>
  <p>(775) Sed commodè ipse mihi procedit obuiam.</p>
  <p>Aza. Accedam, &amp; alloquar. Hem. salue Eliasibe.</p>
  <p>Eli. Azaria, salue, ad te ibam. Aza. Et ego ad te. Quid, quae
  heri</p>
  <p>De Nehemia commemorabat Sadocus, ecquid tibi placent</p>
  <p>Eliasibe? Eli. Placeant rogas? Sed vim hostium</p>
  <p>(780) Vt fortiter feras metuo, qui hic jam aderunt</p>
  <p>Armati, sat scio, vbi nos tale quid moliri senserint.</p>
  <p>Nam vt tu scias quàm nunc illi pulchrè ad nostram sient</p>
  <p>Perniciem instructi, principiò quid hîc agatur sedulò</p>
  <p>Magis obseruant nunc, quam solent. Aza. Quid audio?</p>
  <p>(785) Eli. De aduentu Nehemiae nescio quid mußitant,</p>
  <p>Malè minantur nobis. Aza. Deus istum perdat inuidum,</p>
  <p><milestone unit="page" facs="35"/></p>
  <p>Qui primus hac illis denuntiauit. Attamen mali</p>
  <p>Dum ne decipiantur cauent, etiam cùm maximè sibi</p>
  <p>Cauisse existimant, falluntur maximè.</p>
  <p>(790) Eli. Est vt dicis frater. Sed quisnam hic, quem
  procul</p>
  <p>E porta prodire intueor? Aza. Nehemias</p>
  <p>Est Eliasibe. Eli. Est is ipsus. Vah, quàm gaudeo</p>
  <p>Vbi etiam nunc huius generis reliquias restare video.</p>
  <p>Aza. Virtus illi relucet in oculis. Eli. Deum</p>
  <p>(795) Immortalem, homo homini quid praestat? Aza. Tum quae
  formae gratia?</p>
  <p>Eli. Tristis seueritas est in vultu. ATa. Porro mores huic</p>
  <p>Tam excellenti formae per omnia congruunt.</p>
  <p>Eli. Sermonis mira comitas. Axa. Vita integra.</p>
  <p>Eli. Postremo, nihil in ipso est, quod non laude sit
  dignissimum.</p>
  <p>(800) Aza. Accedamus hominem, ac salutemus: vah, quid
  stamus?</p>
  <p>Sed hem, quod ex Sadoco scis, fac nescias, tenes? Eli. probè.</p>
</div>
<div type="level1" xml:id="actvs-iv.-scena-iii.">
  <head>20. ACTVS IV. SCENA III.</head>
  <p>NEHEMIAS, ELIASIBVS, ALARIAE.</p>
  <p>Trochaici partim senarij, partim octonarij, admistis aliquot
  septenarijs.</p>
  <p>Non me clam est, quam duram nunc prouinciam susceperim:</p>
  <p>Verùm sic animum induxi meum, priùs</p>
  <p>Perditurum me meam vitam, quàm non perfecere</p>
  <p>(805) Quod semel recepi. Nil maleuolorum minas moror,</p>
  <p>Nil mortis cruciatum, quem intentant mihi.</p>
  <p>Si moriendum est, pro incolumitate patria mori,</p>
  <p>Mihi quauis vita futurum est dulcius.</p>
  <p><milestone unit="folio" facs="L2"/></p>
  <p><milestone unit="page" facs="36"/></p>
  <p>Dum ne ob malefacta pereo, parui aestimo.</p>
  <p>(810) Sed nunc tempus est, vt omnem rem nostratibus</p>
  <p>Indicem, &amp; vt magno animo sint persuadeam. At</p>
  <p>Eccos quos volebam: ad me affectant viam,</p>
  <p>Occurram. Eli. Saluere Nehemiam jubemus plurimùm.</p>
  <p>Neh. Hem fratres, saluete. Oh, vt vos aspicio lubens.</p>
  <p>(815) Aza. Vtinam sit qui re, haud verbis salutem nobis
  adferat.</p>
  <p>Neh. Id quidem soli Deo in manu est, cui</p>
  <p>Modò fidamus, &amp; omnia nobis sat cedent feliciter.</p>
  <p>Eli. Ita res est mi frater, quod peccauimus</p>
  <p>Id obest nobis, Neh. at porrò resipiscite,</p>
  <p>(820) Diuinamque opem implorate supplices:</p>
  <p>Nullum est delictum, cui non facilè ignoscat Deus,</p>
  <p>Si nos verè, atque ex animo admißi conspexerit</p>
  <p>Poenitere. Aza. Heu nos infelices. Neh. Estote anime bono,</p>
  <p>Infelix non est, nisi qui desperat gratiam.</p>
  <p>(825) <ptr target="#tn56" n="56"/>Eli. Hei mihi. Neh. Eia, respirate. Quin dicam libenter.</p>
  <p>Quod audiatis: in foribus vobis adest salus.</p>
  <p><ptr target="#tn57" n="57"/>Aza. Vtinam. Ne. Faxo iam experiamini, modo</p>
  <p>Ne vos ipsi vestrum nunc remoremini</p>
  <p>Commodum. Eli. Nehemia, annitemur pro viribus. Neh. Deus</p>
  <p>(830) Vestros conatus sua secundabit clementia.</p>
  <p>Exprompta ad hanc rem quam paro opus est ingenij industria,</p>
  <p>Infractaque animi constantia: magnum est quod molior,</p>
  <p>Quodque magis occultari, quàm promulgari debeat.</p>
  <p>Idque adeo metuens, vos hactenus celaui,</p>
  <p>(835) Quod dicam nunc. Vrbem ego instaurandam censeo.</p>
  <p><milestone unit="page" facs="37"/></p>
  <p>Huius vnius rei gratia huc ad vos me contuli,</p>
  <p>Haec me spes nunc reducem in patriam facit.</p>
  <p>Eli. Consilium laudo, sed vereor vt queas Nehemia.</p>
  <p>Neh. Quidum, cedo? El. Quia hostes illi finitimi,</p>
  <p>(840) <ptr target="#tn58" n="58"/>Quo non aliud hominum genus inuidentius,</p>
  <p>Hic aderunt infensi, simulac nos id agere senserint.</p>
  <p>Neh. Oh, nihil periculi est Eliasibe,</p>
  <p>Mittite timorem obsecro, diuinoque numine</p>
  <p>Freti, nihili pendite imbelles furiosorum minas.</p>
  <p>(845) Cui Deus est propitius, huic frustra insidias
  struit,</p>
  <p>Quantumuis astuta, maleuolorum inuidentia.</p>
  <p>Quapropter, vti fortes, atque strenuos viros decet,</p>
  <p>Annitimini mecum; ego vobis neque opera, neque</p>
  <p>Re, neque consilio deero. Aza. Haud verear Nehemia,</p>
  <p>(850) Si in te solum sit situm: sed vim vt queas</p>
  <p>Ferre? Neh. Ah, nunquam hodie concedetis mihi?</p>
  <p>Nihil, inquam periculi est. &amp; si quid sit, tamen</p>
  <p>Vel vitae dispendio nos patriae saluti</p>
  <p><ptr target="#tn59" n="59"/>Consulere, atque subuenire conuenit.</p>
  <p>(855) Contemplamini quot probris, quot ludibrijs,
  [quot<hi rend="superscript">2</hi>&lt;quod]</p>
  <p><ptr target="#tn60" n="60"/>Quot denique sannis vita nostra fuerit obiecta hactenus.</p>
  <p>Quis non honestè malit mortem occumbere,</p>
  <p>Quam tantam posthac ferre contumeliam?</p>
  <p>Respuite quàm misere iaceant prostrata omnia,</p>
  <p>(860) Maenia solo aequata, turres demolitae funditus,</p>
  <p>Arces euersae, portae igni absumptae, muri diruti,</p>
  <p>Postremò direpta, vastata, ac populata singula.</p>
  <p>Haccine nobis conspicienda erunt diutius?</p>
  <p>Haccine perpetienda ignominia? ah, mori</p>
  <p>(865) Praestat. expergiscimini, &amp; nolite aduersari
  mihi.</p>
  <p>Eli. Pol res ipsa, virtusque tua nos cogit Nehemia,</p>
  <p><milestone unit="folio" facs="L3"/></p>
  <p><milestone unit="page" facs="38"/></p>
  <p>Vt tuis iußis libenter pareamus: imò neque</p>
  <p>Frugi, neque honesti, neque grati videamur satis,</p>
  <p><ptr target="#tn61" n="61"/>Si non tibi per omnia morem gesserimus. Aza. Mihi quoque</p>
  <p>(870) Ita tua afflauit animum oratio, vt mori</p>
  <p>Satius ducam, quàm in tantis miseriis viuere.</p>
  <p>Neh. Euge, sic fortes decet. tamen nihil</p>
  <p>Est quod metuatis, vos modo virili, ac strenuo</p>
  <p>Curate vt animo sitis, qui &amp; inferioribus</p>
  <p>(875) Non rarò peperit victoriam. Verùm nunc tempus est</p>
  <p>Intrò vt concedamus: ibi quo pacto rem aggredi</p>
  <p>Vos velim, quid fleri, quid caueri debeat,</p>
  <p>Conuocatis vrbis primatibus, edisseram ordine. Eli. Vt</p>
  <p>Lubet, hem, iacienda est alea. Aza. Deus vertat feliciter.</p>
</div>
<div type="level1" xml:id="actvs-iv-scenaiv.">
  <head>21. ACTVS IV SCENAIV.</head>
  <p>SANABALLATVS, TOBIAS.</p>
  <p>Senarij, &amp; septenarij, partim recti, partim Σκἁξονrες.</p>
  <p>(880) HAnccinè ego tam insignem in nos contumeliam</p>
  <p>Impunitam relinquam Tobia? ah, mori</p>
  <p>Me satius est. Faxo iam norint quid viri fiet,</p>
  <p>Quem illi vti mulierem sibi ludificandum existimant.</p>
  <p>Tob. Eia, sit decet. San. Nunquam me per Iouem quisquam</p>
  <p>(885) Exorabit, quin illos vt merentur vlciscar</p>
  <p>Mastigias. Tob. Rectè. San. Tum autem Nehemiam</p>
  <p>Impulsorem istum vah, quibus excarnificabo modis?</p>
  <p>Sublimem medium arripiam.Tob. Fortiter. San. Post haec</p>
  <p>Inuersum capite saxis illidam. Tob. Probe.</p>
  <p>(890) San. Vt totam sanguine inquinet viam. dein’</p>
  <p>Caput illi praecidam, postremo praecipitem dabo.</p>
  <p><milestone unit="page" facs="39"/></p>
  <p>Tob. Pulchrè. San. Reliquum recutitorum popellum qua nece</p>
  <p>Potißimum interimam nescio. sed circumspice, satis</p>
  <p>Me hic thorax, galeaque deceant. Fob. Pol formae gratia</p>
  <p>(895) Euenit, vt quicquid indueris te deceat maximè.</p>
  <p>San. Nihil est in me, quin omnes istud laudent plurimum.</p>
  <p>Tob. Non immerito. San. Tum quis me alter homo est
  confidentior,</p>
  <p>Aut audacior, aut ad rem militarem promptiore</p>
  <p>Qui in pugnis, bellis, diripiendis vrbibus,</p>
  <p>(900) Spoliandis hostibus aetatem contriui meam.</p>
  <p>Insidiari aduersariis, munire aciem,</p>
  <p>Praesidia disponere, nihil extimescere,</p>
  <p>Hyemem atque aestatem juxta perpeti. Quod si</p>
  <p>Nunc mea quae geßi, pergam commemorare facinora</p>
  <p>(905) Dies nos deserat prius, quam ego vel decimam tibi</p>
  <p>Eorum partem commemorauero. Tob. Credo.</p>
  <p>San. Sed non sum is qui meas ipsius pugnas praedicem</p>
  <p>Manibus, non lingua belligerandum censeo.</p>
  <p>Sed eccum Gosemum: vide vt perturbatus siet.</p>
  <p>(910) Vel vultus huius ignauißimos istos</p>
  <p>Facile in fugam conuerterit. Tob. Prò Iupiter</p>
  <p>Supreme, quantas militum huc adducit copias.</p>
  <p>Vae illis, qui hos sibi inimicos fecerint. San. Hic, dum</p>
  <p>Accedunt, subsistamus paulisper. Tob. Placet.</p>
</div>
<div type="level1" xml:id="actvs-iv-scena-v.">
  <head>22. ACTVS IV SCENA V.</head>
  <p>GOSEMVS, SIMALIO, SANABALLATVS, SANGA.</p>
  <p>Eiusdem rationis.</p>
  <p><milestone unit="folio" facs="L4"/></p>
  <p><milestone unit="page" facs="40"/></p>
  <p>(915) AN vnquam cuiquam contumosiosius,</p>
  <p>Simalio, audistin’ factam iniuriam quàm haec est</p>
  <p>Nobis? ô coelum, terra, ô facinus indignißimum!</p>
  <p>Sim. Ni protinus à coepto desistant, haud sic auferent.</p>
  <p>Gos. Licet destiterint maximè, haud tamen tantum scelus</p>
  <p>(920) Vnquam me viuo impunitum relinquetur.</p>
  <p>Quin pol istos pro tanta isthac audacia</p>
  <p>Exercebo vt digni sunt furciferos, qui nos sibi,</p>
  <p>Si dijs placet, illudendos propinauerint.</p>
  <p>Nouitius ille aduena nobis hanc excitat</p>
  <p>(925) Tragoediam, ille frigidam suffundit, illius</p>
  <p>Suasu, atque impulsu transiguntur omnia.</p>
  <p>Quem hodie scelus si detur apprehendere,</p>
  <p>Eo redigam miseriarum, vt perpetuò sit miser.</p>
  <p>Curabo vt omnibus exemplum siet. Vah, quàm</p>
  <p>(930) Vellem illum nunc mihi dari obuiam, vt caput</p>
  <p>Ei diminuam mastigia, satis mihi</p>
  <p>Id habeam supplicij, dum illum vlciscas modo. San. Alloquar.</p>
  <p>Goseme, deflecte huc ad nos. Gos. Non audio.</p>
  <p>San. Sodes paulisper. Go. Ah, ne me obturbaris peßime,</p>
  <p>(935) Nisi mauis cerebrum tibi hic distergier.</p>
  <p>San. Eia, vt furit. Gos. Hem, tun’ hîc eras Sanaballate? ne</p>
  <p>Vitio vortas quaeso, haud praeuideram te, ita</p>
  <p>Oculi iracundia nunc obcaecati sunt mihi.</p>
  <p>San. Non miror per Iouem. Expeditas sanè adducis copias,</p>
  <p>(940) <ptr target="#tn62" n="62"/>Pol hi vel Orco praedam auferant. Gos. Qualis</p>
  <p>Exercitus dux, tales consueuerunt esse milites.</p>
  <p>San. Nae illi haud sciunt quos sibi crabrones irritauerint.</p>
  <p>Pan. Fugam dabunt, vtî nos aduentare senserint.</p>
  <p><milestone unit="page" facs="41"/></p>
  <p>Gos. Quin faxo neste elabantur: vndique</p>
  <p>(945) <ptr target="#tn63" n="63"/>Illos praesidijs paßim dispositis sic circuncludam, vt aut</p>
  <p>Fugiendi, aut euadendi nullus cuiquam sit locus.</p>
  <p>Atque ita tandem vniuersum extirpabimus</p>
  <p>Apellarum genus. San. Militibus omnia</p>
  <p>Vastanda, ac diripienda propinabimus,</p>
  <p>(950) Postremò caede, cruore, cadaueribus, incendio,</p>
  <p>Luctu, atque singultu quicquid vsquam est complebimus:</p>
  <p>Atque haec illis merito accident, cùm euenerint.</p>
  <p>Credo iam supplicantes aderunt, sed nihil</p>
  <p><ptr target="#tn64" n="64"/>Agent: errant, si nos lachrymis placari posse cogitant.</p>
  <p>(955) Verùm quid hic stamus? quin rectà isthuc agmen
  deducimus?</p>
  <p>Gos. Benè dicis procedito tu huc cum vecti Simalio,</p>
  <p>In dextrum cornu temet ingere. Tu Strato in</p>
  <p>Sinistrum, tu in medium Sanga. Hem, quid homo ignauißime,</p>
  <p>Lapidibúsne paras pugnare? Sang. Quid? ego quasi</p>
  <p>(960) Canes saxis homines insectabor timidißimos.</p>
  <p>Quid hoc, satin’ vobis placet? San. Ha ha he, pulchrum
  spectaculum.</p>
</div>
<div type="level1" xml:id="actvs-iv.-scena-vi.">
  <head>23. ACTVS IV. SCENA VI.</head>
  <p>NEHEMIAS.</p>
  <p>Senarij, &amp; septenarij, trochaici, catalectici.</p>
  <p>NVnc tranquillo demum animo egredior foras.</p>
  <p>Postquàm quae sum aggressus pulchrè etiamnum succedere
  conspicor:</p>
  <p>Adèò quisque operi intentus, nunc sedulo</p>
  <p><milestone unit="folio" facs="L5"/></p>
  <p><milestone unit="page" facs="42"/></p>
  <p>(965) Officium exequitur suum. Idem est omnibus</p>
  <p>Animus, aequum studium, similis constantia,</p>
  <p><ptr target="#tn65" n="65"/>Hostibus aut resistere fortiter, aut honestè</p>
  <p>Pro patria, pro libertate, pro aris, &amp; focis</p>
  <p><ptr target="#tn66" n="66"/>Mortem oppetere. Quos equidem credo jam jam adfuturos</p>
  <p>(970) Esse, vt nos hinc depellant, opusque coeptum</p>
  <p><ptr target="#tn67" n="67"/>Vt interturbent: qui si venerint, efficiam vt cum viris</p>
  <p>Rem sibi esse intelligant vsque adeo ego illorum pati</p>
  <p>Possum ineptias, &amp; magnifica verba à quibus</p>
  <p>Si ad pugnam veniatur, vapulabunt largiter.</p>
  <p>(975) <ptr target="#tn68" n="68"/>O inuidiam, tantumne illis ab re sua</p>
  <p>Esse otij, aliena vt curent, eaque ad se qua nihil</p>
  <p><ptr target="#tn69" n="69"/>Attinent? adeò in hoc simul omnes incumbunt, vt suae.</p>
  <p>Etiam ipsorum pernicie nobis incommodent?</p>
  <p>Ah, itáne fieri oportet? Sed quid cum illis agas,</p>
  <p>(980) Qui neque bonum, neque quid aequum sit, sciunt:</p>
  <p>Melius, peius, prosint, obsint, nil vident, nisi</p>
  <p><ptr target="#tn70" n="70"/>Quod lubet. Sed dignum talibus factis Deus</p>
  <p>Exitium inuenerit: in hunc omnem salutis</p>
  <p>Spem, fiduciamque confero, illius</p>
  <p>(985) Ope fretus, facile vel violentißimum</p>
  <p>Aduersariorum exercitum contempsero.</p>
  <p>Verùm ad moenia rursum hinc praestiterit concedere.</p>
  <p>Quò, si fortè sit opus, animum addam nostratibus,</p>
  <p><ptr target="#tn71" n="71"/>Porroque admoneam quid deuitandum sit periculi.</p>
</div>
<div type="level1" xml:id="actvs-v-scena-i.">
  <head>24. ACTVS V SCENA I.</head>
  <p>ELIASIBVS, HANANVS. NEHEMIAS.</p>
  <p>Partim septenarii, partim octonarii, ad¬unctis paucis senariis.</p>
  <p><milestone unit="page" facs="43"/></p>
  <p>(43)</p>
  <p>(990) ITa me Deus amet, quantùm ego hostium instructos
  dolos.</p>
  <p>Conatusque audio, non mediocriter timeo miser,</p>
  <p>Ne quam illi mox nobis turbam faciant, aut vim extructoribus,</p>
  <p>Adeo gladiatorio animo ad nos affectant viam. Ah,</p>
  <p>Nullône pacta vim istorum euitare poterimus?</p>
  <p>(995) Heu, quot modis nos illorum diuexauit crudelitas?</p>
  <p>Quoties insani ex infidis oppressere? quoties</p>
  <p>Oppugnauêre innoxios? quoties damnum dedere? vah,</p>
  <p>Itane obstinatè operam dant, nos vt mille excrucient modis?</p>
  <p>Totumque Iudaeorum genus extirpent funditis? Verùm</p>
  <p>(1000) Hananum video, tristis est, eadem hac quae me malè
  habent virum.</p>
  <p>Ibo obuiam, vt prius quàm se hinc subducat alloquar. Han. Nisi</p>
  <p>Me fallit animus, haud multum à nobis aberis infortunium.</p>
  <p>Ita hostium castris obsessae, in angustum oppidò</p>
  <p>Nostrae coguntur copiae, hei misero mihi.</p>
  <p>(1005) At eccum Eliasibum. Eli. Salue Hanane. Han.
  Eliasibe,</p>
  <p>Salue. Eli. Scin’ quo in malo versemur miseri? Han. Ah, vtinam
  nesciam.</p>
  <p>Eli, Cedo, quid agimus nunc? quid das consilij Hanane? Han. Egon’?
  nihil</p>
  <p>Nisi quod sors fert, vt aequo animo feramus. Eli. Nescio</p>
  <p>Quid mens mihi praesagit infortunij. Sed commode</p>
  <p>(1010) Ecce egreditur Nehemias. Neh. Nihil est Azaria</p>
  <p>Quod verearis: rem omnem mihi committito,</p>
  <p><milestone unit="page" facs="44"/></p>
  <p>Tu modo quae praecepi exequare gnauiter,</p>
  <p>Eli. Nehemia. Neh. Hem Eliasibe? non praeuideram te. Tu quoque
  hic</p>
  <p>Aderas Hannane mi? bene factum, gaudeo.</p>
  <p>(1015) Non potuit fieri opportunius, ambos vos volo. Eli.
  Hem</p>
  <p>Nehemia, audistin’ quam illi agant rem? Neh. Odoratus sum
  omnia.</p>
  <p>Han. De inopinata statuerunt nos inuadere.</p>
  <p>Neh. Scio: sed Dolum dolo illuserimus, meditata mihi sunt</p>
  <p>In pectore consilia omnia. Eli. Tibi ita videtur, at ego</p>
  <p>(1020) Non posse arbitror, neque vim illorum sustinere,
  neque</p>
  <p>Resistere, neque perpeti. Han. Idem &amp; ego vereor miser.</p>
  <p><ptr target="#tn72" n="72"/>Neh. Ah, ne diffidite: hoc meae fidei credatis obsecro,</p>
  <p>Qui nunc vobis viri videntur, nebulones</p>
  <p>Sunt ignauißimi, lasciuia, luxuque diffluunt,</p>
  <p>(1025) Insulsi, fatui, tardi, stertunt noctes &amp; dies.</p>
  <p>Adhaec Deum quem maximè aquum est reuereri, nihili aestimant,</p>
  <p>Idolis seruientes turpiter. Hoscine</p>
  <p>Quaeso nobis timendos esse creditis?</p>
  <p>Horum impotentes extimescemus minas?</p>
  <p>(1030) Eli. Facilè metu omnem abiecero frater, nisi
  saepius</p>
  <p>Quantum armati valeant essem expertus miser.</p>
  <p>Neh. Istam cladem vobis vestra peperêre crimina;</p>
  <p>Non hostium vires, quibus quàm facile restitissetis,</p>
  <p>Ni diuina vos defecisset gratia.</p>
  <p>(1035) Nunc delictorum poenitet: &amp; ob id Deum</p>
  <p>Iam nobis propitium esse, atque beneuolum scio.</p>
  <p>Han. Sed audistin’ quantum adducant exercitum?</p>
  <p>Quot pedites, equites? reges si simus, nunquam tamen</p>
  <p>Tantum sufferre queamus impetum. Neh. Non viribus.</p>
  <p><milestone unit="page" facs="45"/></p>
  <p>(1040) Sed consilio, prudentia, diuina ope</p>
  <p>Res praeclarae geruntur. Denique nunquam fit sine</p>
  <p>Periculo facinus magnum, ac memorabile.</p>
  <p>Audendum est, nemo ignauia victoriam</p>
  <p>Est consequutus vnquam. Prima coitio acerrima est,</p>
  <p>(1045) Hanc si sustinuerimus, post illos vt lubet</p>
  <p>Ludemus. Itaque hoc quidquid est periculi,</p>
  <p>Magnarum, mihi credite, erit remedium aegritudinum</p>
  <p>Nam posthac incolumos sat scio fore nos, si vel semel</p>
  <p>Eis infracto ac forti animo restiterimus.</p>
  <p>(1050) Contra si nos languere, ac timidos esse senserint,</p>
  <p>Feroces hîc aderunt continuò. Semper maximum</p>
  <p>In praelio periculum est ijs, qui maximè timent,</p>
  <p>Confidentia pro muro habetur. Ne vos verbis territent.</p>
  <p>Iam mortem effugit, quisquis eam contempserit.</p>
  <p>(1055) Si illis machaera, &amp; nobis veruina est domi.</p>
  <p>Egomet consultor idem, atque socius periculi</p>
  <p>Vobiscum ero. Eli. Nehemia mi, in te spes omnis nobis sita est:</p>
  <p>Te solum habemus, tu es patronus, si tu deseris</p>
  <p>Actum est: perijmus. Neh. Ah, egon’ istud conari queam:</p>
  <p>(1060) Adeon’ me ignauum, aut ingratum, aut inhumanum
  putas?</p>
  <p>Adeon’ porrò infidum, aut adamantinum, aut ferum,</p>
  <p>Vt me neque amor patriae, neque miscricordia, neque pudor</p>
  <p>Commoueat, neque commoueat vt seruem fidem?</p>
  <p>Caue istiusmodi quicquam tibi vnquam in mentem venerit.</p>
  <p>(1065) Neque faciam, neque me satis piè posse arbitror.</p>
  <p>Quin faxore experiamini patriam mihi</p>
  <p><milestone unit="page" facs="46"/></p>
  <p>Multò esse chariorem, quam egomet sum mihi.</p>
  <p>Nullum fugiam laborem, imò capitis periculum</p>
  <p>Lubenter adiero, dum prosim illi. Sed nunc qua gratia</p>
  <p>(1070) Vos conuenire statueram, auscultate. eo</p>
  <p>Pacto &amp; meum consilium, &amp; hostium dolos</p>
  <p>Cognoscetis, quidque facere in hac re vos velim.</p>
  <p>Principio hostes, vtî dicebatis modo, nos clam aggredi, &amp;</p>
  <p>Ex insidijs nec opinantes statuerunt adoririer.</p>
  <p>(1075) Quod ne fiat, nobis dum est tempus, praecauendum est
  sedulò.</p>
  <p><ptr target="#tn73" n="73"/>Quapropter post muros in inferioribus locis,</p>
  <p>Gladijs, arcubusque armatos collocandos censeo,</p>
  <p>Dimidiam tantum nostrorum partem aedificare, caeteris</p>
  <p>Pro opere hastas, clypeos, galeas, aliaque id genus</p>
  <p>(1080) Arma volo suppeditarier: Qui verò lateribus,</p>
  <p>Calce, aut lignis portandis occupantur, altera</p>
  <p>Manu id agant, alteram ferro communiant</p>
  <p>Praeterea aedificatores non nisi gladijs</p>
  <p>Accincti, aedificent: vt si vsus forte veniat,</p>
  <p>(1085) In promptu sit, quo maleuolorum coerceatur impetus.</p>
  <p>Tubae signum erit apud me. &amp; quandoquidem propter operis</p>
  <p>Late patentem magnitudinem longe sumus</p>
  <p>Alij ab alijs semoti, meminerint, vt quo loco</p>
  <p>Buccina sonuerit, eo se continuo omnes conferant.</p>
  <p>(1090) De nocte verò cum suo quisque famulo</p>
  <p>Excubias agat, &amp; in media pernoctet Hierosolyma.</p>
  <p>Postremò vt magno animo sint, admonete singulos,</p>
  <p>Nihilque formident. Deum nobis adiutorem foret</p>
  <p>Atque ob id omnia successura ex animi sententia.</p>
  <p>(1095) Eli. Dabimus operam Nehemia. Han. Nunquid aliud est</p>
  <p><milestone unit="page" facs="47"/></p>
  <p>Quod nos velis frater. Neh. Nihil nisi vt citra moram</p>
  <p>Quae iam praecepi sedulo exequamini. Eli. Curabitur.</p>
</div>
<div type="level1" xml:id="actvs-v.-scena-ii.">
  <head>25. ACTVS V. SCENA II.</head>
  <p>NEHEMIAS.</p>
  <p>Partim senarii, partim septenarii.</p>
  <p>ADuenit tandem, quem saepe optaui diem,</p>
  <p>Quo aut pristinam libertatem restituam patriae,</p>
  <p>(1100) Aut mortem pro eius incolumitate oppetam.</p>
  <p>Adeò hoc rerum statu nullam mihi vitam</p>
  <p>Exoptandam arbitror. Quin vel vicies mori</p>
  <p>Malim, quam, quae hactenus tolerauimus probra.</p>
  <p><ptr target="#tn74" n="74"/>Perpeti diutius. Quamuis non admodum</p>
  <p>(1105) Inconsulta istorum me terreat procacitas:</p>
  <p>Qua tum demum in nos debacchantur maximè,</p>
  <p><ptr target="#tn75" n="75"/>Cum tuti post principia, verbis belligerantur ebrij.</p>
  <p>Tum eorum audire est operaepretium audaciam.</p>
  <p>Si vel vulpes, aiunt, in murum quem extruunt</p>
  <p>(1110) Ascenderit facile fugatis operis, lapideum</p>
  <p>Euerterit opus. Exaudi quaeso Deus</p>
  <p><ptr target="#tn76" n="76"/>Quàm contumaciter nos aspernentur peßimi,</p>
  <p>Quibus maledictis proscindant, quibus incessant conuitiis.</p>
  <p>Ne patere mi Deus, vt impunè in nos illuserint.</p>
  <p>(1115) Sed hac quae nos afficiunt contumelia, in suum</p>
  <p>Ipsorum redundet caput, vt procul è patria</p>
  <p>Sua abducti in regionem hinc longè dißitam,</p>
  <p>Contemptui sint omnibus. Atque ita tandem sentiant</p>
  <p>Quid sit Deum negligere, innoxios lacessere,</p>
  <p>(1120) <ptr target="#tn77" n="77"/>Aliorum gaudere calamitatibus, inuidere commodis.</p>
  <p>Sed nunc, vt tempus est diei, ad muros hinc me conferam.</p>
  <p>Vt si qua in re mea opera indigeant, in promptu siet.</p>
  <p><milestone unit="page" facs="48"/></p>
</div>
<div type="level1" xml:id="actvs-v.-scena-iii.">
  <head>26. ACTVS V. SCENA III.</head>
  <p>AZARIAS, SANABALLATVS, GOSEMVS, TOBIAS.</p>
  <p>Septenarii, &amp; octonarii Iambici, admistis paucis senariis.</p>
  <p>NEhemias me relictis rebus jußit aduersarios</p>
  <p>Hodie obseruare, vt quid agerent, aut quid captarent consilij</p>
  <p>(1125) Scirem, id propterea nunc speculatum egressus sum
  foras. At at,</p>
  <p>Nescio quem huc aduentare. propius haud</p>
  <p>Ausim accedere, ne deprehensus malè peream miser.</p>
  <p>In hanc palustrem igitur me abdam vallem, vt quò eant,</p>
  <p>Aut quà pergant, quidue incoeptent, obseruem sedulò, hoc agam.</p>
  <p>(1130) San. O populares, viri, adolescentesque humanißimi,
  date</p>
  <p>Viam, qua fugere liceat, totae facite platea</p>
  <p>Pateant, remouete quicquid nos posset remorarier.</p>
  <p>Sed neque quo fugiam, neque vbi lateam, neque dedecus hoc
  quomodo</p>
  <p>Celem scio infelix, ita nunc paueo, ita nunc me pudet mei.</p>
  <p>(1135) Nullus sum, totus occidi miser, genua mihi</p>
  <p>Tremore succidunt, vox deficit, lingua haeret faucibus:</p>
  <p>Vah, ne Salus nobis saluti jam esse si cupiat potest.</p>
  <p>Gos. O Iupiter, hunccine de improuiso mihi obijci metum</p>
  <p><ptr target="#tn78" n="78"/>Tantum, vt neque quomodo euadam, aut vbi delitescam</p>
  <p>(1140) Certum fiet. membra timore debilia sunt, mens mihi</p>
  <p><ptr target="#tn79" n="79"/>Formidine planè obstupuit: tum pectore nihil</p>
  <p>Consilij consistere potest. Nae nos aedepol</p>
  <p><milestone unit="page" facs="49"/></p>
  <p>Huc venimus auspicio malo. Hem Sanaballate, quò</p>
  <p>Fugis? vah, siccine hic me solum deseris? San. Ego nescio</p>
  <p>(1145) Herculè neque quo fugiam, neque quo pacto elabar: ita
  nunc</p>
  <p>Penitus oblitus sum mei. Sed eccum Tobiam.</p>
  <p>Eaedem hunc quae nos intemperiae agunt, totus tremit.</p>
  <p>Palletque. Tob. At at, quidnam hoc monstri est? Vnde subitus
  oboritur</p>
  <p>Mihi timor, nondum conspectis hostibus?</p>
  <p>(1150) Cum non alius in bello me solet esse confidentior?</p>
  <p>Hem quid sibi vult hic tremor? quid isthuc est mali?</p>
  <p>Nequeo satis mirari, neque conijcere, nisi nos</p>
  <p>Suis quis excantarit praestigijs. Ah, nescio vnde nunc</p>
  <p>Vel auxilij, vel perfugij mihi parem copiam. Hem,</p>
  <p>(1155) Tun’ hîc eras Goseme? Bene habet, saluum te esse
  gaudeo. Gos. Haud</p>
  <p>Diu erimus per Iouem, nisi nos hinc quam ocyßimè</p>
  <p>Subducamus. Quod sperabamus fore</p>
  <p>Clam, resciuerunt aduersarij. Tob. Fugiamus hinc</p>
  <p>Dum possumus, dumque incolumes sumus Sanaballate; nam</p>
  <p>(1160) Nescio quid mihi animus praesagit infortunij.</p>
  <p>Iam jam dolis circumueniemur, &amp; opprimemur inscij.</p>
  <p>Sa. Rectè dicis, vir qui fugit, pugnabit denuò. &amp;</p>
  <p>Ob id fugiendo vitae consulere, quàm fortiter</p>
  <p>Pugnando interimi, semper habitum est fortius.</p>
  <p>(1165) T. Non temere pol est, omnes quod sic obstupuerint
  copia.</p>
  <p>Gos. Quid igitur, jamne reduco exercitum? San. Tu quod tibi</p>
  <p>Ex vsu esse videtur facito, ego me in pedes quantum queo.</p>
  <p>To. Ehem, quid hoc? aufugit homo, nosque hîc reliquit; quid
  stamus?</p>
  <p>Cur non &amp; nobis prospicimus in tempore?</p>
  <p><milestone unit="folio" facs="M"/></p>
  <p><milestone unit="page" facs="50"/></p>
  <p>(1170) Go. Age age, nil moror exercitum, quisque sibi
  consulat.</p>
  <p>Namque hocce tempus precauere mihi me, non alijs sinit.</p>
  <p>Vos omnes obtestor qui haec incolitis loca, hac si fortè quis</p>
  <p>Nos consectetur, ne commonstretis, qua aufugerimus via.</p>
</div>
<div type="level1" xml:id="actvs-v-scena-iv.">
  <head>27. ACTVS V SCENA IV.</head>
  <p>SANGA.</p>
  <p>Eiusdem generis.</p>
  <p>PErij, quid hoc? siccine nos hic relinqui solos? Hem ducum</p>
  <p>(1175) Praeclaram confidentiam? vah, qui caelum minis</p>
  <p>Modò territabant, ante tubam inani formidine</p>
  <p>Exanimati, clam omnes simul aufugerunt turpiter.</p>
  <p>Eia, pugnatum est fortiter, quid restat, nisi vt exercitum</p>
  <p>Dimittam? Egregiam per Iouem laudem, &amp; spolia domum</p>
  <p>(1180) Referemus amplißima. Quid, omnes copias</p>
  <p>Reducimus integras. Eho, nonne hoc magnificum satis</p>
  <p>Videbitur facinus? agite, hac vos me sequimini.</p>
</div>
<div type="level1" xml:id="actvs-v.-scena-v.">
  <head>28. ACTVS V. SCENA V.</head>
  <p>AZARIAS.</p>
  <p>Septenarii, &amp; Octonarii trochaici.</p>
  <p>NVnquis hic est? nunquis hinc me sequituri nemo homo est.</p>
  <p>Prô Deum immortalem jámne erumpere hoc mihi</p>
  <p>(1185) Gaudium, jamne exclamare licet? Oh, quod nouum</p>
  <p>Ego hisce oculis contemplatus sum spectaculum?</p>
  <p>Quae audiui? papè, ecquis nobis fortunatior?</p>
  <p>In quibus Deus hodie potestatem ostendit suam.</p>
  <p>Ita profectò sese res habet, insperata saepius</p>
  <p>(1190) Videas accidere, quam quae speraueris.</p>
  <p>Nam cedo, quis credidisset hoc vnquam fore,</p>
  <p>Quod nunc euenisse gaudeo? Ideoque aliquis me putet</p>
  <p><milestone unit="page" facs="51"/></p>
  <p><ptr target="#tn80" n="80"/>Forsan non putare hoc verum, sed mihi</p>
  <p>Nunc sic esse isthoc verum lubet. Deo herclè gratiam</p>
  <p>(1195) Habeo, postquam haec nobis acciderunt ex sententia.</p>
  <p>Verùm quid morae est, quin hinc me amoliar,</p>
  <p>Et in vrbem recurram protinus.</p>
  <p>Bone Deus, quantum aduentu meo nostratibus</p>
  <p>Gaudij, quantùm voluptatis, quantùm adferam</p>
  <p>(1200) Laetitiae? quot commodas res? quot adimam
  aegritudines?</p>
  <p>Sed festinato est opus, vt hoc nec opinantibus</p>
  <p>Primus obijciam, animumque illis exonerem metu.</p>
</div>
<div type="level1" xml:id="actvs-v.-scena-vi.">
  <head>29. ACTVS V. SCENA VI.</head>
  <p>ELIASIBVS, NEHEMIAS, AZARIAS.</p>
  <p>Partim senarii, partim septenarii, admistis aliquot octonariis.</p>
  <p>DEmiror quid remoretur Azariam, hei mihi,</p>
  <p>Quàm timeo ne in hostium manus allapsus, perierit</p>
  <p>(1205) Miser, Sed Nehemiam video, ex hoc quaeram redierit</p>
  <p>Nec ne. Neh. Pulchrè etiamnunc diuinâ beneficentiâ</p>
  <p>Coeptum procedit, opus. &amp; nisi me fallit animus, omnia</p>
  <p>Succedent bene. Eli. Nehemia. Neh. Quis me? Hem Eliasibe.</p>
  <p>Tun’ hic eras? quemnam praestolare hic ante ostium?</p>
  <p>(1210) Eli. prouiso quàm mox noster huc redeat Azarias.</p>
  <p>Neh. Iam jam hic aderit scio. Eli. ah, quàm illi timeo miser,</p>
  <p>Ne occultis alicubi irretitus hostium caßibus,</p>
  <p>Trucidatus sit infelix. Neh. Istum tuum metum,</p>
  <p>Qui tibi animum excruciat, omitte Eliasibe.</p>
  <p>(1215) Eli. Oh, omittam Nehemia? eius mihi curae est
  salus.</p>
  <p>Neh. Et mihi quidem. Eli. Si saluus esset, jam hic adesset sat
  scio.</p>
  <p><milestone unit="folio" facs="M2"/></p>
  <p><milestone unit="page" facs="52"/></p>
  <p>Neh. Pergin’ malè ominarier? vide sodes tua</p>
  <p>Ne tibi malum aliquod pariat diffidentia.</p>
  <p>Breui, inquam, illum nobis incolumem restitues Dei</p>
  <p>(1220) Benignitas, tu modo fac sis animo bono.</p>
  <p>Eli. Nehemia mi, quis ille est quaeso, quem procul</p>
  <p>Huc ad nos accurreré conspicio? Neh. Eliasibe,</p>
  <p>Azarias est. Eli. Est is, an non est? certè ipsus est.</p>
  <p>Perij, quid sibi vult hic praeceps hominis cursus? tubam</p>
  <p>(1225) Nehemia jube inflari, hostium propè est exercitus.</p>
  <p>Neh. Ah sanusne es meticulose? bonum apportat nuntium,</p>
  <p>Nam laetus est, nisi prospicio parum. Eli. Ita faxit Deus.</p>
  <p>Neh. Occurramus. Aza. Deum immortalem quid porto? sed quem mihi</p>
  <p>Potißimùm exoptem nunc cui haec narrem, dari?</p>
  <p>(1230) Neh. Audin’ tu hic quid dicat. Eli. Isthoc verbo
  Nehemia</p>
  <p>Animus mihi redijt, &amp; cura ex corde exceßit. Neh. Alloquar.</p>
  <p>Hem Azaria mi. Aza. Nehemiam, video, nemo est, quem mallem
  omnium.</p>
  <p>Hunc primum delibutum reddam gaudio.</p>
  <p>Eli. Quid laetus es, aut quid ita gestis frater? Aza. Eho,
  Eliasibe.</p>
  <p>(1235) Quid gestiam rogas? prae gaudio, ita me Deus amet,</p>
  <p>Neque quid ago, neque quidquod loquor, scio. Cedo manum</p>
  <p>Nehemia mi. Neh. Manum? Aza. Manum inquam, gaude. Neh. Quid ego
  gaudeam?</p>
  <p>Aza. Et tu Eliasibe. Eli. Quamobrem? eloquere amabo? Aza. Quia
  ego</p>
  <p><ptr target="#tn81" n="81"/>Impero, gaude inquam. Eli, Gaudeo, quando jubes,</p>
  <p><milestone unit="page" facs="53"/></p>
  <p>(1240) Et si nihil video cur gaudeam. Ara. In tuto</p>
  <p>Est omnis res: omnem tristitiam, atque metum omittite. [&lt;
  tirstitiam]</p>
  <p>Quod nunquam opinati sumus, neque quisquam nostram vnquam sibi</p>
  <p>Quod euenturum credidit, id nunc accidit.</p>
  <p>Neh. Agedum frater, paucis narrato quid siet.</p>
  <p>(1245) Aza. Euge, à Deo sine controuersia diligimur
  Nehemia.</p>
  <p>Neh. Vtinam. at cedo sodes, quid adfers bonae rei?</p>
  <p>Aza. Ima vt ascultetis obsecro: quandoquidem ego</p>
  <p>Isthaec narrandi, quàm vos audiendi sum cupidus magis.</p>
  <p>Eli. Quid cessas igitur? Aza. Ex me jam faxo pulcherrimum</p>
  <p>(1250) Multò omnium audiatis facinus. Neh. Ah enecas:</p>
  <p>Quin tu hinc pollicitationes aufer, &amp;</p>
  <p>Quod fers vno verbo eloquere. Aza. Accipite, hem. Hostes metu</p>
  <p>Repentino perculsi omnes fugêre turpiter.</p>
  <p>Neh. Hem Azaria, hem mi frater, quod ego prodigium audio?</p>
  <p>(1255) Num tu ludis nunc nos. Aza. Nequaquam Nehemia.</p>
  <p>Verisima sunt quae nuntio. Eli. O factum bene,</p>
  <p>Beasti. Neh. Istud mihi responde primùm quod te rogo,</p>
  <p>Azaria, vidistin’, an audita praedicas?</p>
  <p>Aza. Hisce oculis Nehemia. Neh. Voluptatem magnam nuntias.</p>
  <p>(1260) Eli. Vide sodesne in falsum nos conijcias gaudium.</p>
  <p>Aza. Ah, itáne mihi apud te deesse fidem? quid consequar</p>
  <p>Lucri, si mentiar? aut quem aequè ac me ipsum fefellero?</p>
  <p><ptr target="#tn82" n="82"/>Eli. Da veniam frater, non quod verbis tuis</p>
  <p><milestone unit="folio" facs="M3"/></p>
  <p><milestone unit="page" facs="54"/></p>
  <p>Diffidam, eò dico: sed quo magis isthoc verum esse cupio,</p>
  <p>(1265) Hoc timeo magis. Aza. Absit timor, omnibus modis</p>
  <p><ptr target="#tn83" n="83"/>Rem nobis esse saluam promitto. Eli. O lepidum hominem. Neh. Si
  haec sunt</p>
  <p>Azaria vera, ita vt credo, quis nobis fortunatior?</p>
  <p>Eli. Hem, quàm saepe accidunt, quae nunquam sperare audeas</p>
  <p>Mi Nehemia. Neh. Deo acceptum ferri hoc debet bonum.</p>
  <p>(1270) Cuius nutu fiunt, ac transiguntur omnia.</p>
  <p><ptr target="#tn84" n="84"/>Quapropter etiam atque etiam videndum Eliasibe,</p>
  <p>Ne nos diuina indignos praebeamus munificentia.</p>
  <p>Eli. Piè, ac sapienter admones Nehemia. Neh. Intrò nunc itaque</p>
  <p>Eamus, vt summum simul omnes laudibus,</p>
  <p>(1275) Praeconijsque celebremus, atque veneremur Deum.</p>
  <p>Eli. Id vt faciamus, equidem res, ac tempus nos monet.</p>
</div>
<div type="level1" xml:id="peroratio.">
  <head>30. PERORATIO.</head>
  <p>Senarij, admistis aliquot septenarijs.</p>
  <p>INgentes vobis spectatores gratias,</p>
  <p>His ludis quotquot adfuistis scenicis</p>
  <p>Noster agit grex, auctorque fabulae: suam</p>
  <p>(1280) Quod per silentium vestrum sibi licuit</p>
  <p>Nouam hanc agere actiunculam, in qua si quid fortè nos</p>
  <p>Per negligentiam aut inscitiam, deliquimus</p>
  <p>Oro in meliorem partem interpretemini,</p>
  <p>Rudique nostrae ignoscatis pueritiae.</p>
  <p>(1285) Cuius cum ingenium infirmius sit, saepius</p>
  <p>Eam labi, atque errare necesse est. Nunc ne fabulam</p>
  <p>Vobis exhibuisse videamur vanam, animum aduertite,</p>
  <p>Quaecunque è sacris depromuntur literis,</p>
  <p>Multum (licet id non omnibus aequè appareat)</p>
  <p><milestone unit="page" facs="55"/></p>
  <p>(1290) Sub inuolucro continent mysterij.</p>
  <p>Quanquam perpaucos inter vos esse arbitror</p>
  <p>Naris tam obesae, qui nondum etiam intelligant</p>
  <p>Satîs, sibi quid nostra Nehemias velit.</p>
  <p>Nam per collapsae instauratorem Hierosolymae,</p>
  <p>(1295) Quem nisi Christum caelestis regis filium</p>
  <p>Generisque humani assertorem nobis sacer</p>
  <p>Bibliorum depingit codex? qui regiam</p>
  <p>Patris relinquens arcem, mortales tyrannide</p>
  <p>Cacodaemonum oppressos, ex Orci faucibus</p>
  <p>(1300) Eripuit infelices: profligatisque hostibus,</p>
  <p><ptr target="#tn85" n="85"/>In pristinam libertatem asseruit: dumque huc enititur,</p>
  <p>Nihil sibi extimescendum, nullum periculum</p>
  <p>Subterfugiendum vnquam arbitratus est, adeo</p>
  <p>Vt ne immanißimis quidem horrendae necis</p>
  <p>(1305) Cruciatibus auocari se hinc sit passus. Caeterùm</p>
  <p>Per Iudaeos instauratoris Nehemia</p>
  <p>Comites, quis non videt adumbrari Apostolos,</p>
  <p>Reliquosque propagatae religionis principes?</p>
  <p>Qui pro virili Iesum sectantes ducem,</p>
  <p>(1310) Dum Christianae dilatant ditionis terminos,</p>
  <p>Quid non sunt perpeßi? paupertatem, inediam,</p>
  <p>Famem, sitim, aestum, frigus. aguntur in crucem,</p>
  <p>Torrentur, saxis obruuntur, vt impij</p>
  <p>Caeduntur paßim. ac profligantur vndique</p>
  <p>(1315) Horum patienti mentis inuicta constantia</p>
  <p>Caelestis illa, ac mystica Hierosolyma Ecclesia</p>
  <p>In immensum olim creuit felicißimè. At</p>
  <p>O nos infelices, qui hanc quam Christus sua,</p>
  <p>Ipsius morte seruandam esse censuit,</p>
  <p>(1320) Cuius saluti tot viri sanctißimi</p>
  <p><milestone unit="page" facs="56"/></p>
  <p><ptr target="#tn86" n="86"/>Vitam libenter impenderunt, denuo</p>
  <p>Execrandis errorum tenebris afflictam cernimus</p>
  <p>Horrescit animus quoties in mentem mihi</p>
  <p>Veniunt, quae non ita pridem ipsi conspeximus.</p>
  <p>(1325) Quod facinus posthac non audebit impia</p>
  <p>Insanorum mortalium vesania,</p>
  <p>Postquam ne ex quidem violare, ac polluere turpiter</p>
  <p>Erubuerint, quibus maxima reuerentia,</p>
  <p><ptr target="#tn87" n="87"/>Summusque debetur honos? ea profanare, à quibus</p>
  <p>(1330) Vniuersa populi Christiani dependet salus?</p>
  <p>Quorum effrenatam nisi Deus violentiam</p>
  <p>Coercuisset, jampridem omnis religio,</p>
  <p>Omnis pietas, omnisque sacrosancti numinis</p>
  <p>Intercidisset cultus. Quid igitur restat,</p>
  <p>(1335) Nisi vt impia vitae confeßi crimina,</p>
  <p>Eundem supplices simul omnes oremus Deum,</p>
  <p>Vt nos sua dignatus misericordia,</p>
  <p>Quod coepit exequatur gnauiter. Nunc, si</p>
  <p>Quod egimus non displicuit, applaudite.</p>
</div>
<div type="level1" xml:id="back">
  <head>Back</head>
  <p>FINIS.</p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">In margine</hi> Scaz.</p></note>
<note xml:id="tn2"><p><hi rend="footnote">2</hi> <hi rend="italic">In margine</hi> Scaz.</p></note>
<note xml:id="tn3"><p><hi rend="footnote">3</hi> <hi rend="italic">In margine</hi> Sept.</p></note>
<note xml:id="tn4"><p><hi rend="footnote">4</hi> <hi rend="italic">In margine</hi> Scaz.</p></note>
<note xml:id="tn5"><p><hi rend="footnote">5</hi> <hi rend="italic">In margine</hi> Sept.</p></note>
<note xml:id="tn6"><p><hi rend="footnote">6</hi> <hi rend="italic">In margine</hi> Octo</p></note>
<note xml:id="tn7"><p><hi rend="footnote">7</hi> <hi rend="italic">In margine</hi> Octo.</p></note>
<note xml:id="tn8"><p><hi rend="footnote">8</hi> <hi rend="italic">In margine</hi> Troch</p></note>
<note xml:id="tn9"><p><hi rend="footnote">9</hi> <hi rend="italic">In margine</hi> Octo.</p></note>
<note xml:id="tn10"><p><hi rend="footnote">10</hi> <hi rend="italic">In margine</hi> Octo.</p></note>
<note xml:id="tn11"><p><hi rend="footnote">11</hi> <hi rend="italic">In margine</hi> Octo</p></note>
<note xml:id="tn12"><p><hi rend="footnote">12</hi> <hi rend="italic">In margine</hi> Octo.</p></note>
<note xml:id="tn13"><p><hi rend="footnote">13</hi> <hi rend="italic">In margine</hi> Octo.</p></note>
<note xml:id="tn14"><p><hi rend="footnote">14</hi> <hi rend="italic">In margine</hi> Dimet.</p></note>
<note xml:id="tn15"><p><hi rend="footnote">15</hi> <hi rend="italic">In margine</hi> Octo.</p></note>
<note xml:id="tn16"><p><hi rend="footnote">16</hi> <hi rend="italic">In margine</hi> Iamb. 2.</p></note>
<note xml:id="tn17"><p><hi rend="footnote">17</hi> <hi rend="italic">In margine</hi> Scaz.</p></note>
<note xml:id="tn18"><p><hi rend="footnote">18</hi> <hi rend="italic">In margine</hi> Troch.</p></note>
<note xml:id="tn19"><p><hi rend="footnote">19</hi> <hi rend="italic">In margine</hi> Scaz.</p></note>
<note xml:id="tn20"><p><hi rend="footnote">20</hi> <hi rend="italic">In margine</hi> Sept.</p></note>
<note xml:id="tn21"><p><hi rend="footnote">21</hi> <hi rend="italic">In margine</hi> Sept.</p></note>
<note xml:id="tn22"><p><hi rend="footnote">22</hi> <hi rend="italic">In margine</hi> Sept.</p></note>
<note xml:id="tn23"><p><hi rend="footnote">23</hi> <hi rend="italic">In margine</hi> Scaz.</p></note>
<note xml:id="tn24"><p><hi rend="footnote">24</hi> <hi rend="italic">In margine</hi> Scaz. 2.</p></note>
<note xml:id="tn25"><p><hi rend="footnote">25</hi> <hi rend="italic">In margine</hi> Sept. 2.</p></note>
<note xml:id="tn26"><p><hi rend="footnote">26</hi> <hi rend="italic">In margine</hi> Scaz.</p></note>
<note xml:id="tn27"><p><hi rend="footnote">27</hi> <hi rend="italic">In margine</hi> Sept.</p></note>
<note xml:id="tn28"><p><hi rend="footnote">28</hi> <hi rend="italic">In margine</hi> Dimet.</p></note>
<note xml:id="tn29"><p><hi rend="footnote">29</hi> <hi rend="italic">In margine</hi> Iamb.</p></note>
<note xml:id="tn30"><p><hi rend="footnote">30</hi> <hi rend="italic">In margine</hi> Octo. 2.</p></note>
<note xml:id="tn31"><p><hi rend="footnote">31</hi> <hi rend="italic">In margine</hi> Iamb. 2.</p></note>
<note xml:id="tn32"><p><hi rend="footnote">32</hi> <hi rend="italic">In margine</hi> Octo</p></note>
<note xml:id="tn33"><p><hi rend="footnote">33</hi> <hi rend="italic">In margine</hi> Octo.</p></note>
<note xml:id="tn34"><p><hi rend="footnote">34</hi> <hi rend="italic">In margine</hi> Acatal.</p></note>
<note xml:id="tn35"><p><hi rend="footnote">35</hi> <hi rend="italic">In margine</hi> Octo. 2.</p></note>
<note xml:id="tn36"><p><hi rend="footnote">36</hi> <hi rend="italic">In margine</hi> Scaz.</p></note>
<note xml:id="tn37"><p><hi rend="footnote">37</hi> <hi rend="italic">In margine</hi> Sen. 2.</p></note>
<note xml:id="tn38"><p><hi rend="footnote">38</hi> <hi rend="italic">In margine</hi> Catal.</p></note>
<note xml:id="tn39"><p><hi rend="footnote">39</hi> <hi rend="italic">In margine</hi> Troch. 2.</p></note>
<note xml:id="tn40"><p><hi rend="footnote">40</hi> <hi rend="italic">In margine</hi> Scaz.</p></note>
<note xml:id="tn41"><p><hi rend="footnote">41</hi> <hi rend="italic">In margine</hi> Scaz.</p></note>
<note xml:id="tn42"><p><hi rend="footnote">42</hi> <hi rend="italic">In margine</hi> Octo.</p></note>
<note xml:id="tn43"><p><hi rend="footnote">43</hi> <hi rend="italic">In margine</hi> Troch. 2.</p></note>
<note xml:id="tn44"><p><hi rend="footnote">44</hi> <hi rend="italic">In margine</hi> Troch.</p></note>
<note xml:id="tn45"><p><hi rend="footnote">45</hi> <hi rend="italic">In margine</hi> Scaz.</p></note>
<note xml:id="tn46"><p><hi rend="footnote">46</hi> <hi rend="italic">In margine</hi> Troch.</p></note>
<note xml:id="tn47"><p><hi rend="footnote">47</hi> <hi rend="italic">In margine</hi> Troch</p></note>
<note xml:id="tn48"><p><hi rend="footnote">48</hi> <hi rend="italic">In margine</hi> Troch.</p></note>
<note xml:id="tn49"><p><hi rend="footnote">49</hi> <hi rend="italic">In margine</hi> Scaz.</p></note>
<note xml:id="tn50"><p><hi rend="footnote">50</hi> <hi rend="italic">In margine</hi> Troch.</p></note>
<note xml:id="tn51"><p><hi rend="footnote">51</hi> <hi rend="italic">In margine</hi> Troch.</p></note>
<note xml:id="tn52"><p><hi rend="footnote">52</hi> <hi rend="italic">In margine</hi> Scaz.</p></note>
<note xml:id="tn53"><p><hi rend="footnote">53</hi> <hi rend="italic">In margine</hi> Troch</p></note>
<note xml:id="tn54"><p><hi rend="footnote">54</hi> <hi rend="italic">In margine</hi> Octo.</p></note>
<note xml:id="tn55"><p><hi rend="footnote">55</hi> <hi rend="italic">In margine</hi> Troch</p></note>
<note xml:id="tn56"><p><hi rend="footnote">56</hi> <hi rend="italic">In margine</hi> Acatal.</p></note>
<note xml:id="tn57"><p><hi rend="footnote">57</hi> <hi rend="italic">In margine</hi> Iamb.</p></note>
<note xml:id="tn58"><p><hi rend="footnote">58</hi> <hi rend="italic">In margine</hi> Iamb.</p></note>
<note xml:id="tn59"><p><hi rend="footnote">59</hi> <hi rend="italic">In margine</hi> Acatal.</p></note>
<note xml:id="tn60"><p><hi rend="footnote">60</hi> <hi rend="italic">In margine</hi> Iamb. 5.</p></note>
<note xml:id="tn61"><p><hi rend="footnote">61</hi> <hi rend="italic">In margine</hi> Iamb.</p></note>
<note xml:id="tn62"><p><hi rend="footnote">62</hi> <hi rend="italic">In margine</hi> Octo.</p></note>
<note xml:id="tn63"><p><hi rend="footnote">63</hi> <hi rend="italic">In margine</hi> Octo.</p></note>
<note xml:id="tn64"><p><hi rend="footnote">64</hi> <hi rend="italic">In margine</hi> Octo.</p></note>
<note xml:id="tn65"><p><hi rend="footnote">65</hi> <hi rend="italic">In margine</hi> Acatal.</p></note>
<note xml:id="tn66"><p><hi rend="footnote">66</hi> <hi rend="italic">In margine</hi> Acatal. 2.</p></note>
<note xml:id="tn67"><p><hi rend="footnote">67</hi> <hi rend="italic">In margine</hi> Octo. 2.</p></note>
<note xml:id="tn68"><p><hi rend="footnote">68</hi> <hi rend="italic">In margine</hi> Iamb.</p></note>
<note xml:id="tn69"><p><hi rend="footnote">69</hi> <hi rend="italic">In margine</hi> Octo.</p></note>
<note xml:id="tn70"><p><hi rend="footnote">70</hi> <hi rend="italic">In margine</hi> Acat.</p></note>
<note xml:id="tn71"><p><hi rend="footnote">71</hi> <hi rend="italic">In margine</hi> Octo.</p></note>
<note xml:id="tn72"><p><hi rend="footnote">72</hi> <hi rend="italic">In margine</hi> Catal.</p></note>
<note xml:id="tn73"><p><hi rend="footnote">73</hi> <hi rend="italic">In margine</hi> Troch.</p></note>
<note xml:id="tn74"><p><hi rend="footnote">74</hi> <hi rend="italic">In margine</hi> Troch.</p></note>
<note xml:id="tn75"><p><hi rend="footnote">75</hi> <hi rend="italic">In margine</hi> Octo.</p></note>
<note xml:id="tn76"><p><hi rend="footnote">76</hi> <hi rend="italic">In margine</hi> Octo.</p></note>
<note xml:id="tn77"><p><hi rend="footnote">77</hi> <hi rend="italic">In margine</hi> Octo. 2.</p></note>
<note xml:id="tn78"><p><hi rend="footnote">78</hi> <hi rend="italic">In margine</hi> Catal.</p></note>
<note xml:id="tn79"><p><hi rend="footnote">79</hi> <hi rend="italic">In margine</hi> Troch.</p></note>
<note xml:id="tn80"><p><hi rend="footnote">80</hi> <hi rend="italic">In margine</hi> Senar.</p></note>
<note xml:id="tn81"><p><hi rend="footnote">81</hi> <hi rend="italic">In margine</hi> Scaz.</p></note>
<note xml:id="tn82"><p><hi rend="footnote">82</hi> <hi rend="italic">In margine</hi> Troch.</p></note>
<note xml:id="tn83"><p><hi rend="footnote">83</hi> <hi rend="italic">In margine</hi> Scaz</p></note>
<note xml:id="tn84"><p><hi rend="footnote">84</hi> <hi rend="italic">In margine</hi> Troch.</p></note>
<note xml:id="tn85"><p><hi rend="footnote">85</hi> <hi rend="italic">In margine</hi> Octo.</p></note>
<note xml:id="tn86"><p><hi rend="footnote">86</hi> <hi rend="italic">In margine</hi> Troch.</p></note>
<note xml:id="tn87"><p><hi rend="footnote">87</hi> <hi rend="italic">In margine</hi> Troch.</p></note></div>

    </body>
</text>
</TEI>
