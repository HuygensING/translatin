<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0101" xml:lang="lat">
<teiHeader>
<fileDesc>
    <titleStmt>
        <title type="main">Vitulus</title>
        <title type="sub">Vitulus fabula ludicra</title>
        <author>Schonaeus, Cornelius</author>
        <editor>{'tp': 'str', 'value': 'Jan Bloemendal'}</editor>
        <respStmt>
            <resp>transcription</resp>
            <name>{'tp': 'str', 'value': 'Jan Bloemendal et al.'}</name>
        </respStmt>
    </titleStmt>
    <publicationStmt>
        <publisher>Gerhard Grevenbruch</publisher>
        <pubPlace>Cologne</pubPlace>
        <date>"1614"</date>
    </publicationStmt>
    <sourceDesc>
        <bibl>
            Identifier: <name>Schonaeus-Vitulus</name><lb/>
            Short title: <title>Vitulus</title><lb/>
            Year of first edition: <date>1596</date><lb/>
            Author information:<lb/>
            Alias: Schoon, Cornelis<lb/>
            Birth: 1540, Gouda<lb/>
            Death: 1611, Haarlem<lb/>
            Floruit: None, Haarlem, The Hague<lb/>
            <ref target="https://nl.wikipedia.org/wiki/Cornelius_Schonaeus">Link</ref><lb/>
            <emph>Terentius Christianus (1614)</emph><lb/>
            <ref target="https://books.google.nl/books?id=r-ZIAAAAcAAJ">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>VITVLVS. FABVLA LVDICRA.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="actorvm-nomina.">
  <head>ACTORVM NOMINA.</head>
  <p>COROEBVS, rusticus.</p>
  <p>CANTHARA, Coroebi vxor.</p>
  <p>BACCHIS, meretrices.</p>
  <p>SYRA,</p>
  <p>CHREMES, rusticus.</p>
  <p>PINALDVS, Lanio.</p>
  <p>DORIO, Pinaldi famulus.</p>
  <p>SOSTRATA, Chremetis vxor.</p>
  <p>BERARDVS, Exorcista.</p>
</div>
<div type="level1" xml:id="prologvs.">
  <head>PROLOGVS.</head>
  <p>Iambici.</p>
  <p>Salutem vobis plurimam precor, viri,</p>
  <p>Ac feminae, huc quotquot venistis, scenicos</p>
  <p>Spectatum ludos: quos nunc exhibebimus</p>
  <p>Iocosos, atque ludicros: castos tamen,</p>
  <p>(5) Atque verecundos. Obscoenos enim iocos,</p>
  <p>Salesque inurbanos noster didascalus</p>
  <p>Cane peius, &amp; angue fugiendos sibi putat.</p>
  <p>Nihil turpe est rudi instillandum testulae,</p>
  <p>Quae odorem, quo semel imbuitur, seruat diu.</p>
  <p>(10) Et quanquam id hactenus cauisse sedulè</p>
  <p>Se existimat; haud desunt tamen, qui in illius</p>
  <p><pb n="163"/></p>
  <p>Comoedijs quaedam parum pudica esse asserunt.</p>
  <p>Qui falli, &amp; tota mihi videntur errare</p>
  <p>Viâ. Rerum, ac verborum castimoniam,</p>
  <p>(15) Et puritatem amat choragus noster, at</p>
  <p>Superstitionem morosam, &amp; nimis anxiam,</p>
  <p>Tetricamque curiositatem plane despicit.</p>
  <p>Aequis hominibus, atque candidis suam</p>
  <p>Probari cupit industriam. Dedit aliàs sacras,</p>
  <p>(20) Ex mysticis vobis depromptas litteris.</p>
  <p>Iam ludicram, ac profanam accipite fabulam.</p>
  <p>Iocos, facetiasque hoc tempus postulat.</p>
  <p>Aduertite animos, atque cum silentio</p>
  <p>Auscultate obsecro argumentum fabulae.</p>
</div>
<div type="level1" xml:id="periocha.">
  <head>PERIOCHA.</head>
  <p>Trimetri Iambici.</p>
  <p>Coroebus ab vxore ad mercatum mittitur.</p>
  <p>Qui de via fatigatus, diuertit in</p>
  <p>Cauponam: vbi à meretriculis potu obrutus,</p>
  <p>Vitulino tergori insuitur, atque ebrio</p>
  <p>(5) Chremeti venditur pro vitulo. Accersitur</p>
  <p>Manè lanio: qui voce Coroebi territus,</p>
  <p>Fugit: dein’ exorcista vocatur, vt suis</p>
  <p>Furentem incantamentis placet belluam.</p>
  <p>Hic quoque metu tremens abit. Mox cognito</p>
  <p>(10) Fuco, ridetur affatim. Coroebus à</p>
  <p>Chremete, &amp; Sostrata domum ductus, redit</p>
  <p>In gratiam cum vxore decepta dolo.</p>
  <p><milestone unit="folio" n="L2"/></p>
  <p><pb n="164"/></p>
</div>
<div type="level1" xml:id="actvs-i.-scena-i.">
  <head>ACTVS I. SCENA I.</head>
  <p>COROEBVS.</p>
  <p>Iambici.</p>
  <p>NAE ego hominum, qui viuunt, sum infelicißimus,</p>
  <p>Cui tam molesta, ac rixosa vxor contigit.</p>
  <p>Quae non humaniter me, atque vt bonam vxorem</p>
  <p>Decet, tractat, sed quae miserum durißimis</p>
  <p>(5) <ptr target="#tn1" n="1"/>Quotidie, atque adeo indignis exercet modis.</p>
  <p>Non maritum me suum esse deputat,</p>
  <p>Sed vernam potius, aut mancipium vilißimum.</p>
  <p>Nulla mihi per eam quies, nulla intermißio</p>
  <p>Conceditur laboris: neque me respicit</p>
  <p>(10) Quicquam, neque aetatem meam.</p>
  <p>Molesta, superba, procax, morosa, contumax.</p>
  <p>Aequum sit, an iniquum, quod imperat, nihil</p>
  <p>Videt, nihilque pensi habet.</p>
  <p>Cui si pergas repugnare, irrites magis.</p>
  <p>(15) A solis ortu vsque ad occasum, aut domi,</p>
  <p>Aut in agro sudandum, &amp; laborandum est mihi.</p>
  <p>Nunc sunt mulgendae vaccae, nunc curandi equi,</p>
  <p>Nunc frumentum flagellandum; nunc defricanda</p>
  <p>Mulctralia, nunc purgandum stabulum. Denique</p>
  <p>(20) Nullum ocium datur mihi: neque eam miseret mei</p>
  <p>Vnquam. Verum hoc vnum illi curae est maximè, vt</p>
  <p>Sibi sit benè, cum mihi est malè.</p>
  <p>Porrò ad mala haec isthuc quoque accedit, mihi</p>
  <p><ptr target="#tn2" n="2"/>Quod multò omnium est grauißimum:</p>
  <p>(25) Nimirum quod me illa vtî hominem insulsum, atque
  fatuum</p>
  <p><pb n="165"/></p>
  <p>Contemnendum, atque adeo illudendum proponat sibi.</p>
  <p>Me caudicem, bardum, stupidum, insipidumque esse, vsque
  clamitans.</p>
  <p>Quae nisi omnia patienter feram; aut si me vnico</p>
  <p><ptr target="#tn3" n="3"/>Saltem verbo excusare, aut illam refellere</p>
  <p>(30) Parem, ex insana insaniorem eam reddo mihi.</p>
  <p>Cui ego malo quod remedium inueniam, planè nescio.</p>
  <p>Sed crepuit ostium, at at, ipsa exit foras.</p>
  <p>Vae capiti, scapulisque meis, nisi me sedulo</p>
  <p>Laborantem conspiciat. Mulctrale igitur hoc</p>
  <p>(35) Mihi defricandum, ac abluendum sumam. Sic agam.</p>
</div>
<div type="level1" xml:id="actvs-i.-scena-ii.">
  <head>ACTVS I. SCENA II.</head>
  <p>CANTHARA, COROBBVS.</p>
  <p>Eiusdem rationis versus.</p>
  <p>PRouiso quid meus agat cessator: quo non puto</p>
  <p>Alium magis esse ignauum, tardum, ac desidem</p>
  <p><ptr target="#tn4" n="4"/>Vsquam stipitem, non hominem esse dixeris.</p>
  <p>Hebes est, iners, vecors, ac stolidus, stertit noctes &amp;
  dies.</p>
  <p>(40) Nae ego infelix sum, quae tali marito nupserim.</p>
  <p>Sed eccum caudicem adoriar.</p>
  <p>Probè, vt putat, officio nunc fungitur suo:</p>
  <p>Qui cum se maximè mouet, nihil promouet.</p>
  <p>Hem, quid agis furcifer? COR. Blanda herculè salutatio.</p>
  <p>(45) CAN. Quid tecum mußitas mastigia? COR. Nihil mea
  Canthara.</p>
  <p>CAN. Nihil? hem, negas? Quid de salute garriebas impudens?</p>
  <p><milestone unit="folio" n="L3"/></p>
  <p><pb n="166"/></p>
  <p>Cor. Salutem tibi precabar plurimam. Can. Credo vt soles.</p>
  <p>Sed ausculta, vt scias, quid absque mora sit agendum tibi.</p>
  <p>Cor. Quid, an rursus me ablegare paras quopiam?</p>
  <p>(50) Can. Itáne statim responsas? vah, crucior mihi</p>
  <p>Fustem deesse, quo scapulas tibi conteram ignauißimo.</p>
  <p>Cor. Hem, perge sodes mea Canthara. Can. Faciam, at vide, ne me</p>
  <p>Ad eundem interturbes modum. Cor. Non fiet. Can. in oppidum</p>
  <p>Tibi est eundum protinus. Cor. Eho, in oppidum?</p>
  <p>(55) Mulctrale igitur hoc deponam, sed quid eò? dic mihi
  Canthara.</p>
  <p>Can. Tergus vitulinum, &amp; oua, quae collegi plurima ad</p>
  <p>Mercatum deferes, praeterea ex gallis alterum.</p>
  <p>Cor. Quid gallum? quamobrem quaeso? Can. Quia nihil aliud</p>
  <p><ptr target="#tn5" n="5"/>Quam totos pugnant dies. Neque mirum, cum vnicum</p>
  <p>(60) Arbustum non alat duos erithacos.</p>
  <p>Cor. Quid hoc sibi vult prouerbium? Can. Tace stolide, &amp;</p>
  <p>Tuâ quod nihil refert, omitte percontarier.</p>
  <p>Cor. Probè herclè intelligo. quanquam tuum arbustum</p>
  <p>Non admodum grauatè aluerit duos. Can. Tace inquam,</p>
  <p>(65) Et ad iter te accinge, ac perones indue. I</p>
  <p>Intrò, parata tibi reperies omnia.</p>
  <p>Me miseram! quàm vereor ne haec etiam malè curet, factu tamen</p>
  <p>Quae sunt facillima: adeo nil sapit caudex.</p>
  <p><pb n="167"/></p>
  <p>Et animus, nescio quid mihi praesagit mali.</p>
  <p>(70) Cor. En redeo vxor probe vti conspicis, ad viam</p>
  <p>Instructus. CAN. Video: sed vbi tergus vitulinum cedo?</p>
  <p>COR. Quia non potui simul omnia. CAN. O hominem ignauißimum!</p>
  <p>Ehem, adfer ocyus. COR. Hic est. Sed quomodo,</p>
  <p>Gestabo cuncta haec, quae vix asinus, aut mulus ferat?</p>
  <p>(75) Et, ne oua frangam, metuo, CAN. Quid cessas
  tardißime?</p>
  <p>Ego tibi modum, quo facile gestes, ostendero.</p>
  <p>Demitte caput. COR. Quid tum nunc inceptas? CA. Ita</p>
  <p>Gestabis commodè, sine. Co. Hem, sino. Quis nunc tibi</p>
  <p>Videor? CAN. Quis alter Hercules:</p>
  <p>(80) <ptr target="#tn6" n="6"/>Non leonis, sed vitulino tergore</p>
  <p>Formidabilis. COR. Clauam insuper mihi</p>
  <p>Da, ex qua corbem suspendam gallinariam.</p>
  <p><ptr target="#tn7" n="7"/>CAN. Rectè dicis. Hem tibi. CO. Sic incedam commodè</p>
  <p>Et, ne oua frangam, nullum iam erit periculum.</p>
  <p>(85) Sed dic mihi, quanti haec vis vendi omnia? CA.
  Singula</p>
  <p>Vendes stupide, non omnia simul. COR. Etiam oua?</p>
  <p>CAN. Garris? de gallo, &amp; tergore loquor. COR. Nunc
  intelligo.</p>
  <p>Sed quanti vendam? cedo sodes. CAN. Gallum decem,</p>
  <p>Tergus triginta, si potes, sestertijs.</p>
  <p>(90) COR. Curabo sedulò. CAN. Sed audin’? pluris indica.</p>
  <p>CO. Scio. Iniquum petam, vt quod est aequum feram,</p>
  <p>CAN. Tenes. De ouis nihil habeo quod mandem tibi,</p>
  <p>In his vendendis fac foro te accommodes.</p>
  <p>COR. Memorem dices te monuisse mea Canthara. At</p>
  <p>(95) Priusquam me in viam dem, lactis obsecro</p>
  <p><milestone unit="folio" n="L4"/></p>
  <p><pb n="168"/></p>
  <p>Mihi adfer cymbium. Can. Adferam. Cor. Benigne</p>
  <p>Dicis. Nunc te laudo. Can. Hem, ad saturitatem iam bibe.</p>
  <p>Cor. Non herclè est ferenda sitis. Nectar hoc mihi sapit</p>
  <p>Lac. Can. Cessatum est satis: i, &amp; negotium tuum</p>
  <p>(100) Fac exequare gnauiter, quodque alias est</p>
  <p>Peccatum, nunc vt sarcias vide. Cor. Dabo operam sedulò:</p>
  <p>Vale. Can. Vale, ac matura reditum, audin’. Cor. Cras admodum
  mane</p>
  <p>Faxo reuersum me videas. Can. Hem, quid ais? pessime</p>
  <p>Excipieris, nisi reuertaris vesperi.</p>
  <p>(105) Cor. An auem me nunc esse putas, quom testudinem</p>
  <p>Appellare soles? ---</p>
</div>
<div type="level1" xml:id="actvs-i.-scena-iii.">
  <head>ACTVS I. SCENA III.</head>
  <p>CANTHARA.</p>
  <p>Eiusdem generis.</p>
  <p>--- Abijt tandem furcifer:</p>
  <p>Atque vtinam redeat nunquam. Ego aedepol eam</p>
  <p>Iacturam parui momenti esse deputem.</p>
  <p>Nam quam quaeso mulierem vsquam reperias, quae non</p>
  <p>(110) Libenter, atque adeò cupide tali careat viro?</p>
  <p>Non arbitror in toto hoc vico similem huic inuenirier:</p>
  <p>Adeo eius stultitia, atque socordia superat omnia.</p>
  <p><ptr target="#tn8" n="8"/>Atque ideo nihil est, quod tuto illi commiseris.</p>
  <p>Quare non mediocriter vereor, ne hoc quoque negotium</p>
  <p><pb n="169"/></p>
  <p>(115) Nunc male curet stupidus. Tum cauponas metuo,</p>
  <p>Quae simplicibus insidiari solent agricolis.</p>
  <p>A quibus hic noster quamuis delusus sit saepius,</p>
  <p>Tamen, ne rursus illi verba dent, periculum</p>
  <p>Esse puto maximum, namque os illi subleuerint</p>
  <p>(120) Facillimè: praesertim si vel vnicum</p>
  <p>Cereuisiae biberit cantharum. Itaque lactis cymbium</p>
  <p>Illi dabam libenter, ne sitiret in via.</p>
  <p>Nunc ad vicinam hanc ibo Lesbiam, atque de optima</p>
  <p>Vt mihi cereuisia promat iubebo. mox</p>
  <p>(125) Sub vesperum domum redeo. Quo tempore</p>
  <p><ptr target="#tn9" n="9"/>Si nondum reuersum nostrum cunctatorem reperero,</p>
  <p>Vae illius scapulis, quas tam molles, atque pultem reddam ei.</p>
</div>
<div type="level1" xml:id="actvs-i.-scena-iv.">
  <head>ACTVS I. SCENA IV.</head>
  <p>COROEBVS.</p>
  <p>Eiusdem generis.</p>
  <p><ptr target="#tn10" n="10"/>DE via, atque his baiulandis oneribus</p>
  <p>Plana me defatigatum esse sentio.</p>
  <p>(130) Neque id mirum profecto, cum &amp; grauißimum</p>
  <p>Pondus sustineam, &amp; solis aestus hactenus</p>
  <p>Perpetuo tolerandus fuerit mihi. Nunc ad</p>
  <p>Vrbem me tandem deuenisse gaudeo: ibi vt existimo,</p>
  <p>Quiescendi dabitur locus. Atque vtinam emptorem statim</p>
  <p>(135) Inueniam: vt ante vesperum mihi domum</p>
  <p>Reuerti liceat. Atque istud ni fiat, vae capiti meo:</p>
  <p>Quod totum vxor mihi tuber reddet vndique.</p>
  <p>Quanquam id iam defessum est satis,</p>
  <p>Etiamsi verberibus non contundatur insuper.</p>
  <p><milestone unit="folio" n="L5"/></p>
  <p><pb n="170"/></p>
  <p>(140) Vtinam hic esset aliquis, qui hoc tergus mihi exuat.</p>
  <p>Sed solus sum, neque quenquam huc accedere</p>
  <p>Conspicor: ipse vt mihi sim adiutor necesse est. Id agam.</p>
  <p>Nunc hinc recta via ad forum me confero.</p>
</div>
<div type="level1" xml:id="actvs-ii.-scena-i.">
  <head>ACTVS II. SCENA I.</head>
  <p>BACCHIS, SYRA.</p>
  <p>Iambici.</p>
  <p>Perpaucos pol Syra reperias meretricibus</p>
  <p>(145) Fideles euenire amatores, vel Phormio</p>
  <p>Hic vicinus noster, quoties iurabat Bromiae,</p>
  <p>Quam sanctè, vt quiuis facilè posset credere.</p>
  <p>Se nunquam illa viua aliam ducturum domum.</p>
  <p>Hem, duxit. Sy. Scio, peccatum ab ipso maximum est.</p>
  <p>(150) Bac. Id illi nil morantur perfidi: huc tantum</p>
  <p><ptr target="#tn11" n="11"/>Incumbunt, vt blanditijs suis precio</p>
  <p>Quam minimo voluptatem suam expleant.</p>
  <p>Nam formâ impulsi vestrâ, vos illi colunt.</p>
  <p>Haec vbi mutata est, aliò animum continuò conferunt.</p>
  <p>(155) Nisi prospectum est interea aliquid vobis, deserta
  viuitis.</p>
  <p>Syr. Verum mihi videris Bacchis, dicere.</p>
  <p>Bac. Nunc itaque te moneo, atque exhortor sedulò,</p>
  <p>Ne cuiusquam istorum te vnquam misereat, quin</p>
  <p>Spolies atque mutiles, quemcunque nacta sis.</p>
  <p>(160) Syr. Itane, vt eximium neminem habeam? Bac. Neminem.</p>
  <p>Nam veluti vos illi ex animo non diligunt,</p>
  <p>Sic à vobis pecuniam illorum potius quam eos</p>
  <p>Amari conuenit. Fragile, fluxum, ac fugax</p>
  <p>Bonum est forma haec priusquam deperit, tibi</p>
  <p><pb n="171"/></p>
  <p>(165) Consulas necesse est. Syr. Memorem dices te monuisse.
  Quin</p>
  <p>Et me, &amp; meum amorem, &amp; vitam permitto tibi.</p>
  <p>Te, quae aetate, &amp; prudentia me maior es,</p>
  <p>Operâ, atque tuo consilio vt me adiuues, rogo.</p>
  <p>Bac. Faciam pol sedulò: tu dicto pareas vide.</p>
  <p>(170) Syr. Pro viribus enitar mea Bacchis, vt per omnia</p>
  <p>Tuis me admonitionibus obsequentem praebeam.</p>
  <p>Bac. Facis vt te decet. At miror huc nullum hodie ex ciuibus</p>
  <p>Potatum diuertisse, cum tamen magnus</p>
  <p>Toto hoc die fuerit aestus. Syr. Penuria ac</p>
  <p>(175) Annonae caritas frugalitatem nunc docet</p>
  <p>Plurimos. Bac. Est vt dicis. Spero tamen</p>
  <p><ptr target="#tn12" n="12"/>Ex ditioribus adolescentes aliquot, aut rusticos</p>
  <p>Bene nummatos, huc venturos sub vesperum.</p>
  <p>Syr. Ego agricolas non minus opto, quam ciues: ex quibus</p>
  <p>(180) Lucrum plerumque nobis prouenit vberius.</p>
  <p>Bac. Verè tu istud. Sed nisi quid me fallunt oculi, procul</p>
  <p>Video aduentare, nescio quem, onustum probè.</p>
  <p>Syr. Nihil fefellit te prospectus: rusticus</p>
  <p>Est aedepol. sua, quae non potuit vendere,</p>
  <p>(185) Ex vrbe domum refert. Bac. Illam praedam nostram
  fore</p>
  <p>Spero. obseruemus quid sit acturus. Si longius</p>
  <p>Ire pergat, blanditijs eum, atque commodè</p>
  <p>Loquenda detinebimus. Syr. Oh, rectè, placet.</p>
  <p><pb n="172"/></p>
</div>
<div type="level1" xml:id="actvs-ii.-scena-ii.">
  <head>ACTVS II. SCENA II.</head>
  <p>COROEBVS.</p>
  <p>Eiusdem rationis versus.</p>
  <p>VT te Dij Deaeque vxor perdant, quae me à prandio</p>
  <p>(190) Hodie ad mercatum miseris. Meque adeò, qui</p>
  <p>Tibi paruerim &amp; non flocci, nihilique fecerim.</p>
  <p>Credo ego fecisse illam hoc de industria, quo me</p>
  <p>Vltro citroque currendo fatigaret miserum:</p>
  <p>Aut quod sola voluit esse domi: aut ad Lesbiam</p>
  <p>(195) Vicinam nostram potatum ire, quo inscio</p>
  <p>Me saepè commeat. Nam nisi tale quid esset, cur obsecro.</p>
  <p>A meridie me ablegasset? quo tempore</p>
  <p><ptr target="#tn13" n="13"/>Alcedonia in foro esse solent. Sedi ibi diu:</p>
  <p>Cum interea nec licitator, nec emptor ad me quispiam</p>
  <p>(200) Veniret. Tandem cum spes nulla vendendi mihi</p>
  <p>Istic superesse videretur surgo, ac totum oppidum</p>
  <p>Perambulo: neque emptorem inuenio tamen.</p>
  <p>Nunc itaque domum reuerti certum est: non tamen</p>
  <p>Prius, quam in diuersorio</p>
  <p>(205) Hoc proximo famem, ac sitim sedauero.</p>
</div>
<div type="level1" xml:id="actvs-ii.-scena-iii.">
  <head>ACTVS II. SCENA III.</head>
  <p>BACCHIS, SYRA, COROEBVS.</p>
  <p>Eiusdem generis.</p>
  <p>SAtis istis substitit diu, nunc huc viam affectat:</p>
  <p>Praeda haec pol nostris digna est vnguibus. Blande</p>
  <p>Hominem compellabo: tu orationi fac</p>
  <p>Subseruias. Syr. Faciam; nam quo modo id fieri soleat</p>
  <p><pb n="173"/></p>
  <p>(210) Calleo. COR. Cauponam eccam cum ancilla ante ostium</p>
  <p>Stare video, commodè herculè. Bac. Noster est, huc se</p>
  <p>Deflectit, atque adeò is est, quem nunc maximè</p>
  <p>Nobis dari velim. Syr. Nostin’? Bac. Probe. Coroebus est,</p>
  <p>Homo stolidus, &amp; insulsus: praesertim cum adbibit</p>
  <p>(215) Plus paullulò: quod pol libenter, &amp; cupidè
  facit.</p>
  <p>COR. Saluete matronae. Bac. Coraebe salue. COR. Quid? Nostin’</p>
  <p>Me, &amp; quo appellor nomine? Bac. Quidni, cum non semel</p>
  <p>In aedibus his nostris potaueris. COR. Iam etiam sitis</p>
  <p>Ingens me torquet, nec minor fames. Bac. Benè</p>
  <p>(220) Habet: ego isti malo remedium facilè inuenero.</p>
  <p><ptr target="#tn14" n="14"/>Ingredere, atque onera haec depone. COR. Non est tempus</p>
  <p>Ingrediendi, appetit vespera, &amp; iter mihi</p>
  <p>Restat longius. Syr. Hem, intra sodes. COR. Non herculè</p>
  <p>Faciam. Hic pro foribus considebo. tu cereuisiae</p>
  <p>(225) Mihi prome cantharum, ipse, quod comedam, mecum
  attuli.</p>
  <p>Bac. Nae tu frugalior es, quàm par est. Quod si tales caeteri</p>
  <p>Essent agricolae, ad restim propediem cunctis</p>
  <p>Iam deuentura res esset cauponibus.</p>
  <p>COR. Magnum vectigal parsimonia est. Bac. Etiam sententias</p>
  <p><pb n="174"/></p>
  <p>(230) Tenes Coroebe? COR. Teneo. Sed verborum iam est
  satis.</p>
  <p>Prome potius: fauces enim ariditate crepant mihi,</p>
  <p>Ego merenda, quam attuli domo, super</p>
  <p>Scabellum hoc apponam. Ba. Abi Syra, ac prome ocyus.</p>
  <p>COR. Non herclè sapit cibus, nisi prius aridum</p>
  <p>(235) Guttur potu colluero. Syr. Coroebe, haec fausta sit</p>
  <p>Tibi cereuisia. COR. Euge, beasti, cedo cantharum</p>
  <p>Sodes. Syr. Accipe. Bac. Quo pacto illa tibi sapit cereuisia? COR.
  vt</p>
  <p>Nectar merum. Bac. Bibe largius. COR. Quid etiam largius?</p>
  <p>Totum ebibi. Bac. Hem, bene fecisti, laudo: Syra</p>
  <p>(240) Prome iterum, atque audin’, diligenter annota. Syr.
  In</p>
  <p><ptr target="#tn15" n="15"/>Hoc obliuiosa, aut tarda soleo esse minimè.</p>
  <p>COR. Nunc mihi cibus sapere incipit meliuscule.</p>
  <p>Syr. Hem, accipe Coraebe plenum cantharum. COR. Bene</p>
  <p><ptr target="#tn16" n="16"/>Facis: nam etiam nunc sitio. tanta est sicci gutturis</p>
  <p>(245) Ariditas. Bac. Quin bibe largiter, cereuisia optima
  est.</p>
  <p><ptr target="#tn17" n="17"/>COR. Talis herclè videtur mihi. Quod est tibi</p>
  <p>Nomen? Bac. Mihi? Bacchidem appellant. COR. Hem, Bacchidem,</p>
  <p>Ego pol talem Bacchidem, quàm Bacchum malim. Sy. Eho, benè,</p>
  <p>Atque facetè. COR. Quod tibi iuuencula? Syr. Syra. COR.
  Meminero</p>
  <p>(250) Probè. Praebibo tibi Bacchis. Bac. Sit saluti</p>
  <p>Coroebe. Indulge genio, atque hilarem te praebe. COR. Syra,</p>
  <p><pb n="175"/></p>
  <p>Micas istas da gallo: ac potum etiam admoue:</p>
  <p>Ne, dum ego satur sum, ille pereat inediâ. Syr. Curabitur.</p>
  <p>Bac. Estnè hic gallus venalis? COR. Est, &amp; caetera</p>
  <p>(255) Etiam: tergus nimirum vitulinum, atque oua omnia.</p>
  <p>Bac. Quanti indicas? COR. Singula non omnia simul vt</p>
  <p>Vendam, mea mihi praecepit Canthara. Syr. Valeat</p>
  <p>Illa: an tu, cum vir sis, mulieri parendum tibi</p>
  <p>Putabis stultè? Vah, magna pol te, &amp; alios viros</p>
  <p>(260) Ignominia afficis. Quanti? indica sodes. COR. Non
  herculè</p>
  <p>Faciam: memini enim in mandatis quid sit datum mihi.</p>
  <p>Bac. Hem, praebibo tibi Coroebe. COR. Habeo gratiam</p>
  <p>Mea Bacchis. Bac. En, totum ebibi. tu vti respondeas</p>
  <p>Vide. COR. Bonâ fide? Bac. Optimâ. COR. Bene fecisti, cedo
  cantharum.</p>
  <p>(265) Syr. Promam. COR. Quid cessas? non herculè committam à
  muliere</p>
  <p>Vt superatus videar. Syr. Hem tibi. COR. Quid nunc ais Bacchis?</p>
  <p>Quid tu autem Syra? Syr. Virum te praebuisti strenuum: laudo.</p>
  <p>COR. Nunquam etiam vsquam fui, quin omnes me laudarent
  plurimum.</p>
  <p>Bac. Nihil mirum: nam merito istud semper tibi accidit tuo.</p>
  <p>(270) COR. Ob, rectè Syr. Non sentit caudex sibi palpum
  obtrudier</p>
  <p>Bac. Coroebe, quo nunc animo es? nondum has tuas</p>
  <p><pb n="176"/></p>
  <p>Vis vendere merces? Cor. Oua primum à me emite, mox</p>
  <p>De reliquis videro. Ecce contemplamini,</p>
  <p>Recentia sunt omnia. Syr. Coroebe, praebibo</p>
  <p>(275) Tibi dimidiatum hunc cantharum. Cor. Totum ebibe.</p>
  <p>Syr. Lubens id fecero, si idem te facturum promittas mihi.</p>
  <p>Cor. Promitto, quid cessas? Syr. Hem tibi. COR. Bene fecisti
  Syra.</p>
  <p>Syr. Coroebe, recentem tibi promam cantharum.</p>
  <p>Bac. Propera. COR. Mea Bacchis, mea festiuitas, quanto</p>
  <p>(280) Nunc mihi formosior videre, quam dudum.</p>
  <p>Bac. Et tu pol multo hilarior. Sine cerere,</p>
  <p>Et Baccho friget Venus. COR. Euge osculum mihi</p>
  <p>Da mea vita. Bac. Neque hoc, neque si quid aliud amplius</p>
  <p>A me petas, tibi negandum existimem,</p>
  <p>(285) Syr. Accipe Coroebe, atque ebibe. COR. Nihil est quod
  aequè fecero</p>
  <p>Lubens. Bac. Vt bibit helluo. nae nos te, vt dignus es,</p>
  <p>Exercebimus. COR. Oh, nunc demum mihi viuere</p>
  <p>Lubet. amplectere me Syra cum suauio.</p>
  <p>Syr. Faciam &amp; lubenter aedepol. COR. Non tam nectar sapit,</p>
  <p>(290) <ptr target="#tn18" n="18"/>Quàm istud osculum. Sed vespera appetit.</p>
  <p>Abeundum nunc erit mihi: si modo domum</p>
  <p>Luce venire velim, &amp; metuo ne vxor ebrium</p>
  <p><ptr target="#tn19" n="19"/>Me esse sentiat. Syr. Manebis hic Coroebe,</p>
  <p>Si nos audias: neque sub noctem te dederis in viam.</p>
  <p><pb n="177"/></p>
  <p>(295) COR. Nihil agitis subducatur ratio, quod cantharos</p>
  <p>Promsisti Syra? Bac. Mitte isthuc, ac bibe largius.</p>
  <p>Eho, propino Coroebe. COR. Sit salutiferum mea</p>
  <p>Bacchis. Sed tamen abeundum est mihi: quo meo animo nihil</p>
  <p>Est aegrius. Syr. Valeant ista, &amp; nobis bene consulentibus</p>
  <p>(300) Obsequere sodes. Quam non sit tutum, de nocte per</p>
  <p>Viam ire hominem solum, nosti. COR. Surgendum est tamen. At at,
  quid hoc?</p>
  <p>Vicit cereuisia quam bibi. Syr. Nimirum hoc Bacchidis</p>
  <p>Consilium rectum erat: vt apud nos hîc maneres</p>
  <p>Coroebe. COR. Agitedum, si id mihi arbitramini</p>
  <p>(305) <ptr target="#tn20" n="20"/>Expedire, faciam. mos gerendus est</p>
  <p>Bacchidi. Bac. Coroebe nunc mihi videris</p>
  <p>Sapere. Hem, sessum illum recipe Syra. Syr. Hic mihi latus</p>
  <p>Dextrum claude Coroebe. COR. Osculum mihi da, mea</p>
  <p>Vita. Bac. Hem tibi cantharum. COR. Iucunda oratio.</p>
  <p>(310) Syr. Pol ebrius est totus. Bac. Iam iam in nassam
  incidet:</p>
  <p>Nunquam enim hodie casses euaserit meos.</p>
  <p>Syr. Tota haec praeda est nostra. COR. Vt sapiunt oua mea? Bac.
  Labitur:</p>
  <p>Hem, sustine illum Syra. Syr. Ego eum nihil moror.</p>
  <p>Labatur furcifer. Bac. Ha, ha, he in cacabum incidit.</p>
  <p>(315) Aqua repletum sordidas vt abluat nates.</p>
  <p>Sy. Spectaculum risu dignum. Ba Extrahamus pecus.</p>
  <p><milestone unit="folio" n="M"/></p>
  <p><pb n="178"/></p>
  <p>Ne fortè expergiscatur, frigus sentiens.</p>
</div>
<div type="level1" xml:id="actvs-ii.-scena-iv.">
  <head>ACTVS II. SCENA IV.</head>
  <p>BACCHIS, SYRA.</p>
  <p>Eiusdem rationis.</p>
  <p>QVid? quid venire in mentem nunc posset mihi?</p>
  <p>Quidnam? quo ludos hic aliquem faciam lepidos?</p>
  <p>(320) Si modo fortuna se secundam praebeat</p>
  <p>Mihi. Syr. Quid istud obsecro? Bac. Ridebimus affatim,</p>
  <p>Vt opinor. Nec ea res nobis incommodo</p>
  <p>Erit Syra. Syr. Oh, quo pacto? dic sodes. Bac. Age,</p>
  <p>Dicam, at primum tu gallum, atque oua intrò aufer. Haec</p>
  <p>(325) Vt nobis cedat praeda, efficiam callide.</p>
  <p>Syr. Eo quanquam, quid incoeptes, non intelligo.</p>
  <p>Bac. Quin maius hinc nobis spero lucrum, si Fors</p>
  <p>Modo fauerit. Vt stertit sterquilinium. Nae ego</p>
  <p>Te exercebo probè. Syr. Hem, redeo. Nunc quid facere</p>
  <p>(330) Constitueris, dic mihi amabo. Bac. Ausculta, Ebrium</p>
  <p>Hunc tergori inuoluemus, &amp; consuemus vndique,</p>
  <p>Eumque modo sub noctem rustico alicui</p>
  <p>Poto, venum obtrudemus pro vitulo. Syr. Vah, callidum</p>
  <p>Consilium, modo venerit aliquis. Bac. Bene ominare: non</p>
  <p>(335) Diu erit, quin mirum conspicias spectaculum.</p>
  <p>Hem, tu filum, atque acum mihi expedi. Syr. Effero.</p>
  <p>Bac. Credo hanc rem nobis successuram ex sententia</p>
  <p>Adeo mens mihi, nescio quid praesagit boni.</p>
  <p><pb n="179"/></p>
  <p>Sy. Hem Bacchis, accipe acum, &amp; filum satis longum,</p>
  <p>(340) Vt arbitror. Bac. Tu hic nunc esto adiutrix mihi.</p>
  <p>Syr. Iuuabo sedulò. Bac. Crumenam ei primum adimam: Nihil</p>
  <p>Omnino sentit caudex: mortuum illum dixeris.</p>
  <p>Quid cras futurum arbitrare Syra, crapulam</p>
  <p>Cum edormierit? Sed video huc aduentare, nescio</p>
  <p>(345) Quem. Dij nos respiciunt Syra. Is pol ebrius</p>
  <p>Est quoque, nisi oculi hallucinantur mihi. Syr. Bene</p>
  <p>Mecastor factum, gaudeo. Hic iam colligatus, &amp;</p>
  <p>Consutus est satis. Vide obsecro Bacchis,</p>
  <p>Malè peream, nisi vitulum esse putaueris.</p>
  <p>(350) Bac. Rectè. Sed aliud est, quod nunc ago. Viden’</p>
  <p>Accedentem? Syr. Quidni. Ebrius est totus. Bac. Ego</p>
  <p>Meo hunc circumueniam modo.</p>
</div>
<div type="level1" xml:id="actvs-ii.-scena-v.">
  <head>ACTVS II. SCENA V.</head>
  <p>CHREMES, BACCHIS, SYRA.</p>
  <p>Eiusdem generis.</p>
  <p>NAE nos cutem curauimus, genioque indulsimus</p>
  <p>Lautè, atque prolixè, à summo mane vsque ad vesperum.</p>
  <p>(355) Vtinam talis mihi saepe eueniat compotatio.</p>
  <p>In qua me planè asymbolum</p>
  <p><ptr target="#tn21" n="21"/>Fecit vacca, multò pluris, quàm emeram,</p>
  <p>Vendita. Bac. Audin’ quid dicat Syra?</p>
  <p>Syr. Audio. Vaccam se gloriatur ex sententia</p>
  <p>(360) <ptr target="#tn22" n="22"/>Vendidisse. Bac. Ita est. Chr. Sed antequam domum</p>
  <p>Me conferam, vicinae hae mihi mulierculae</p>
  <p>Sunt compellanda, atque ab ijs osculum petendum.</p>
  <p><milestone unit="folio" n="M2"/></p>
  <p><pb n="180"/></p>
  <p>In quo quidem minimè difficiles fore eas arbitror.</p>
  <p><ptr target="#tn23" n="23"/>Bac. Prô Iupiter! vicinus hic noster Chremes</p>
  <p>(365) Est. nullum nunc mihi magis optarim dari,</p>
  <p>Hic faceto erit nobis illudendus ioco.</p>
  <p>Namque hominem magis emacem, ac vendacem illo inuenias neminem.</p>
  <p>CHR. Sed eccam commodè pro foribus stare vtramque conspicor.</p>
  <p>Quod de Syrenibus poëtae fabulantur, id</p>
  <p>(370) Hic praeter euntibus accidit quotidie, quos suis</p>
  <p>Blanditijs illae in fraudem illectant, ac malis</p>
  <p>Grauibus mulctant saepißimè. Sed ego mihi</p>
  <p>Ab eis cauero, nam non ingrediar: at foris</p>
  <p>Cum illis paulisper fabulans</p>
  <p>(375) Non nisi vnum mihi promi iubebo cantharum,</p>
  <p><ptr target="#tn24" n="24"/>Dein’ domum rectâ me recipiam viâ. Bac. At</p>
  <p>Nos te tractabimus vt mereris furcifer.</p>
  <p>Huc te qui contulisti in tempore, Lux dubia dolis,</p>
  <p>Ac fraudibus est accommoda. Alloquar. Salue</p>
  <p>(380) Chreme. CHR. Eho, saluete mulierculae. Quem ante
  ostium</p>
  <p>Hic praestolamini tam vesperi? Bac. Lucri</p>
  <p>Bonus odor euocauit nos foras. CHR. Rectè. Sed osculum</p>
  <p>Ab vtraque mihi volo. Syr. Nihil detrectamus. CHR. Bene</p>
  <p>Herculè fecistis, laudo: prome cantharum.</p>
  <p>(385) Syr. Fiet. Bac. Hilaris pol nunc planè mihi videris</p>
  <p>Chreme. Credo hunc tibi diem illuxisse prosperè.</p>
  <p>CHR. Prosperrime, tales ego mihi optarim plurimos.</p>
  <p>Bac. Et nobis quoque felix, faustusque fuit satis.</p>
  <p><pb n="181"/></p>
  <p>Syr. Chreme, accipe cantharum. Chr. Cedo. Sed dic mihi</p>
  <p>(390) Sodes Bacchis, quidnam id sit, quod vobis hodie
  accidit</p>
  <p>Feliciter? Bac. Dicam. Vitulum emimus modò,</p>
  <p>Bene admodum saginatum, ex sententiâ.</p>
  <p>CHR. Vbi iste est? Bac. Eccum eum. CHR. Crassus herclè, ac
  pinguis</p>
  <p>Est totus. Sed rursúsne hunc vultis vendere?</p>
  <p>(395) Bac. Volumus, si emptor contingat commodus. CHR.
  Mihi</p>
  <p>Eum vendite: pecuniam numerabo protinus.</p>
  <p>Bac. Placet. CHR. Quanti indicas? Bac. Florenis quatuor. CHR.
  Ah,</p>
  <p>Nimio profectò. tres dabo. Bac. Vah, itane Chreme</p>
  <p>Licitare? mirum ni esse furtiuum putes.</p>
  <p>(400) CHR. Age, age, decem adijciam sestertios. Satis</p>
  <p>Id sit vobis. Bac. Sed praesentem pecuniam,</p>
  <p>Vt dixti, numerari nobis volumus. CHR. Dabitur statim.</p>
  <p>Bac. Agedum, ratum esto. CHR. Nunc tibi praebibo Bacchis.</p>
  <p>Bac. Bibe largiter. CHR. Bona herculè est cereuisia.</p>
  <p>(405) Sed vitulum statim à vobis velim</p>
  <p>In haram hinc abducier, cras admodum mane</p>
  <p>Iubebo vocari lanionem. Bac. Pecuniam</p>
  <p>Prius numera. CHR. Accipe, lectum est, conueniet numerus,</p>
  <p>Quantum promisi. Quin duo sesterti</p>
  <p>(410) Supersunt, quos pro cereuisia datos puta. Bac.
  Adiuua</p>
  <p>Me Syra. Syr. Praesto sum. Bac. In hara concludamus pecus.</p>
  <p><milestone unit="folio" n="M3"/></p>
  <p><pb n="182"/></p>
  <p>Chr. Ibi te oblecta supremum supplicium crastino</p>
  <p>Lues die. Bac. Nunc intrò abeamus hinc Syra.</p>
  <p>Nae nobis hic ludus ceßit feliciter.</p>
  <p>(415) Dij boni, quantus cras populi erit risus,</p>
  <p>Vbi noster hic innotuerit fucus. Nunc ostio</p>
  <p>Clauso, nos ad somnum componamus. Syr. Rectè mones.</p>
</div>
<div type="level1" xml:id="actvs-iii.-scena-i.">
  <head>ACTVS III. SCENA I.</head>
  <p>CANTHARA.</p>
  <p>Iambici.</p>
  <p>ME miseram, vix sum compos animi, ita ardeo iracundia.</p>
  <p>Neque, somnum hac nocte oculis vidi meis. Quin nescio</p>
  <p>(420) Quid suspicer, aut quid ei euenisse cogitem.</p>
  <p>Sed dubium non est, quin in ganeum aliquod se immerserit,</p>
  <p>Vbi totam hanc noctem inter meretrices degit suauiter.</p>
  <p>Nae ego illum modo domum vbi redierit, vt dignus est,</p>
  <p>Exercebo mastigiam. Ah, quam nunc illum mihi</p>
  <p>(430) Dari velim, vt in eum hanc animi euomam
  aegritudinem:</p>
  <p>Vtque in capillum illi inuolem, oculosque vnguibus</p>
  <p>Exsculpem sceleratißimo. Qui me sibi</p>
  <p>Tam audacter, &amp; imprudenter illudendam existimat.</p>
  <p>Mox supplicans: opinor, aderit. Sed nihil</p>
  <p>(435) Aget, nimium pol errat, si me precibus, aut</p>
  <p>Lachrymis placari posse putat. Satis, satis</p>
  <p>Iam vxor lenis, ac placabilis fui.</p>
  <p>Iram nunc eius faxo, vt sentiat, cuius patientia,</p>
  <p><pb n="183"/></p>
  <p>Ac lenitate turpiter est abusus hactenus.</p>
  <p>(440) Si ille sibi in prostibulis, &amp; diuersorijs</p>
  <p>Consumendum arbitratur, quod comparcimus</p>
  <p>Nos, nostrum defraudantes genium: ego vicißim</p>
  <p>Eum probe vlta, in tempore prospiciam mihi.</p>
  <p>Sed fortasse aliud erit, quod illum sit remoratum tam diu.</p>
  <p>(445) Istud quidem velim, quanquam, ne sit quod suspicor,</p>
  <p>Nimium vereor: vbi vbi est, celari non poterit diu.</p>
</div>
<div type="level1" xml:id="actvs-iii.-scena-ii.">
  <head>ACTVS III. SCENA II.</head>
  <p>CHREMES, PINALDVS, DORIO, COROEBVS.</p>
  <p>Eiusdem rationis versus.</p>
  <p>QVid isthuc? itáne ad clarum dormiui diem?</p>
  <p>Et tamen adhuc nox multa oculis inest mei:</p>
  <p>Neque hesternam etiam nunc satis edormiui crapulam,</p>
  <p>(450) Nimis herclè largiter potaueram, &amp; gulam</p>
  <p>Ad summum oppleram luxu dapsili. Neque</p>
  <p>Sine magno etiam meo lucro, atque commodo.</p>
  <p>Mitto iam vaccam, nimio venditam. Vitulum insuper</p>
  <p>Emi à vicinis his meretriculis, bene</p>
  <p>(455) Saginatum, ac pinguem, precio admodum vili:</p>
  <p>Quem iam mihi mactandum puto. Itaque lanio nunc</p>
  <p>Huc erit accersendus Pinaldus. Quin Syro,</p>
  <p>Famulo nostro id dabo negotij. Sed commode, &amp;</p>
  <p>Per tempus video eum huc accedentem cum seruulo,</p>
  <p>(460) Securi, alijsque armis probè instructum. Nihil</p>
  <p>Posset mihi nunc accidere opportunius.</p>
  <p>Pin. Moue te Dorio. Dor. Moueo meherclè sedulò.</p>
  <p><milestone unit="folio" n="M4"/></p>
  <p><pb n="184"/></p>
  <p>Pin. Credo sed aut nihil, aut parùm</p>
  <p><ptr target="#tn25" n="25"/>Promoues, non cogitas iamdudum septimam</p>
  <p>(465) Praeterijsse horam? Sed Chremetem ante ostium</p>
  <p>Consistentem video. hui, tam mane, qui heri</p>
  <p>Tantum biberat. Chr. Hem, salue Pinalde. Pin. Eho, Chreme</p>
  <p>Quid te tam diluculo è lecto euocauit?</p>
  <p><ptr target="#tn26" n="26"/>Res seria sit oportet, non tibi dolet caput?</p>
  <p>(470) Chr. Mitte isthuc, aliud nunc agendum erit tibi,</p>
  <p>Pin. Si quâ in re meâ operâ tibi fortè est opus,</p>
  <p>Age, impera, ac factum puta. Chr. A vobis heri</p>
  <p>Digressus, emebam vitulum. Pin. Quid, vitulum tam vesperi? Chr.
  Hunc</p>
  <p>Velim nobis mactes. Pin. Quanquam aliò propero, tamen quia</p>
  <p>(475) Amici sumus, effectum id tibi dabo statim.</p>
  <p>Sed vbi est vitulus? Chr. In hara reperies. Pin. Extrahe Dorio.</p>
  <p>Ego cultros expediam. Dor. Faciam herculè sedulò</p>
  <p>Hu, hu, erige te. Cor. Quid vis tibi? Dor. Prô Iupiter!</p>
  <p>Quid isthuc est monstri? succurrite obsecro.</p>
  <p>(480) Pin. Quid vociferare, aut quidnam expalluisti Dorio?</p>
  <p>Dor. Formidine pol me iste exanimauit vitulus. Si modò</p>
  <p>Vitulus dicendus est, &amp; non potius cacodaemon quispiam:</p>
  <p>Chr. Dij meliora Dorio Pin. Ipse eum adoriar,</p>
  <p>Hem, surge, surge: &amp; progredere. Cor. Sine, sine me. Pin.
  Deum</p>
  <p><pb n="185"/></p>
  <p>(485) Immortalem! quid hoc est prodigij? metu</p>
  <p>Animus planè obstupuit mihi. In malam crucem</p>
  <p>Chreme hinc abi tuo cum vitulo, Dorio, sequere</p>
  <p>Me: nolim mihi cum isthoc monstro quicquiam esse negotij.</p>
</div>
<div type="level1" xml:id="actvs-iii.-scena-iii.">
  <head>ACTVS III. SCENA III.</head>
  <p>SOSTRATA, CHREMES, COROEBUS.</p>
  <p>Eiusdem generis versus.</p>
  <p>QVas excitari hîc turbas audio? Chreme,</p>
  <p>(490) Quid extimuisti? aut quid palles? satin’ salua</p>
  <p>Res. Hem taces? CHR. Quid ego tibi dicam miser?</p>
  <p>Quem heri vitulum emi, eum negant esse vitulum</p>
  <p>SOS. Quid igitur? CHR. Quid? cacodaemonem. Sos. prohibeant hoc</p>
  <p>Superi. CHR. Lanio cum famulo aufugit territus.</p>
  <p>(495) <ptr target="#tn27" n="27"/>Sos. Mira praedicas. CHR. Atqui verißima.</p>
  <p>Quod si fortè mihi non credis, rem ipse experire,</p>
  <p>Haram ingressa. Sos. Ah, tun’ me quod ipse non audes,</p>
  <p>Facere iubes? CHR. Bis iam tentatum est, neque sine</p>
  <p>Magno periculo. Sos. O viros fortes, ac strenuos!</p>
  <p>(500) CHR. Siccine ais? accede propius, si tuto te id facturam
  putas,</p>
  <p>Sos. Nae ego formidolosa sim, vitulum mihi</p>
  <p>Si metuendum esse existimem. Her, her, satis dormiuisti diu,</p>
  <p>Surge hic dies tuae neci</p>
  <p>Est destinatus. COR. Vah, sine dormiam. Sos. Dij boni!</p>
  <p>(505) Seruate me obsecro, Chreme, succurre miserae</p>
  <p><milestone unit="folio" n="M5"/></p>
  <p><pb n="186"/></p>
  <p><ptr target="#tn28" n="28"/>Mihi. Chr. Quid nunc ais Sostrata? satin’ credis</p>
  <p>Non esse vitulum? Sos. Eheu, me infelicißimam!</p>
  <p>Genua terrore mihi succidunt. Hem sustine</p>
  <p>Me oro Chreme. Chr. Nae ego hunc vitulum emi auspicio malo!</p>
  <p>(510) Sos. O rem prodigiosam! Quid agimus nunc? aut qui das
  consilij?</p>
  <p>Chr. Neque quid dicam herclè, neque quid consulam scio:</p>
  <p>Ita mihi mentem ademit hoc inexpectatum</p>
  <p>Malum. Sos. Tamen consilium nobis erit inueniendum Chreme.</p>
  <p>Chr. Quid si exercistam huc accersi iubeamus, vt</p>
  <p>(515) Pecudem incantet, malumque istum genium, qui eam</p>
  <p>Exagitat, expellat. Sos. Placet: namque incantationibus</p>
  <p>Magnam atque admirabilem vim inesse praedicant.</p>
  <p>Chr. Ego ad illum eo, tu me domi operire, dum</p>
  <p><ptr target="#tn29" n="29"/>Redeo. Sos. Propera. Enim vero quid suspicor,</p>
  <p>(520) Aut quid coniectem nescio: nisi à Deo</p>
  <p>Nostris criminibus offenso, hoc incommodum</p>
  <p>Esse immissum! nam ex qua alia causa tam graue</p>
  <p>Nobis oriretur malum?</p>
  <p>Quale in vita ego nulli vnquam euenisse memini.</p>
  <p>(525) Ibo intrò, neque toto hoc die foras quoquam pedem
  efferam.</p>
  <p>Nolim mihi rem esse cum incantationibus.</p>
  <p><pb n="187"/></p>
</div>
<div type="level1" xml:id="actvs-iii.-scena-iv.">
  <head>ACTVS III. SCENA IV.</head>
  <p>BERALDVS, CHREMES, COROEBVS.</p>
  <p>Eiusdem generis.</p>
  <p>Incredibilia sunt, quae praedicas Chreme,</p>
  <p>Chr. Nil falsi dixi Beralde. Ber. Quis vitulum loqui</p>
  <p>Humanâ voce audiuit vnquam? Chr. Ego quidem</p>
  <p>(530) Praeterquam nunc, aliàs nunquam. Miraberis,</p>
  <p>Vbi audieris. Ber. nihilominus, nisi me meae</p>
  <p>Fallunt artes, remedium isti inueniam malo.</p>
  <p>Chr. Faxint ita superi. Hem, isthaec hara est, in qua</p>
  <p>Fascinatum reperies pecus. Ber. Tu cereum</p>
  <p>(535) Accende, ego exorcismum, qui hac accommodus</p>
  <p>Ad rem maxime erit, quaeram. Chr. Faciam sedulò.</p>
  <p><ptr target="#tn30" n="30"/>Bene habet: inueni herclè satis efficacem: quo</p>
  <p>Vel tres ad inferos facile pepulero cacodaemonas.</p>
  <p>Chr. En cereum accensum tibi. Ber. Cedo, exordiar.</p>
  <p>(540) Adiuro te cerita pecus, per. Cor. Quid tibi rei</p>
  <p>Mecum est? aut quid vis? Ber. Prô Deum atque hominum fidem!</p>
  <p>Quid hoc monstri est? pauore animus tremit mihi,</p>
  <p>Chreme, male tibi sit cum tuo vitulo. Vale.</p>
  <p>Chr. Quid nunc faciam infelix? Exorcista aufugit,</p>
  <p>(545) Et totus etiam pauco atque horreo formidine,</p>
  <p>Mirum quae saga nobis praestigijs suis</p>
  <p>Hanc excantarit pecudem. Quicquid est, ego</p>
  <p>Hinc me intrò conijcio: neque fenestras, neque ostium</p>
  <p>Toto hoc aperiam die, etiamsi pulsent plurimi.</p>
  <p><pb n="188"/></p>
</div>
<div type="level1" xml:id="actvs-iv.-scena-i.">
  <head>ACTVS IV. SCENA I.</head>
  <p>COROEBVS.</p>
  <p>Iambici.</p>
  <p>(550) DIsperii, quid agam, quò me vertam, aut in quem
  hominem</p>
  <p>Commutatus sum infelix? Nae haec mirabilis</p>
  <p>Est metamorphosis. Dij meretriculas illas</p>
  <p>Malè perdant, quae mihi os subleuerunt tam turpiter,</p>
  <p>Quae me vitulino tergori insutum, ludos</p>
  <p>(555) Ac delicias fecere sibi. Circumspice</p>
  <p>Coroebe, an te hic habitus, &amp; vestitus satis</p>
  <p>Deceat. O me miserrimum! vah, dispudet</p>
  <p>Mihi sic data esse verba. vbi marsupium?</p>
  <p>Vbi oua, vbi gallus meus? Perierunt omnia.</p>
  <p>(560) Quid dicet vxor, vbi domum rediero, oculos</p>
  <p>Sat scio, ex capite eruet mihi. Malè herculè</p>
  <p><ptr target="#tn31" n="31"/>Potatum est. Sed quò me nunc recipiam? namque hîc</p>
  <p>Si maneam, risui, ac ludibrio ero omnibus.</p>
  <p>Ad proximas has aedes accedem, in quibus</p>
  <p>(565) Chremetem habitare existimo. Sed ostium</p>
  <p>Clausum est, pulsabo. Nam verecundia homini invtilis</p>
  <p>Est, dum neceßitas vrget, durum, vt ferunt, telum.</p>
</div>
<div type="level1" xml:id="actvs-iv.-scena-ii.">
  <head>ACTVS IV. SCENA II.</head>
  <p>COROEBVS, CHREMES</p>
  <p>Eiusdem generis versus</p>
  <p>Heus, heus, aperiat sodes aliquis ostium.</p>
  <p>Quid istud? nemon’ prodit? Non pol desinam</p>
  <p>(570) Pulsare. hui, quid hoc? an calcibus fores</p>
  <p><pb n="189"/></p>
  <p>Erunt effringendae? altum hîc omnes dormiunt:</p>
  <p>Quanquam iamdudum clarus illuxit dies.</p>
  <p>Pulsabo denuo: neque finem faciam, donec prodeat</p>
  <p>Aliquis. CHR. Quis toties, atque tam grauiter nostras pepulit
  fores?</p>
  <p>(575) COR. Eho, fenestram potius, quam ostium aperis
  Chreme?</p>
  <p>CHR. Quis tu homo es? aut quid apud has aedes negotij est</p>
  <p><ptr target="#tn32" n="32"/>Tibi? COR. Aperi ostium sodes, ac me intromitte. CHR.
  Papae.</p>
  <p>Vnde hic emergit homo, vitulino tergore</p>
  <p>Indutus! COR. Ostium aperi: id te quaeso mi Chreme.</p>
  <p>(580) CHR. Ignotum ego intromitto neminem. Quis es?</p>
  <p>COR. Coroebus sum, minimè ignotus tibi. CHR. Deum</p>
  <p>Immortalem! est is ipsus, mira hîc nobis accidunt.</p>
  <p>COR. Quin ostium aperi: quid cessas? an diutius</p>
  <p>Hic mihi morandum erit? CHR. Faciam, atque ipse ad te prodibo
  foras.</p>
  <p>(585) COR. Propera. CHR. Quid, audebóne progredi? COR.
  Quidni.</p>
  <p>Nihil tibi à me erit expectandum mali.</p>
  <p>CHR. Mirum ni tu hoc fueris monstrum, quod nos exterruit</p>
  <p>Hactenus. COR. Ego nemini terrori, quod sciam,</p>
  <p>Fui: at ne risui, &amp; ludibrio plurimis</p>
  <p>(590) Fuerim, metuo miser. CHR. Miris certè modis</p>
  <p>Hic terruit nos vitulus. Quid tibi contigerit nescio.</p>
  <p>COR. Quid audio? vos vitulus terruit? vbi iste</p>
  <p>Erat? dic mihi amabo. CH. Rogas? in isthac nostra hara.</p>
  <p><pb n="190"/></p>
  <p>Cor. Quid ais, in hara? atqui ex illa ego prorepsi modò.</p>
  <p>(595) Chr. Tun’ ex hara Coroebe? Cor. In ea hac nocte
  diuersorium</p>
  <p>Fuit mihi. Che. Nae tu nos horrendo perterruisti</p>
  <p>Metu. Sed commodè eccum huc redeuntem lanionem conspicor:</p>
  <p>Eum mihi operiri certum est, vt mirabilem</p>
  <p>Hanc rem illi impertiam. Cor. Ego intrò eo, nolo me quispiam</p>
  <p>(600) Amictu hoc inuolutum conspiciat: nam me pudet mei.</p>
</div>
<div type="level1" xml:id="actvs-iv.-scena-iii.">
  <head>ACTVS IV. SCENA III.</head>
  <p>PINALDVS, CHREMES, BERALDVS.</p>
  <p>Eiusdem generis.</p>
  <p>HAc nunc domum redeo, vt visam quid agat Chremes:</p>
  <p>Et quo pacto res cesserit ei cum execrabili</p>
  <p>Isthoc vitulo, qui me plane exanimauerat metu.</p>
  <p><ptr target="#tn33" n="33"/>Sed eccum pro foribus eum consistentem video.</p>
  <p>(605) Multò nunc quam modo erat, est hilarior.</p>
  <p>Quid illi acciderit miror. Compellabo hominem.</p>
  <p>Hem, quo modo se res habent Chreme? satin’ ex sententia?</p>
  <p>Chr. Eho Pinalde, te hic praestolor accedentem:</p>
  <p>Nam nullus est nunc omnium, quem ego mihi</p>
  <p>(610) Malim dari quam te. Pin. Quid ita sodes? cedo.</p>
  <p>Chr. O nos stultè meticulosos, qui eum nobis</p>
  <p>Vitulum tantopere fugiendum putauimus!</p>
  <p>Pin. Qui sic Chreme? certo mihi videbatur formidandus nimis.</p>
  <p><pb n="191"/></p>
  <p>Sed quid rides, aut quid accidit obsecro?</p>
  <p>(615) <ptr target="#tn34" n="34"/>Chr. Iocularium in malum herclè incidimus inscij.</p>
  <p>Pin. Hem, quid factum est? ne retice, vt tecum rideam. Chr.
  Nihil</p>
  <p>Vnquam risu magis dignum cuiquam euenisse arbitror.</p>
  <p>Pin. Quin dic, quid est? Chr. Dicam, sed rideo accedentem
  Beraldum,</p>
  <p>Hic quoque incantationibus suis modo</p>
  <p>(620) Aggressus pecudem, subitò correptus metu</p>
  <p>Aufugit turpiter, vt nunc etiam palleat</p>
  <p><ptr target="#tn35" n="35"/>Vide. ô exorcistam animosum, atque strenuum!</p>
  <p>Ber. Deum immortalem! vt me laruatus ille terruit</p>
  <p>Vitulus? &amp; vix etiam nunc confirmatus sum satis.</p>
  <p>(625) Nihilominus tamen cupio cognoscere,</p>
  <p>Quam tandem haec res sit sortitura catastrophen.</p>
  <p>Ob id itaque nunc huc speculatum reuertor. Sed</p>
  <p><ptr target="#tn36" n="36"/>Video Chremetem stare ante ostium: Quis ille alter?</p>
  <p>Pinaldus est lanio, qui territus quoque</p>
  <p>(630) Fugit, accersitus ad mactandum belluam.</p>
  <p>Sed quid hoc? nihil aliud quam rident: quid acciderit</p>
  <p>Miror: accedam, ac compellabo. Hem Chreme,</p>
  <p>Quid agitur? rides? Eho Pinalde, tu quoque hîc</p>
  <p>Eras? vbi execrandus iste vitulus? Chr. Ex hara</p>
  <p>(635) Erupit, euasit. Ber. Abeat in malam crucem.</p>
  <p>Sed quid rides? an risu digna ea res tibi</p>
  <p>Videtur? Chr. Defessus iam sum ridendo. Ber. Quid accidit?</p>
  <p>Cedo, hem taces? Chr. Multum tu hercule vales tuis</p>
  <p><ptr target="#tn37" n="37"/>Incantationibus Beralde. Ber. Siccine</p>
  <p>(640) Ais, &amp; ludis? Chr. Qui vitulum in homimem
  commutaueris</p>
  <p><pb n="192"/></p>
  <p>Nobis. Pin. Quid audio? Ber. Irrides? referam herclè gratiam.</p>
  <p>Chr. Nequaquam: quod res est loquor. Pin. Dic seriò</p>
  <p>Chreme, &amp; iocari desine. Chr. Non equidem iocor.</p>
  <p>Iam faxo ipsi hominem esse videatis, qui vitulus erat</p>
  <p>(645) Modò. Pin. Nae tu nugator es facetus, sed</p>
  <p>Mitte iocos, &amp; quid acciderit narra obsecro.</p>
  <p>Chr. Faciam, atque libenter herculè: namque ego vobis</p>
  <p>Commemorare id malo, quam vos qui percontamini, scire.</p>
  <p>Ber. Quin igitur incipis, an nondum etiam solus risisti satis?</p>
  <p>(650) Chr. Heri mihi probè poto festiue admodum</p>
  <p>Os subleuerunt vicinae hae meretriculae.</p>
  <p>Ber. Quo pacto? cedo: nam audire gestio. Chr. Ebrium</p>
  <p><ptr target="#tn38" n="38"/>Coroebum, atque vitulino insutum tergori,</p>
  <p>Pro vitulo, ebrio vendidere mihi. Pin. Ha, ha, he, nihil</p>
  <p>(655) In vita audiui factum festiuius:</p>
  <p>Nihilque facetum, atque lepidum magis. Ber. Quid ais Chreme?</p>
  <p>Coroebum pro vitulo. Chr. Sic est factum, quanquam mei</p>
  <p>Me pudet. Pin. O rem nouam, atque auditis iucundißimam!</p>
  <p>Abeo. per vrbem totam hanc dispersurus fabulam.</p>
  <p>(660) Valete. Chr. Tu me intrò sequere Beralde: ibi</p>
  <p>Faxo magis rideas. vbi vitulum videris, tuo</p>
  <p><pb n="193"/></p>
  <p>Exorcismo in hominem commutatum nobis. Ber. Sequor.</p>
</div>
<div type="level1" xml:id="actvs-iv.-scena-iv.">
  <head>ACTVS IV. SCENA IV.</head>
  <p>SYRA, BACCHIS, PINALDVS.</p>
  <p>Eiusdem rationis versus.</p>
  <p>FAcetè pol Bacchis, lepideque rusticos</p>
  <p>Illos duos fefellimus:</p>
  <p>(665) Neque in toto, vt opinor, reperias oppido</p>
  <p>Quenquam, qui non isthuc à nobis, &amp; benè</p>
  <p><ptr target="#tn39" n="39"/>Dicat factum, &amp; laudet maximè, neque</p>
  <p>Dubito, quin modò huc confluxuri sint plurimi,</p>
  <p>Totam rem à nobis vt exquirant exactius.</p>
  <p>(670) Bac. Isthuc quidem non est dubium mihi. Syr.
  Ridebitur</p>
  <p>Pol affatim. Sed lanionem Pinaldum commodè</p>
  <p>Huc accedentem video: rectâ ad nos pergit viâ.</p>
  <p>Pin. Conueni aliquot ex nostris compotoribus,</p>
  <p>Illisque rem omnem commemoraui ordine. Quis risus, &amp;</p>
  <p>(675) Cachinnus passim exortus sit, verbis meherculè</p>
  <p>Effari non possem. Nunc mihi negotium</p>
  <p>Dederunt, vt apud has meretriculas ientaculum</p>
  <p>Iubeam apparari: atque omnes symbolis datis</p>
  <p>Sequuturos se promisere protinus.</p>
  <p>(680) <ptr target="#tn40" n="40"/>Bac. Audin’ tu Syra quid dicat? Syr. Oh, audio,</p>
  <p>Et in sinu gaudeo. Pin. Sed opportunè eas</p>
  <p>Pro foribus stantes conspicor, alloquar; hem mulierculae,</p>
  <p>Vitulum vos hîc habere venalem, bene</p>
  <p>Saginatum, mihi quidam ex vicinis dicebat modo.</p>
  <p><milestone unit="folio" n="N"/></p>
  <p><pb n="194"/></p>
  <p>(685) Bac. Eum ex sententia vendidimus heri. Sed furijs is
  hodie</p>
  <p>Coepit miserè exagitarier. Pin. Quid audio? Syr. Oh,</p>
  <p>Quasi nescias, cum exanimatus formidine,</p>
  <p>Vix effugeris insanientem bestiam.</p>
  <p>Pin. Tacete obsecro, iam ridendo omnes defatigati sumus.</p>
  <p>(690) Bac. O fortes, strenuosque animos! O confidentiam</p>
  <p>Ingentem! quid autem exorcista? ille se virum</p>
  <p>Praebens, furiosam pecudem tam placidam, atque ouem</p>
  <p>Suis reddebat incantationibus.</p>
  <p>Pin. Tace sodes mea Bacchis: rem omnem, vt audio,</p>
  <p>(695) Nostis. Nae vos lepidam meditatae estis fallaciam,</p>
  <p>Quae per totum iam diuulgata est oppidum,</p>
  <p>Et quae risum paßim excitauit maximum.</p>
  <p>Sed nunc qua gratia huc veni, dicam. Ientaculum</p>
  <p>Erit apparandum tibi. Mox belli aderunt homunculi.</p>
  <p>(700) Bac. Nihil est, quod aequè fecero lubens. Pin. Totus</p>
  <p>Hîc nobis ridendo, atque iocando tranfigendus est dies.</p>
</div>
<div type="level1" xml:id="actvs-v-scena-i.">
  <head>ACTVS V SCENA I.</head>
  <p>BERALDVS, CHREMES.</p>
  <p>Iambici.</p>
  <p>AD satietatem iam risimus Chreme:</p>
  <p>Vt tandem hinc abeam me tempus monet. Sed quid?</p>
  <p>Audebimúsne posthac quoquam prodire? Chr. Quid ita?</p>
  <p>(705) Ber. Rogas? quia risui erimus omnibus. Tu qui</p>
  <p>Hominem ebrium pro vitulo mercatus es ebrius: ego</p>
  <p>Qui tam stultus fui, vt eum tanquam bestiam</p>
  <p><pb n="195"/></p>
  <p>Furijs exagitatam, incantandum existimauerim mihi.</p>
  <p>Chr. In ore erimus omni populo. tum in diuersorijs</p>
  <p>(710) Fabula compotoribus. Ber. Ebrietas te Chreme</p>
  <p><ptr target="#tn41" n="41"/>Vtcunque excusabit, sed quid de me futurum est, qui</p>
  <p>Mane sobrius illudendum me tam turpiter</p>
  <p>Praebuerim. Chr. Vt dij Deaeque istas meretriculas</p>
  <p>Malè perdant. Vah, pudet sic verba data esse mihi.</p>
  <p>(715) At, si viuo, mox referam gratiam ne me</p>
  <p>Impunè sycophantijs, &amp; fraudibus suis</p>
  <p>Circumuenisse videantur. Ber. Ego quoque quid imprecer</p>
  <p>Eis mali, pol nescio. Chr. Imprecationes</p>
  <p>Nostras illae nihil morantur improbae.</p>
  <p>(720) Inueniendum mihi erit aliquid, quo par pari</p>
  <p>Referam: ne illae suos dolos feliciter</p>
  <p>Sibi ceßisse glorientur diu. Ber. Huiusmodi</p>
  <p>Obsecro aliquid inueni. Chr. Meditabor herculè sedulò.</p>
  <p>At vxorem eccam cum Coroebo exire conspicor.</p>
  <p>(725) Be. Tu eas hic operire, ego domum rectâ</p>
  <p>Eo viâ: nec toto hoc quoquam progrediar die:</p>
  <p>Ita me pudet mei. ---</p>
</div>
<div type="level1" xml:id="actvs-v.-scena-ii.">
  <head>ACTVS V. SCENA II.</head>
  <p>SOSTRATA, COROEBVS, CHREMES</p>
  <p>Eiusdem rationis versus.</p>
  <p>--- Esto animo bono Coroebe, ego</p>
  <p>Domum ipsa te reducam, atque vt cum vxore in gratiam</p>
  <p>Redeas, enitar sedulò. Neque dubito,</p>
  <p><milestone unit="folio" n="N2"/></p>
  <p><pb n="196"/></p>
  <p>(730) Quin id reddam effectum tibi.</p>
  <p>Tu tantum ne ipse tibi desis, etiam atque etiam vide. At</p>
  <p>Eccum nostrum Chremetem, cuius opera in hac re opus</p>
  <p>Erit mihi. COR. Compella, ne quò hinc abeat longiùs.</p>
  <p>Sos. Hem, quò parabas ire Chreme? an rursus potatum quopiam.</p>
  <p>(735) CHR. Minimè: satis heri potaui infeliciter.</p>
  <p><ptr target="#tn42" n="42"/>A potu mihi posthac temperandum censeo.</p>
  <p>Sos. Siquidem poßis, nihil prius, neque melius:</p>
  <p>Verum si incipias, neque perficias gnauiter,</p>
  <p>Metuo ne error postremus sit futurus peßimus.</p>
  <p>(740) COR. Valeant ista mea Sostrata, atque consilio me,
  vtî</p>
  <p>Promisisti, adiuua miserum. vxor improba</p>
  <p>Mihi est domi: quam quâ ratione placem, nescio</p>
  <p>Infelix. CHR. Memineris te esse virum. Eho, tun’ feminam</p>
  <p>Tibi metuendam existimas? COR. Non satis qualis</p>
  <p>(745) Ea sit, nosti Chreme, non mulierem, sed Tisiphonem,
  aut</p>
  <p><ptr target="#tn43" n="43"/>Aliam infernalem Furiam esse dixeris,</p>
  <p>Si cum illa res sit tibi. CHR. Apage sis, nimis herculè</p>
  <p>Formidulosus es Coroebe. Quin caue potius,</p>
  <p>Ne femina imperet tibi. Nodo malo</p>
  <p>(750) Malus est quaerendus cuneus. COR. Hei misero mihi!</p>
  <p>Si id solum consulis Chreme, sat consilij habeo. Sos. Quiesce,
  ego</p>
  <p>Huic malo remedium quaeram. Sed tuo mihi</p>
  <p>Ad hanc rem, quam paro, opus erit auxilio Chreme.</p>
  <p><pb n="197"/></p>
  <p>CHR. Hic sum, vtere: namque huic benefaxim lubens.</p>
  <p>(755) COR. Habeo gratiam, &amp; habiturus sum, quoad viuam
  maximam.</p>
  <p>Scio vos antea nunquam vsos amicitia mea,</p>
  <p>Gratum dicetis me, atque memorem. Sed cedo</p>
  <p>Quid habes consilij Sostrata? eloquere obsecro.</p>
  <p>Sos. Vitulino tergore rursus te indutum, domum</p>
  <p>(760) Ducemus, atque in itinere à venefica,</p>
  <p>Aut saga quapiam commutatum in vitulum</p>
  <p>Dicemus: quemadmodum à Circe Vlyßis socios ferunt</p>
  <p>Conuersos esse in porcos. COR. Etiam rides Sostrata?</p>
  <p>Sos. Nequaquam. Eamus intrò, ac tergus indue.</p>
  <p>(765) Nae ego eadem impostura fallam vxorem tuam,</p>
  <p>Qua heri lepidè huic imposuerunt meretriculae.</p>
  <p>CHR. Inepta. mitte nugas, &amp; aliud inueni.</p>
  <p>Sos. Iamdudum inueni. COR. Quid sodes mea Sostrata?</p>
  <p>Sos. Quod vxor tua credet facilè. COR. Age, commemora obsecro:</p>
  <p>(770) Nam audire gestio. Sos. Scis quam non sit vsquam hoc
  tempore.</p>
  <p>Tutum à praedonibus. COR. Scio, perge. Sos. In eorum manus</p>
  <p><ptr target="#tn44" n="44"/>Te dicemus incidisse. COR. Rectè. Sos. Eos tibi</p>
  <p>A mercatu redeunti omnem eripuisse pecuniam.</p>
  <p>CHR. Verisimile id erit. namque illud saepius</p>
  <p>(775) Euenisse memini. Sos. Insuper te vapulasse vsque ad
  necem.</p>
  <p>CHR. Lepidum, ita me Deus amet, commentum. Sos. Tu id ita factum
  esse assere:</p>
  <p><milestone unit="folio" n="N3"/></p>
  <p><pb n="198"/></p>
  <p>Et membra verberibus assimula tibi contusa esse omnia.</p>
  <p>Cor. Hem, laudo, nunquam vidi melius consilium dari.</p>
  <p>Sos. Idem nos factum esse affirmabimus: idque non procul</p>
  <p>(780) Ab aedibus nostris. Cor. Agite, vos me domum</p>
  <p>Deducite. pedibus enim iam insistere nequeo, planè</p>
  <p>Delumbatus, à praedonibus. Chr. Oh, rectè. isthuc tene.</p>
</div>
<div type="level1" xml:id="actvs-v.-scena-iii.">
  <head>ACTVS V. SCENA III.</head>
  <p>CANTHARA.</p>
  <p>Eiusdem generis.</p>
  <p>Hactenus ego meum Coroehum in diuersorio,</p>
  <p>Aut in ganeo aliquo potare suspicata sum:</p>
  <p>(785) (Mulieri enim haud ferè fidelem reperias virum)</p>
  <p>Sed cum ne nunc quidem domum reuersus sit,</p>
  <p>Ne quid ei aduersi acciderit in via, nimis</p>
  <p>Timeo infelix. Plurimae occurrunt mihi</p>
  <p><ptr target="#tn45" n="45"/>Suspiciones, quae hunc meo animo exaugent metum.</p>
  <p>(790) Stultè profectò à me factum est, quae heri illum tam</p>
  <p>Serò ad mercatum miserim, ut redire vix</p>
  <p>Potuerit vesper: tum quae ipsa hodie non iuerim</p>
  <p>Potius. Nunc quoniam ille hac totâ nocte abfuit</p>
  <p>Domo, quae cogito? quibus sollicitor curis? quod nisi</p>
  <p>(795) <ptr target="#tn46" n="46"/>Aliquid ei euenisset infortunij.</p>
  <p>Iamdudum hîc scio adesset. Neque, ego nunc de tergore,</p>
  <p>Aut de gallo, aut de ouis tam sum solicita, quàm</p>
  <p>Eius saluti, uitaeque metuo misera.</p>
  <p>Et nescio profectò, quid mihi animus praesagit mali.</p>
  <p><pb n="199"/></p>
  <p>(800) Quapropter non malè me facturam existimem,</p>
  <p>Si eadem, quâ illum iuisse, &amp; redijsse arbitror,</p>
  <p>Statim iam ad oppidum pergam viâ. At primùm</p>
  <p>Hinc ingrediar, ancillae vt isthuc indicem:</p>
  <p>Dein continuò rursus prodibo foras.</p>
</div>
<div type="level1" xml:id="actvs-v.-scena-iv.">
  <head>ACTVS V. SCENA IV.</head>
  <p>SOSTRATA, COROEBVS, CHREMES, CANTHARA.</p>
  <p>Eiusdem generis.</p>
  <p>(805) NVnc non ita procul ab aedibus tuis Coroebe</p>
  <p>Absumus, incumbe humeris nostris quantum potes,</p>
  <p>Et te pedibus consistere non posse aßimula:</p>
  <p>Idque adeò cautè, ne si vxor fucum intelligat,</p>
  <p>Tu quasi sorex tuo indicio hodie pereas:</p>
  <p>(810) Magnumque pudorem incutias nobis. Cor. Sostrata,</p>
  <p>Memini probe. mea res agitur: quae si malè cesserit,</p>
  <p>Actum est, perij. Chr. Hem, serua, vxorem egressam video foras.</p>
  <p>Can. Ad oppidum nunc rectâ propero. at at, quid hoc?</p>
  <p>Accedunt huc, nescio qui ebrium, vti videtur, aut</p>
  <p>(815) Infirmum, aut mente captum quempiam trahunt.</p>
  <p><ptr target="#tn47" n="47"/>Mirum ni Coroebus sit meus, adeò ad</p>
  <p>Accessum eorum mens inhorrescit mihi.</p>
  <p>Sos. Hem stipes, vah obmutuisti? ipse te prodes.</p>
  <p>Suspira, vociferare, atque viam comple questubus.</p>
  <p>(820) Cor. Me miserum! differor doloribus, genua labant,</p>
  <p>Et membra mihi luxata, confractaque sunt omnia.</p>
  <p><milestone unit="folio" n="N4"/></p>
  <p><pb n="200"/></p>
  <p>Ecquis me viuit infelicior! Sos. Rectè.</p>
  <p>Sic perge. Can. Is est ipsus, me nulla pol miserior est.</p>
  <p>Cor. Haeccine fieri flagitia? nihilque à grassatoribus</p>
  <p>(825) Vsquam esse tutum? atque adeò in publica via: ô</p>
  <p>Supinam legum, atque magistratuum oscitantiam!</p>
  <p>Per quam nunc tanta perpetrantur facinora. Chr. Probè,</p>
  <p>Ni rem nossem, crederem verè hunc queri.</p>
  <p>Can. Hem, quae te agitant intemperiae? aut quid eiulas,</p>
  <p>(830) Quererisue furcifer? aut quid est causae, cur aeger
  huc</p>
  <p>Nunc reducaris, qui sanus heri nostra exibas domo?</p>
  <p><ptr target="#tn48" n="48"/>Cor. Vt summus Iupiter te perdat Canthara,</p>
  <p>Quae me ad mercatum hesterno die extrusisti à prandio,</p>
  <p>Vt luce redire nequiuerim domum. Can. Quid, an</p>
  <p>(835) Mihi hic quicquam imputandum esse putas impudens?</p>
  <p>Chr. Ah, desine male loqui: satis ipsum Canthara</p>
  <p>Cruciat suum infortunium,</p>
  <p>Etiamsi tu id maledictis non conduplices.</p>
  <p>Can. Quid illi accidit? aut cur pedibus nequit ingredi?</p>
  <p>(840) Nae ego illi hunc lethargum excutiam, si fustem
  sumpsero.</p>
  <p>Sos. Vide quid dicas Canthara, satis est miser</p>
  <p>Tuus Coroebus: itaque parce malè loqui, ac</p>
  <p>Minarier. Can. Quid illi deest? Sos. Eho, rogas?</p>
  <p>Vix membra trahit infelix. Co. Eheu, me miserrimum.</p>
  <p>(845) Can. Vnde hoc illi accidit? cedo. Sos. Cùm heri sub
  vesperum</p>
  <p><pb n="201"/></p>
  <p>Domum rediret, adorti sunt eum in viâ</p>
  <p>Praedones aliquot, qui non modò pecuniam</p>
  <p>Illi eripuerunt omnem, verùm vsque ad necem</p>
  <p>Etiam verberibus multis mulctarunt infelicißimum.</p>
  <p>(850) Cor. Sic herclè est factum, huiusmodi negotia</p>
  <p>Mihi comminisceris semper, quibus me excarnifices, habes</p>
  <p>Quod petijsti, nempe vt aliquo occiderem modo.</p>
  <p>Ca. Quid isthuc? an ego tibi culpanda videor improbe?</p>
  <p>Chr. Neque, tu, neque ille Canthara.</p>
  <p>(855) Verùm, quia quod factum est, infectum reddi non
  potest,</p>
  <p>Mitte iurgia: &amp; quod ad hanc rem opus est, consule.</p>
  <p>Multa multis eueniunt incommoda,</p>
  <p><ptr target="#tn49" n="49"/>Bonis etiam, atque industrijs, quapropter, vt</p>
  <p>Alia tua facta sunt, hoc quicquid est mali</p>
  <p>(860) Aequo animo patere. At nimium hîc cessamus diu.</p>
  <p>Tu, si sapis intrò deductum illum cura sedulò,</p>
  <p>Dum spes est vitae. Can. Perij, quid posthac solatio aut</p>
  <p>Voluptati poterit esse? siquidem hoc quod restat aetatis</p>
  <p>Cum claudo, atque elumbi exigendum erit mihi. Chr. Magna</p>
  <p>(865) Adhuc spes est. in tepido illum lecto repone. Ca.
  Praecedo,</p>
  <p>Vt apparem vos me sequimini. Sos. Abijt illa, bene pol</p>
  <p>Tibi se habent principia. Cor. Superis magnas ago gratias,</p>
  <p>Et vobis, quorum ope, atque consilio magnum euasi malum.</p>
  <p>Nae ego lepidâ imposturâ hodie os vxori subleui meae.</p>
  <p>(870) Valete spectatores, atque mecum plaudite.</p>
</div>
<div type="level1" xml:id="back">
  <head>Back</head>
  <p>FINIS.</p>
  <p>N 5.</p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">In margine</hi> Troch.</p></note>
<note xml:id="tn2"><p><hi rend="footnote">2</hi> <hi rend="italic">In margine</hi> Troch.</p></note>
<note xml:id="tn3"><p><hi rend="footnote">3</hi> <hi rend="italic">In margine</hi> Troch. 2.</p></note>
<note xml:id="tn4"><p><hi rend="footnote">4</hi> <hi rend="italic">In margine</hi> Troch.</p></note>
<note xml:id="tn5"><p><hi rend="footnote">5</hi> <hi rend="italic">In margine</hi> Troch.</p></note>
<note xml:id="tn6"><p><hi rend="footnote">6</hi> <hi rend="italic">In margine</hi> Troch. 2.</p></note>
<note xml:id="tn7"><p><hi rend="footnote">7</hi> <hi rend="italic">In margine</hi> Troch.</p></note>
<note xml:id="tn8"><p><hi rend="footnote">8</hi> <hi rend="italic">In margine</hi> Troch. 3.</p></note>
<note xml:id="tn9"><p><hi rend="footnote">9</hi> <hi rend="italic">In margine</hi> Troch.</p></note>
<note xml:id="tn10"><p><hi rend="footnote">10</hi> <hi rend="italic">In margine</hi> Troch.</p></note>
<note xml:id="tn11"><p><hi rend="footnote">11</hi> <hi rend="italic">In margine</hi> Troch.</p></note>
<note xml:id="tn12"><p><hi rend="footnote">12</hi> <hi rend="italic">In margine</hi> Troch.</p></note>
<note xml:id="tn13"><p><hi rend="footnote">13</hi> <hi rend="italic">In margine</hi> Troch.</p></note>
<note xml:id="tn14"><p><hi rend="footnote">14</hi> <hi rend="italic">In margine</hi> Troch.</p></note>
<note xml:id="tn15"><p><hi rend="footnote">15</hi> <hi rend="italic">In margine</hi> Troch.</p></note>
<note xml:id="tn16"><p><hi rend="footnote">16</hi> <hi rend="italic">In margine</hi> Troch. 2.</p></note>
<note xml:id="tn17"><p><hi rend="footnote">17</hi> <hi rend="italic">In margine</hi> Troch.</p></note>
<note xml:id="tn18"><p><hi rend="footnote">18</hi> <hi rend="italic">In margine</hi> Troch.</p></note>
<note xml:id="tn19"><p><hi rend="footnote">19</hi> <hi rend="italic">In margine</hi> Troch. 2.</p></note>
<note xml:id="tn20"><p><hi rend="footnote">20</hi> <hi rend="italic">In margine</hi> Troch.</p></note>
<note xml:id="tn21"><p><hi rend="footnote">21</hi> <hi rend="italic">In margine</hi> Troch. 2.</p></note>
<note xml:id="tn22"><p><hi rend="footnote">22</hi> <hi rend="italic">In margine</hi> Troch.</p></note>
<note xml:id="tn23"><p><hi rend="footnote">23</hi> <hi rend="italic">In margine</hi> Troch.</p></note>
<note xml:id="tn24"><p><hi rend="footnote">24</hi> <hi rend="italic">In margine</hi> Troch.</p></note>
<note xml:id="tn25"><p><hi rend="footnote">25</hi> <hi rend="italic">In margine</hi> Troch.</p></note>
<note xml:id="tn26"><p><hi rend="footnote">26</hi> <hi rend="italic">In margine</hi> Troch.</p></note>
<note xml:id="tn27"><p><hi rend="footnote">27</hi> <hi rend="italic">In margine</hi> Troch.</p></note>
<note xml:id="tn28"><p><hi rend="footnote">28</hi> <hi rend="italic">In margine</hi> Troch. 2.</p></note>
<note xml:id="tn29"><p><hi rend="footnote">29</hi> <hi rend="italic">In margine</hi> Troch. 2.</p></note>
<note xml:id="tn30"><p><hi rend="footnote">30</hi> <hi rend="italic">In margine</hi> Troch.</p></note>
<note xml:id="tn31"><p><hi rend="footnote">31</hi> <hi rend="italic">In margine</hi> Troch.</p></note>
<note xml:id="tn32"><p><hi rend="footnote">32</hi> <hi rend="italic">In margine</hi> Troch.</p></note>
<note xml:id="tn33"><p><hi rend="footnote">33</hi> <hi rend="italic">In margine</hi> Troch. 2.</p></note>
<note xml:id="tn34"><p><hi rend="footnote">34</hi> <hi rend="italic">In margine</hi> Troch.</p></note>
<note xml:id="tn35"><p><hi rend="footnote">35</hi> <hi rend="italic">In margine</hi> Troch.</p></note>
<note xml:id="tn36"><p><hi rend="footnote">36</hi> <hi rend="italic">In margine</hi> Troch.</p></note>
<note xml:id="tn37"><p><hi rend="footnote">37</hi> <hi rend="italic">In margine</hi> Troch.</p></note>
<note xml:id="tn38"><p><hi rend="footnote">38</hi> <hi rend="italic">In margine</hi> Troch. 2.</p></note>
<note xml:id="tn39"><p><hi rend="footnote">39</hi> <hi rend="italic">In margine</hi> Troch.</p></note>
<note xml:id="tn40"><p><hi rend="footnote">40</hi> <hi rend="italic">In margine</hi> Troch.</p></note>
<note xml:id="tn41"><p><hi rend="footnote">41</hi> <hi rend="italic">In margine</hi> Troch.</p></note>
<note xml:id="tn42"><p><hi rend="footnote">42</hi> <hi rend="italic">In margine</hi> Troch.</p></note>
<note xml:id="tn43"><p><hi rend="footnote">43</hi> <hi rend="italic">In margine</hi> Troch.</p></note>
<note xml:id="tn44"><p><hi rend="footnote">44</hi> <hi rend="italic">In margine</hi> Troch.</p></note>
<note xml:id="tn45"><p><hi rend="footnote">45</hi> <hi rend="italic">In margine</hi> Troch.</p></note>
<note xml:id="tn46"><p><hi rend="footnote">46</hi> <hi rend="italic">In margine</hi> Troch.</p></note>
<note xml:id="tn47"><p><hi rend="footnote">47</hi> <hi rend="italic">In margine</hi> Troch.</p></note>
<note xml:id="tn48"><p><hi rend="footnote">48</hi> <hi rend="italic">In margine</hi> Troch.</p></note>
<note xml:id="tn49"><p><hi rend="footnote">49</hi> <hi rend="italic">In margine</hi> Troch. 2.</p></note></div>

    </body>
</text>
</TEI>
