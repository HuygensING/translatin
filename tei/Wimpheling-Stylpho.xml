<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0115" xml:lang="lat">
<teiHeader>
<fileDesc>
    <titleStmt>
        <title type="main">Stilpho</title>
        <title type="sub">Stilpho Jacobi Vimpfelingii Sletstatini</title>
        <author>Wimpfeling, Jacob</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Conrad Hist</publisher>
        <pubPlace>Sélestat</pubPlace>
        <date>1495</date>
    </publicationStmt>
    <sourceDesc>
        <bibl>
            Identifier: <name>Wimpheling-Stylpho</name><lb/>
            Short title: <title>Stylpho</title><lb/>
            Year of first edition: <date>1494</date><lb/>
            Author information:<lb/>
            Alias: Vympfelingius, Jacobus,m Wimpheling, Jacobus<lb/>
            Birth: 1450, Sélestat<lb/>
            Death: 1578, Sélestat<lb/>
            Floruit: None, Speyer, Heidelberg, Strasbourg<lb/>
            <ref target="https://en.wikipedia.org/wiki/Jakob_Wimpfeling">Link</ref><lb/>
            <emph>No source description</emph><lb/>
            <ref target="https://portail.biblissima.fr/ark:/43093/edata7dd4814e1d6f7570449dbbd5d49465ebe9c71e27">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">prose</term>
            <term type="genre">comedy</term>
            <term type="acts">0</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>Stilpho Jacobi Vimpfelingii Sletstatini</p>
  <p>Eucharius Gallinarius Berthemius Bertholdo Hyrsmanno de Horb
  philosophie magistro.</p>
  <p>Apologiam quondam instar Comedie, que statum duorum sodalium canit,
  vnius gymnasium, alterius qui Romanam Curiam habitauit, nuper inter
  quedam Vympfelingij Sletstatini opuscula reperi, quas ipse quondam in
  Heidelbergensi gymaniso, dum vicecancellarium gereret, ad licentiandos
  quosdam recitauit, eam arbitrabar lectu Dignam, quam vel vtilem vel
  iucundam hanc tue humanitati mittere decreui. Tam et te credo. Jacobum
  nostrum non solum plurimum diligere, sed etiam quiubuscunque eius
  lucubratiunculis vehementer delectari. Vale ex Spiris kalendis
  semptembris Anno M.cccc.x.ciiij.</p>
  <p>Argumentum</p>
  <p>Duo quondam contertanei ex scholis particularibus, Vincentius ad
  vniuersitatem, Stylpho ad Romanam sese curiam receperunt. Vincentius
  iurium litteris inuigilans, Palatini principis primum cancellarius,
  mox presul et antistes euasit, Stylpho ex vrbe profectus saccum bullis
  apostolicis plenum asportabat. Et eadem forte tempestate vterque
  communi fuit in patria. Vincentius illuditur, magnificatur Stylpho,
  cuius tamen gratie nihil roboris sortiebantur, qui per ignorantiam
  coactus renuntiare bullis demum pascendorum suum prouintiam
  suscepit.</p>
</div>
<div type="level1" xml:id="main">
  <head>Main</head>
  <div type="level2" xml:id="prologus">
    <head>7. Prologus</head>
    <p>Postea quam mihi visum est posse aptius sumi iam dicendi genus,
    quam quod ad cohortationem licenciandorum adiuuet, quo feruentius de
    cetero prosequantur litteras, id arbitrabar vehementer vtile fore,
    quod fructus adferrem amatoris scientiarum, coniungens eius ex
    aduerso discrimina, qui litteris posthabitis ad questus aceruum sese
    conferebat. Deprecor, o adulescentes dulcissimi, quod vestre iam
    vtilitatis causa decantare libet, ita tenaci pectore imbibitote, ne
    quid vnquam iucundius aut laudabilius existimetis, quam quod ad hec
    que suxistis dogmata longe maiores semper philosophie refectiones
    studeatis exhaurire. Moueat vos Vincentii quem audituri estis decus,
    gloria, finis, pellitiat et lacessat Stylphontis ignominia,
    calamitas, oppressio, cogitantes omnia mortalium bona, diuitias,
    regna, potentatus, gloriam, iuuentam, valitudinem, siue fortune
    iaculis siue fati crudelis incursu concuti adimique posse, animum
    vero scientia decorum nunquam (etsi teneros exeat artus) posse
    labefactarier.</p>
    <p>Obsecro etiam humanissimos patres, vt hos iocos salis expertes in
    hac ieiunij tempestate, que serio grauitateque potius egeret, equo
    auscultent animo nec secus de his sentiant atque ea ipse congessi
    iamiam in lucem processura.</p>
  </div>
  <div type="level2" xml:id="prima-scena">
    <head>Prima scena</head>
    <p>Stylpho. Vincentius.</p>
    <p><hi rend="bold">Stilpho.</hi> Quam preclare mecum
    actum est quamque feliciter, qui tantis modo gratiis patriam
    conspitio meam! Nemo est meorum sodalium, cui me cedere putem, cum
    nullo tantam contraxit fortuna familiaritatem. Presertim audio
    Vincentium coetaneum meum in Heidelbergensi vsque studio
    conuersatum. Quid is tandem credit his rebus fieri? An Aristotelica
    marsupium replent? Quantas ille disceptationes audiuit de vocatiuo,
    si suppositum reddat? Quantas de verbis impersonalibus verborum
    ampullas? Quot de vniuersalibus sermonum ineptitudines nequicquam
    percepit? Ego vero his minime deditus quod melius sciui prosecutus
    sum, Romam adij. Illic pauperibus anchora salutis heret, illic datur
    altiora conscendere culmina. Cupio videre Vincencium, colloqui,
    illudere, et hesterno quidem vesperi eum quoque aduentasse rumor
    est. Visam domi paterne an siet, sed estne is quem aduersum me huc
    eminus deambulare cerno? Certe ipse est.</p>
    <p><hi rend="bold">Vincentius.</hi> Videor mihi videre
    Stylphontem, qui, vt vestimenta declarant, aliunde ex Italia venit
    aut vitam duxit in vrbe.</p>
    <p><hi rend="bold">Stilpho.</hi> Vincenti, salue.
    Quisnam te status habet? Que te in patriam adduxit via?</p>
    <p><hi rend="bold">Vincentius.</hi> Ex Heidelberga
    profectus sum sperans opitulamen parentum pro comparandis iurium
    sanctissimorum voluminibus.</p>
    <p><hi rend="bold">Stilpho.</hi> O quid egisti semper
    tuos vexaturus amicos? Nonne satius fuit mecum Romanam adiisse
    curiam et illic impetrasse quo non tibi modo sed tuis etiam grata
    iam possis subsidia largiri?</p>
    <p><hi rend="bold">Vincentius.</hi> Tune, Stylpho, Rome
    te continuisti? Quid tu tantisper in vrbe moratus es? Quid
    effecisti?</p>
    <p><hi rend="bold">Stilpho.</hi> Cardinalis me
    Rothomagensis sibi familiarem delegit, cuius interueniente presidio
    quattuor summus pontifex gratias indulsit. Id veni in patriam vt in
    duabus que modo vacant prebendis et in ceteris deinde, vt spes est,
    in mense quoque papali vacaturis ius meum acceptem atque
    persequar.</p>
    <p><hi rend="bold">Vincentius.</hi> Etsi quattuor vspiam
    prebendas vacare contigerit, tune omnes eas suscipere non
    expauescis?</p>
    <p><hi rend="bold">Stilpho.</hi> Quidni? Vtinam pastor
    Offenburgensis mortem oppetat! O si Decanus Haselocensis animam
    fundat! Habeo quo me pastoriam et personatum canonicatumque adipisci
    confidam.</p>
    <p><hi rend="bold">Vincentius.</hi> Tibine vnicum copiam
    ministrabit beneficium emolimenti? Nonne vno contentus eris
    benefitio?</p>
    <p><hi rend="bold">Stilpho.</hi> Et quur ego non multa
    plura susciperem, si locus dabitur? Ha, quam multi sunt in vrbe, qui
    non modo non quattuor aut quinque sed ne decem aut duodecim quidem
    contenti sunt beneficiis.</p>
    <p><hi rend="bold">Vincentius.</hi> Id me non latet, nec
    ea re tuam credito deleri culpam, non, quo plures eiusmodi sunt,
    tolerabilior est prebendarum accumulatio, verum horrenda magis.</p>
    <p><hi rend="bold">Stilpho.</hi> Et papa largitur illis
    et mihi condonauit, cuius me auctoritate prerogatiuam habere
    letor.</p>
    <p><hi rend="bold">Vincentius.</hi> Sanctissimus habet
    et eum habere profiteor plenitudinem iuris et summam potestatis
    abundantiam largiendi, commutandi, tollendi, dispensandi, verum ne
    tu de te stulte glorieris, non est tutus apud Deum, cum quo papa
    dispensat sine causa.</p>
    <p><hi rend="bold">Stilpho.</hi> An non illa mihi
    rationabilis et legitima causa est pluralitatis benefitiorum
    possidente, quod vno aut duobus enutriri nequeo et quod me statum
    traducere celebriorem phas est?</p>
    <p><hi rend="bold">Vincentius.</hi> Qui tenue habet et
    exiguum, recipere potest secundum et item tercium, quo se felicius
    educet, ne in plateis mendicare cogatur infelix sacerdos, vt id
    triplicata faciant apud egenum beneficia, quod apud nudum tempore
    brumali trium quattuorue thunicarum protectio. At si quisquam plura
    possideat, quem nec egestas nec eminentia dignitatis vrget, is
    profecto defunctorum animas suis priuat suffragijs, dei cultum
    honoremque minuit, angelos gratissimo ministerio (quo in saluberrima
    laudis missarumque victima sese presentes offerunt) despoliat,
    fratrem et proximum angustias et egestatem perferre cogit, ceteris
    scandala prebet, hostias nec ipse quidem offert nec alios sinit
    offerre, multos seducit, multis nocet, perpaucis aut nulli sepe
    prodest, dyaboli laqueos incurrit perpetuo cruciandus. Quod si neque
    beata vita, neque styx atra foret, nihilo tamen minus is qui supra
    quam ei opus sit, christi patrimonium ad se trahit. Contra ius, fas,
    equum, honestum facere videtur quid vero absurdius, quam quod
    huiuscemodi vir tanti sese facit, tantam de sese opinionem concepti,
    vt se coram ceteris impudenter tot benefitiorum fructibus dignum
    arbitretur.</p>
    <p><hi rend="bold">Stilpho.</hi> Haud ita reor, nam
    poterit ex testamento moriens ecclesiis atque prebendis prodesse
    vicissim, larga legare munera et deum conciliare benignum.</p>
    <p><hi rend="bold">Vincentius.</hi> Legare quidem
    poterit, si saltem residui summa quedam redundat, que certe rara
    auis in terris est nigroque simillima cygno, quippe qui sarcinis
    multarum se prebendarum onerant, ita sepe suos claudere dies solent,
    vt nemo illorum dignetur heres succedere ad satisfactionem presertim
    creditorum obligandus. Verum quamuis innumere suppetant opes, multo
    sacius erat viuum posthabuisse superflua quam cupida terreni
    pulueris accumulatione et pauperum despoliatione sacerdotum in
    grandem aduersus se iram deum immortalem concitauisse. Non sunt
    grata deo munera legantis, que vt tam profuse iam diu possideret,
    illi displicebat.</p>
    <p><hi rend="bold">Stilpho.</hi> Quid? Si quispiam
    repudians prebendas ceteras vnica contentus esse vellet ac eiusce
    prouentus vel insidijs vel aëris tempestate surriperentur, hicine
    culpandus erit?</p>
    <p><hi rend="bold">Vincentius.</hi> Quid si redeo ad
    illos qui dicunt: quid? si nunc celum ruat? An tu arbitraris a deo
    optimo maximo desertum iri qui cogitatum suum in domino iactans tot
    abijecisset onera? Nonne si nihil vel Cereris vel Bacchi tellus
    produceret et summus pontifex, Imperatoresque gloriosissimi
    terrarumque potentissimi principes patientiam admittere cogerentur,
    quam arrogans sacerdos, qui supra tot excelsos maximosque viros
    singularem fortunam et securitatem exoptat nec ei fidere nouit, de
    quo vates ille regius iam dudum prophetica Lyra decantauit: Iunior
    fui, etenim senui et non vidi iustum derelictum nec semen eius
    querens panem.</p>
    <p><hi rend="bold">Stilpho.</hi> Sed iuuat etiam in
    gloria viuere et apud notos exterosque famam extendere factis.</p>
    <p><hi rend="bold">Vincentius.</hi> Hancine tu
    felicitatis partem existimas, si quem rumor popularis efferat, si
    quis sit in ore hominum? Quam felices essent fatui, plerique
    thiranni, quam felix ipse Christiani sanguinis inimicus, crudelis
    Thurcus?</p>
    <p><hi rend="bold">Stilpho.</hi> At diuitie nonnihil ad
    felicitatem pertinere videntur.</p>
    <p><hi rend="bold">Vincentius.</hi> Si rerum opulentia
    beatos efficit, quis, inquam, Iudeis plurimis euadet felicior? At tu
    illum esse beatum arbitraris, qui vniuersa vita misere et parce
    viuit vt diues tandem moriatur. Nihil est hoc homine infelicius,
    inter ecclesiasticos ille mihi feliciter esse videtur, qui
    necessario sufficentique emolimento contentus posthabitis omnibus
    curie Romene Regum et principum variarumque nouitatum negotijs bonis
    litteris virtutibusqque deditus est, solique deo libere vacat et
    seruit. Quales enim opes, que diuitiarum aut benefitiorum copie,
    fatiabunt animam clerici si deus omne bonum, si merces magna nimis
    velut insuffitiens abijcitur.</p>
    <p><hi rend="bold">Stilpho.</hi> Sat est. Eamus ad huius
    loci Plebanum, illi nos gratos aduentare hospites non diffido.</p>
    <p><hi rend="bold">Vincentius.</hi> Placet. I pre,
    sequar.</p>
  </div>
  <div type="level2" xml:id="secunda-scena">
    <head>SECUNDA SCENA</head>
    <p>Lampertus. Stilpho. Vincentius.</p>
    <p><hi rend="bold">Lampertus.</hi> Quid apud nos Stylpho
    tam insolens? Et quid eho tu, Vincenti, hic rerum agis?</p>
    <p><hi rend="bold">Stilpho.</hi> Visere vt valeas et
    simul fortune mihi quid obtigerit amicos reddere certiores.</p>
    <p><hi rend="bold">Lampertus.</hi> Quidnam est, quod ad
    te accessit?</p>
    <p><hi rend="bold">Stilpho.</hi> Ego postquam vrbem
    attigi, mox in summi Cardinalis ministerium et familiaritatem
    recipiebar. Eius mihi gratia profuit, sepe cum eo ad sanctissimi
    pontificis palacium admissus sum, exceptus humaniter, non sine
    liberalissimis expectatiuarum gratiarum muneribus.</p>
    <p><hi rend="bold">Lampertus</hi>. Audio te gratias
    impetrauisse. Ha, felix iter tuum, felix Roma, que mihi quoque olim
    ad hoc meum benefitium prebebat accessum! Sed cur te corripuisti ex
    eo loco?</p>
    <p><hi rend="bold">Stilpho.</hi> Venio iura mea
    commonstraturus presuli Carduano vacantiaque et vacatura recipiendo
    benefitia.</p>
    <p><hi rend="bold">Lampertus</hi>. Et quid tu, Vincenti?
    Cur ita elinguis?</p>
    <p><hi rend="bold">Vincentius.</hi> Quid ego loquar, cui
    nec de curia nec de gratijs pape re ipsa et effectu quicquam
    concessum est?</p>
    <p><hi rend="bold">Lampertus.</hi> Hoho, quid tu
    tantisper in gymnasio tubas? Ha, si iam pridem Romam adijsses vt
    Stylpho non sine mercede patriam conspicareris.</p>
    <p><hi rend="bold">Vincentius.</hi> Mille hominum
    species et rerum discolor vsus, Velle suum cuique est, nec voto
    viuitur vno. Hic benefitijs letatur, hic aulico strepitu, trahit sua
    quemque voluptas. Ego cum doctis et peritissimis omnium artium viris
    moram agere, iucundius deliberans scientias prefero voluptatibus
    atque diuitijs.</p>
    <p><hi rend="bold">Lampertus.</hi> Quidnam refert diu
    didicisse? Scientia hac tempestate non implet loculos, non
    vniuersitas, sed Roma remunerare solet. Et quid proderit litteras
    multas lectitasse, cum te quoque tandem villanum oporteat fieri
    sacerdotem? Cui (queso te) conducunt? Quem releuant? Qui studia
    colunt, nemini prosunt, pigri dulcem feruntur transigere vitam, ab
    amicis longinqui era dilapidant, adiuuant neminem, absentias
    nonnunquam benefitiorum receptant immeritas.</p>
    <p><hi rend="bold">Vincentius.</hi> Non ignoramus
    vniuersitatum incole, quam grauiter quamque impense ab eis qui
    nunquam studiis interfuere iudicemur, verum falsus rumor cito
    opprimitur, siquidem fieri non potest, vt absque morsu hominum huius
    vite curricula quisquam pertranseat. Imperitorum solatium est doctos
    carpere, dum peccantium multitudine putant suorum culpas minui
    peccatorum, sed tamen inter prudentes circumspectosque viros
    clarissimorum doctissimorumque hominum virtus et scientia popularem
    vincit infamiam. Quesisti, quibus vtiles sint philosophie
    sectatores. Tolle vniuersitates et tolles Romam et Papam opprimes et
    clerum gregemque per deuia coges oberrare. Quidnam demum in
    orthodoxa fide accidere putares, si non sacerdotum imperitia
    doctrinis lectionibusque doctissimorum manu teneretur atque
    erudiretur? Profecto verbum hoc verum est: Scientia non habet
    inimicum nisi ignorantem. Quam exosa est nimium sapientia indoctis,
    et non permanebit in illa excors. Insipiens odit libros vt noctua
    solem, Delitias stulto dat littera quas lyra capro, et velut ad
    citharam longa manet aure prunellus, Sic audit cuculus doctorum
    dogmata mutus.</p>
    <p><hi rend="bold">Lampertus.</hi> Et ego quidem, si
    velim, copiam possem habere studij. Absenti mihi, si gymnasium
    peterem, quotannis sexaginta prestarentur aurei de pastoria mea.</p>
    <p><hi rend="bold">Vincentius.</hi> Non solis
    facultatibus sapientie fons bibitur. Non omnes qui pinguia tenent
    benefitia in palestram sunt accommodati philosophie. Philosophie
    studium ingenij vigorem, memoriam, industriam, perspicacem mentis
    aciem, vigilantissimam operam et crebram exercitationem
    requirit.</p>
    <p><hi rend="bold">Lampertus.</hi> Fateor me senio iam
    confectum non posse lora litterarum perferre: viuam vt vixi, cum
    nihil mihi deesse sciam quod ad iucundam vitam spectare dicunt omnes
    homines. Sunt mihi nummi, est supellex, sunt vina, sunt familiares,
    sunt granaria plena. Sed quid tandem hic agere decreuisti,
    Vincenti?</p>
    <p><hi rend="bold">Vincentius.</hi> Cupio mihi comparare
    decretum et Panormitanum iuris consultissimum Codicemque et
    quinquaginta digestorum libros, paterna sperans hac in re subsidia
    nequaquam mihi deesse.</p>
    <p><hi rend="bold">Lampertus</hi>. Ha, quam miseri et
    infelices eorum parentes, qui in vniuersitatibus degunt. Nunquam
    dare desinunt, semper restat quod filii postulent. Ego istac etate
    non adeo sollicitaui parentes, at in Hillesheim in Dauantria, in
    Zwickauia, in Suollis panum portiones (quas parthecas vocant)
    congessi, quibus hec aula, si comportabiles essent, locum minime
    prestare posset.</p>
    <p><hi rend="bold">Vincentius.</hi> Et sine me scio
    nonnihil recepisse ex meis propinquis, spes tamen nondum labefacta
    est, quin illis tandem, cum fata velint, parem beneficentiam
    pietatemque placabilem sim relaturus. Nec Minerue gloria vel magno
    debet auro conferri. Scientiam prefert nummis quilibet expertus, et
    artes ipsas hi dumtaxat qui consequi nequeunt aspernantur. Vidit
    pendentes aselli testiculos vulpecula propeque casuros credidit et
    diu secuta est predam sperans. At postquam frustrata est (quia non
    cadebant testes), ha, inquit, quam nigri sunt, nunquam illos esse
    potuissem.</p>
    <p><hi rend="bold">Lampertus.</hi> Tu vero, Stylpho,
    fortunatus es. Nihil preripiens a parentibus venisti, vt illos tecum
    quoque saluos effitias, quanto melius est prebendarum quam
    philosophie adeptioni operam nauare!</p>
    <p><hi rend="bold">Stilpho.</hi> Non dubito, quin iam ex
    his nedum ego malis emerserim, verum etiam cognatis et amicis
    anchoram me polliceor fore.</p>
  </div>
  <div type="level2" xml:id="tertia-scena">
    <head>TERTIA SCENA</head>
    <p>Stilpho. Assuerus presul. Portitor.</p>
    <p><hi rend="bold">Stilpho.</hi> Quid adfert commodi
    Achademias colere? Ille meus coetaneus Vincentius decem ferme nunc
    annos inter philosophos moratus est nihil mercedis asportans. Quem
    etsi ad altiores etiam gradus subleuari contingat, facile creditu
    est illum, si felix euadere velit et statum adipisci honestum, mea
    demum ope fulciri. Nam si ego decanatum (vt spes est) Haselocensem
    attigero, vt ad plurima erit benefitia presentandi potestas, ille
    meas suis indubie precibus pulsitabit fores, cum neque diffidam,
    quin quod percupio mox presul Assuerus absoluat. Quur non mehercule
    pontifex ille bullis obsecundaret apostolicis, qui si vno
    reluctaretur verbulo, lacessendi illum in vrbem perquam facillima
    daretur occasio? Heus hanc reor antistitis esse curiam. Heus, num
    quis hic est?</p>
    <p><hi rend="bold">Portitus</hi>. Quid tu tam importunus
    bifores vibras?</p>
    <p><hi rend="bold">Stilpho.</hi> Ad pontificem me
    admittier volo. Ocius dic adesse Stylphontem Corthisanum, dic habere
    me ad eum que perferam mandata.</p>
    <p><hi rend="bold">Portitus</hi>. Antistes ocio
    indulget. Iam tibi ad eum patet aditus: vade intro et quod libet
    expedire faxis.</p>
    <p><hi rend="bold">Assuerus</hi>. Quid tu nobis asportas
    noui, Romipeta?</p>
    <p><hi rend="bold">Stilpho</hi>. Hoc liquidum tibi volo,
    pater, esse, hic me gerere mecum quaternas Romani pontificis bullas,
    que ad tranquillum mihi prestandam te possessionem cohortantur: vnam
    ad canonicatum et prebendam personatumque Haselocensem, alteram ad
    patoriam proximo vacaturam.</p>
    <p><hi rend="bold">Assuerus</hi>. Summi pontificis
    mandata ita vt equum est nos paratissimi sumus explere, verum hanc
    nos hactenus legem et ritum obseruare constat, neminem ad animarum
    curam celeriter submissum esse, qui non prius quidnam saperet a
    nostro fuisset scholarum directore pertemptatus Igitur Petrucium
    accedito examinandus et suam de tua peritia sententiam reporta.</p>
  </div>
  <div type="level2" xml:id="quarta-scena">
    <head>QUARTA SCENA</head>
    <p>Stilpho. Petrucius.</p>
    <p>Mittit me presul ad vetulum hunc Petrucium? Ha, quam parum ille
    nouit, qui vir siem. Edepol si pontifex sciret, quantis in honoribus
    apud Reuerendissimum dominum meum Cardinalem in vrbe fuerim,
    gauderet vtique de mea presentia. Si pontifici liquidum esset,
    quantum curialibus in negotijs mea valeat industria, non modo in
    possessionem benefitiorum per gratias apostolicas mihi cedentium
    intromitteret, verum etiam sue collationis si que vacarent sponte
    prestaret benefitia. Vtinam ei constaret quid loqui sciam de moribus
    curie, de gratijs expectatiuis, de supplicationibus, de minutis, de
    signaturis, de compositione datarij, de regulis cancellarie, de
    collectis camere apostolice, de vacantijs, de comendis, de
    reseruatis. Admiror, quid is ex me Petrucius querere velit, cum non
    in grammaticis solum litteris sed etiam in alijs omnibus non illi me
    cedere putem.</p>
    <p><hi rend="bold">Petrucius.</hi> Stylphontem ne obuium
    mihi video, alumnum olim meum, Romipetam celte ipsus est.</p>
    <p><hi rend="bold">Stilpho.</hi> Petruci, salue. Ad te
    venio bullis cum apostolicis, vt suffitientie mee atque peritie ad
    dignitates, personatus, animarum curas ydonee testem te mihi
    prebeas. Vult presul discussis libra tua ingenii mei viribus me sibi
    tuis litteris qualis appaream demonstrari.</p>
    <p><hi rend="bold">Petrucius.</hi> Et id libenter ago et
    te cupio posse iudicio meo comprobari.</p>
    <p><hi rend="bold">Stilpho.</hi> Haud mihi dubium est,
    quin et ingenium meum et ingentem studij mei profectum apprime sis
    admiraturus.</p>
    <p><hi rend="bold">Petrucius.</hi> Id gaudeo, si
    litteras non posthabuisti in turbine et tempestatibus vrbis. Sic
    enim ditier solet, non posse facile incrementa consequi litterarum,
    qui mulorum stabulis et Cardinalium lateribus coherent. Fama est
    illos vagari, discurrere, precones et internuncios esse, coquos,
    lanios, pistores, stabularios, sacrosancte Minerue neglectores.</p>
    <p><hi rend="bold">Stilpho.</hi> Id ipsum equidem fateor
    haud prorsus incolis eiusce loci legendarum audiendarumque
    litterarum copiam esse concessam, verum ego quantum potui me
    plerumque ad capessendos transferre libros satagebam et persepe
    sapientiam ipsam visitaui.</p>
    <p><hi rend="bold">Petrucius.</hi> Credo (vt fama est)
    humanitatis studium in vrbe disseminari, credo te insignes haud
    latere poetas. Dic mihi: quodnam est Bucolici carminis apud
    Vergilium caput?</p>
    <p><hi rend="bold">Stilpho.</hi> Tityre, tu patule
    recubans sub tegymine fagi.</p>
    <p><hi rend="bold">Petrucius.</hi> Hoc si pacto versus
    scandere soles, ex vno geminos mihi confities versiculos. Rebar
    Gallos sine legibus et sillabarum mensuris effari sermonem. Iam
    demum audio apud Italos quoque confusam et indiscretam vocabulorum
    pronuntiationem obseruari. Sed in his non vult presul te vt
    pertemptem, Euangelice magis doctrine refert experiri quantum in te
    siet. Legito istuc duodecimum Luce capitulum.</p>
    <p><hi rend="bold">Stilpho.</hi> Accendite a frumento
    Phariseorum.&lt;</p>
    <p><hi rend="bold">Petrucius.</hi> Prosequere circiter
    medium.</p>
    <p><hi rend="bold">Stilpho.</hi> Sint lumbi vestri
    precincti et lucerne ardentes in manibus vestris.</p>
    <p><hi rend="bold">Petrucius.</hi> Dixit: verbi huius
    quenam prima est persona presentis indicatiui?</p>
    <p><hi rend="bold">Stylpho.</hi> Dixo dixis.</p>
    <p><hi rend="bold">Petrucius.</hi> Que est prima verbi
    huius narrauerunt?</p>
    <p><hi rend="bold">Stilpho.</hi> Naruo naruas
    naruare.</p>
    <p><hi rend="bold">Petrucius.</hi> Es tu de legitimo
    thoro?</p>
    <p><hi rend="bold">Stilpho.</hi> Non, sed sum de
    Laudenburga.</p>
    <p><hi rend="bold">Petrucius.</hi> Quid est
    sacramentum?</p>
    <p><hi rend="bold">Stilpho.</hi> Est nobilissimum ydeoma
    ex fontibus Grecorum ortum habens.</p>
    <p><hi rend="bold">Petrucius.</hi> Regredere ad
    pontificem et simul quid de te sentiam litteris quas conscribam
    afferto.</p>
  </div>
  <div type="level2" xml:id="quinta-scena">
    <head>QUINTA SCENA</head>
    <p>Stylpho. Assuerus.</p>
    <p><hi rend="bold">Stilpho.</hi> Hasce tibi vt perferrem
    voluit litteras Petrucius, inclite presul, que mihi testimonium
    prebent, vt spero, doctrine sufficientis.</p>
    <p><hi rend="bold">Assuerus</hi>. Quantum ex Petrucij
    litteris intellegere possum, aptior es, Stylpho, vt porcos quam
    homines pascas. Non tibi patere poterit aditus nostra in dyocesi ad
    benefitium quoduis, nec te confido per suffraganeum nostrum ad
    sacros ordines promoueri posse.</p>
  </div>
  <div type="level2" xml:id="sexta-scena">
    <head>SEXTA SCENA</head>
    <p>Stilpho. Pretor.</p>
    <p><hi rend="bold">Stilpho.</hi> Satis etiam durus est
    sacerdotum status, plenus curarum, plenus periculi. Quid ego vidi
    Rome? Quantas presbiterorum, antistitum et Cardinalium enormitates?
    Nollem me ad istec benefitia per antistitem esse receptum, cum sit
    multo securior laicorum vita. Istam equidem amplectar, temptabo si
    possit ad me auditui offitium accedere. Hac non successit, alia
    aggrediar via. Pretorem adibo, hunc orabo, huic supplicabo, credo me
    pro desideratis meis posse adipiscier. Te, pretor, obsecro, quoniam
    ex hoc loco natalem meum duxi et quia in nationibus longinquis multa
    vidi, campanatoris mihi officium committere digneris.</p>
    <p><hi rend="bold">Pretor</hi>. Hesterno vesperi istos
    tibi sacriste labores alius quidam preripuit, sed ne nihil impetres,
    est aliud in nostra potestate negotium, cui te crediderim plene
    parem. Abijt subulcus noster ignorantibus nobis; eius si vicem in
    pascendis pecoribus excipere deliberaueris, quamuis plures sint qui
    aspirant, dabitur tibi tamen locus pre ceteris.</p>
    <p><hi rend="bold">Stilpho.</hi> Fodere non valeo,
    mendicare erubesco, fame et inedia tabescere vereor; audiui preterea
    poetas et philosophos ruri et in campestribus vitam transegisse.
    Accipio quam libens.</p>
    <p><hi rend="bold">Pretor</hi>. Venito crastina luce ad
    consules salarium auditurus tuum et priuilegia precipua et quid ad
    te cure, quid laboris attineat.</p>
    <p><hi rend="bold">Stilpho.</hi> Presens adero.</p>
  </div>
  <div type="level2" xml:id="conclusio">
    <head>8. CONCLUSIO</head>
    <p>Quam admiranda fati commutatio! Ex curiali villanus, ex familiari
    Cardinalium seruus agricolum, ex elato deiectus, ex animarum pastore
    pastor porcorum euasit! Adeo miserabiles dat exitus ignorantia.
    Vincentius recepto parentum opitulatamine, gymnasij locum repetiit
    iuribusque obnixe perlectis. In principis primo cancellarium
    assumitur, cuius deinde presidio fretus ad canonicatum, postremo ad
    episcopi culmina concorditer eligitur Rexitque feliciter et
    prudenter. Valete et plaudite.</p>
  </div>
</div>
<div type="level1" xml:id="back">
  <head>Back</head>
  <p>Jacobus Vympfelingius, Sletstatinus recensui Anno christi impressum
  m.cccc.xcv.</p>
  <p>FINIS</p>
</div>
        
    </body>
</text>
</TEI>
