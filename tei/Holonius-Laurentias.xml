<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0039" xml:lang="lat">
<teiHeader>
<fileDesc>
    <titleStmt>
        <title type="main">Laurentias, tragoedia</title>
        <title type="sub">Laurentias. Tragoedia de Martyrio constantissimi Leuitae D. Laurentii, Romae sub Decio passi.</title>
        <author>Holonius, Gregorius</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Ioannes Bellerus</publisher>
        <pubPlace>Antwerp</pubPlace>
        <date>1656</date>
    </publicationStmt>
    <sourceDesc>
        <bibl>
            Identifier: <name>Holonius-Laurentias</name><lb/>
            Short title: <title>Laurentias</title><lb/>
            Year of first edition: <date>1656</date><lb/>
            Author information:<lb/>
            Alias: Hologne, Grégoire de<lb/>
            Birth: 1531?, Liège<lb/>
            Death: 1594, Mons<lb/>
            Floruit: None, Liège<lb/>
            <lb/>
            <emph>No source description</emph><lb/>
            <ref target="http://daten.digitale-sammlungen.de/~db/0001/bsb00016450/images/">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">tragedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>GREGORII HOLONII LEODIENSIS</p>
  <p>LAVRENTIAS.</p>
  <p>Tragoedia de Martyrio constantissimi Leuitae D. Laurentii, Romae
  sub Decio passi.</p>
  <p>Ad Generosum adolescentem Ludouicum de Berlaymont.</p>
  <p>ANTVERPIAE</p>
  <p>Apud Ioannem Bellerum.</p>
  <list type="ordered:arabic">
    <item n="1556">
    </item>
  </list>
  <p><milestone unit="page" facs="2"/></p>
  <p><milestone unit="page" facs="3"/></p>
  <p>GENEROSO ADOLESCENTI LVDOVICO DE BERLAYMONT, CANONICO LEODIENSI,
  Gregorius Holonius.</p>
  <p>S. P.</p>
  <p>GRaeciae olim principibus, clarisque gentibus hoc studio admodum
  fuit, vt in celeberrimis conuiuus, Heroum ac maiorum suorum praeclara
  facinora decantarent: ad haecque praeconia liberos suos producerent,
  vt ipsi scilicet, quorum laudes audiebant, eorum virtutes imitarentur
  atque à maiorum suorum gloria degenerasse, turpe foedumque putarent:
  ideoque tot claros fortesque viros produxerunt. Sperare similiter non
  dubitem (si meliore exemplo Sanctos Christi Heroas publicis encomus
  celebremus) plurimos futuros ma</p>
  <p><milestone unit="folio" facs="Aij"/></p>
  <p><milestone unit="page" facs="4"/></p>
  <p>gni pectoris adolescentes, qui nobis priscos illos nostrae
  religionis Hercules, ad contundendam hydram illam haereseos
  septicipitem, referrent: vti etiam num paulatim propitio Christi
  numine suppullulant, inferorum principibus metuendi: qui Prisca
  pietate, sapientia coelesti, &amp; Apostolica sanctitate mundum
  Christo corrigant, reforment, vendicent. Ad huiusmodi ergo exempla
  producenda, puto nonnihil facere eas, quas de Martyrib. tres
  conscripsimus Tragoedias: quae ab adolescentibus lectae, ad meliora
  spero emouebunt, quàm pleraque lasciuae vetustatis poëmata. In
  huiusmodi studio vel ideo libenter versor, quòd in primis mihi
  persuadeam, omnes Christiani hominis literas ad Domini Dei laudem esse
  conuertendas. Tum quòd ad hoc ipsum patrui nostri Holonij, cuius
  plerunque meminit Erasmus, memoria, fuerim puer excitatus, qui iuuenis
  admodum latinißimus Graecè, Hebraiceque doctus, omnes tamen</p>
  <p><milestone unit="page" facs="5"/></p>
  <p>literas iam ad sancta studia coeperat conuertere: doleo verò, quod
  praeter disiectas chartulas, eius nihil videre mihi cotigerit. Nam me
  nondum nato, Italiam, atque sancta vrbis Romae loca peragrans, inde
  coelestem coeli patriam repetijt. Ad quam vnà Christo propitio &amp;
  alius mihi patruus huius frater, tertio ab hinc die morte conceßit.
  Sed vt ad Tragoedias nostras redeam, Ludouice Generosißime, quum
  primam Protonotarius frater tuus susceperit, non recusabis istam, quae
  tibi primum, aliisque tuo nomine, lecta, plerunque fallat ocium, quum
  à grauioribus studiis concedet remißio. Vale.</p>
  <p>Leodij Anno Dominicae natiuitatis M.D. LVI. XVII. Cal. Maias.</p>
  <p><milestone unit="folio" facs="Aiij"/></p>
</div>
<div type="level1" xml:id="main">
  <head>Main</head>
  <p><milestone unit="page" facs="6"/></p>
</div>
<div type="level1" xml:id="prologvs">
  <head>1. PROLOGVS</head>
  <p>in Laurentiadem.</p>
  <p>CElebre Poëtis temporis prisci fuit,</p>
  <p>Quo vana finxit tot deos antiquitas,</p>
  <p>Paßim in Theatris, gymnicisque ludicris,</p>
  <p>Laudes deorum carmine &amp; praeconuis</p>
  <p>(5) Adusque coelum crebriter sustollere.</p>
  <p>Illorum &amp; omni gesta memorare in loco,</p>
  <p>Magnamque falsis facere superis gloriam,</p>
  <p>Inter peritos grande certamen fuit.</p>
  <p>Longè magis par credidimus esse, &amp; decens,</p>
  <p>(10) Nos Christianos Martyrum Christi decus,</p>
  <p>Quocunque, licet humili, poëmate edere.</p>
  <p>Vt quos parentis coelici benignitas</p>
  <p>Recepit alto ter beatos aethere,</p>
  <p>Suaque voluit perfrui praesentia:</p>
  <p>(15) Eos frequentibus efferamus laudibus.</p>
  <p>Sic grandis illa patris aeterni omnibus</p>
  <p>Benignitas, obuiaque Maiestas patet:</p>
  <p>Et redit ad ipsum tota agonis gloria.</p>
  <p>Nam quisquis ipsos laudat Heroas sacros,</p>
  <p>(20) Mage laudat ipsum, qui sacros facit, Deum.</p>
  <p>Sed hinc &amp; ista prodit vtilitas grauis,</p>
  <p><milestone unit="page" facs="7"/></p>
  <p>Vt qua Beati sydera adierunt via,</p>
  <p>Constante per varias cruces Christi Fide,</p>
  <p>Et Charitate feruida, &amp; Spe gloriae,</p>
  <p>(25) Petamus iisdem aulam Dei vestigiis:</p>
  <p>Eadem &amp; ipsi sancta subeamus via.</p>
</div>
<div type="level1" xml:id="argvmentvm.">
  <head>2. ARGVMENTVM.</head>
  <p>Proferimus ergo Martyrem Laurentium,</p>
  <p>Quem Xistus olim Romulae vrbis Pontifex,</p>
  <p>Habuit in officij opere Symmisten sibi.</p>
  <p>Et in coronae laurea Laurentium</p>
  <p>(5) Fecit sequacem: nam hunc sequens Laurentius,</p>
  <p>Ob docta Christi sacra pendentem caput,</p>
  <p>Ab Caesare interceptus est Decio puer.</p>
  <p>Iussusque thesauros referre Ecclesiae,</p>
  <p>Pro quibus hianti Caesari, inopes, debiles</p>
  <p>(10) Ostendit, illos coelicas gazas ferens.</p>
  <p>Hinc efferatus Caesar, extrema iuueni,</p>
  <p>Qui nec ferat opes, nec fidem Christi abneget,</p>
  <p>Parat flagella, scorpiones, vngulas,</p>
  <p>Lentamque flammis succalentibus necem:</p>
  <p>(15) Sic fert veatam lauream Laurentius.</p>
  <p>Sed istud ipsi potius intenti viri,</p>
  <p>Spectate certamen, vbi cum sancta fide</p>
  <p>Concertat infidelitas, &amp; opum fames</p>
  <p>Cum largitate, atque patientia atrocitas.</p>
  <p><milestone unit="folio" facs="Aiiij"/></p>
  <p><milestone unit="page" facs="8"/></p>
</div>
<div type="level1" xml:id="personae-actionis.">
  <head>3. Personae actionis.</head>
  <p>T. DECIVS CAESAR, magnus Christianorum persecutor, quòd odisset
  Philippum: qui cùm Imperator esset, Christianos fouerat, omnesque
  gazas Xisto pro pauperibus donarat: quem quum suppressisset Decius,
  opum cupiditate efferatus, ipsum Xistum, ac deinde Laurentium, cum
  innumeris alijs tandem martyrio affecit.</p>
  <p>CLAVDIVS, Decio à pedibus.</p>
  <p>VALERIANVS, Praefectus Praetorij,</p>
  <p>TERTVLVS, Valeriano à pedibus.</p>
  <p>DECIVS, D. CAES. filius.</p>
  <p>PARTHEMIVS, Tribunus militum.</p>
  <p>SIMALIO, praeco.</p>
  <p>Satellites. PERILLVS.</p>
  <p>DONAX.</p>
  <p>SANGA.</p>
  <p>HIPPOLITVS, carceris custos.</p>
  <p>XISTVS, Romae Christianorum Pontifex,</p>
  <p>LAVRENTIVS, eius Diaconus.</p>
  <p>STIPETVS.</p>
  <p>PEDVNIVS.</p>
  <p>Pauperes HAELIGNVS</p>
  <p>NOSOPONVS.</p>
  <p>CAECVLVS.</p>
  <p>MARS, puer vt simulachrum Martis.</p>
  <p>MARTIALIS, Martis Pontifex.</p>
  <p>SALIVS, eius minister.</p>
  <p><hi rend="bold">CHORVS puellarum, &amp; vicissim
  Angelorum.</hi></p>
  <p><milestone unit="page" facs="9"/></p>
  <p>LAVRENTIADIS ACTVS PRIMI, SCENA I.</p>
  <p>DECIVS SOLVS.</p>
  <p>EXtinctus hostis, sceptra iam solus fero,</p>
  <p>Perfecta strages, Imperij compar caput</p>
  <p>Ceruice sublatum est: solum &amp; solus rego.</p>
  <p>Violare iustitiam imperij caussa licet,</p>
  <p>(5) Rarò quis ad sceptrum absque scelere prosilit:</p>
  <p>Sanguine paratum, sanguine teneri decet.</p>
  <p>Sed istud aptè, caussa quod facinus queat</p>
  <p>Celare turpe iusta, &amp; vmbra nephas tegat.</p>
  <p>Christum colebat numine hoc spreto Iouis,</p>
  <p>(10) Haec vnica solio imperij indignum facit:</p>
  <p>Christi neque magum phas Iouis Capitolio</p>
  <p>Residere regem aut iura gentibus dare,</p>
  <p>Qui numen omne spernit &amp; ius publicum.</p>
  <p>Pepulisse regno hunc, vt pari starem gradu,</p>
  <p>(15) Quanquam satis sit, odia gentis persequar,</p>
  <p>Odisse sectam ne minus dicar viro.</p>
  <p>Cruce atque nece sectabor inuisum genus:</p>
  <p>Et Christiani, nomen infestum, luent.</p>
  <p><milestone unit="page" facs="10"/></p>
  <p>Philippus, aiunt, hisce thesauros dedit,</p>
  <p>(20) Bellique neruos, Romulae gazas domus:</p>
  <p>Magnifica scilicet spolia nostrae manus</p>
  <p>Quae dux frequenter hoste suppresso tuli.</p>
  <p>Haec ego reposcam: aurum mihi istud mens sitit:</p>
  <p>Nec conquiescam, donec auro hocce potiar:</p>
  <p>(25) Rimabor artes, quibus id hauriam lucri.</p>
</div>
<div type="level1" xml:id="actvs.-i.-scena.-ii.">
  <head>5. ACTVS. I. SCENA. II.</head>
  <p>DECIVS. CLAVDIVS. VALERIANVS. D. FILIVS.</p>
  <p>IStuc, puer, Praefectum ad aedes euoca.</p>
  <list type="ordered:upperroman">
    <item n="150">
      <p>Eo celer, faxo aderit extemplò tibi.</p>
    </item>
  </list>
  <p>Te, Caesar augusto imperia Mauortia</p>
  <p>Sceptro gubernans, ad suas arces vocat.</p>
  <p>(30) VA. Parebo, postquam dominus ire istuc iubet.</p>
  <p>DE. Quando in manus vrbs Romuli nostras venit,</p>
  <p>Humerisque totius onus Orbis insidet,</p>
  <p>Me magna patriae cura moderandae tenet.</p>
  <p>VA. Te patria parentem ipsa conclamat suum,</p>
  <p>(35) Atque Orbis ipse quantus ab Eóo patet,</p>
  <p>Tuo quiescit tota Respublica sinu.</p>
  <p>Equitum ordines, Plebes, Senatus te colunt.</p>
  <p>Sese tibi religio, tibi aras dij suas</p>
  <p>Tradunt, dicant, cuncta fidei credunt tuae.</p>
  <p><milestone unit="page" facs="11"/></p>
  <p>(40) DE. Collapsa legum autoritas suo est loco</p>
  <p>Statuenda prisco, stet pari vt quondam gradu.</p>
  <p>VA. Nullo paratur maior exemplo fauor.</p>
  <p>DE. Sed &amp; sacrorum pristinus abiit decor.</p>
  <p>VA. Si hunc reddis, &amp; tete deum cum diis facis.</p>
  <p>(45) DE. Obstat sed vnum hominum genus, sacra execrans,</p>
  <p>Christi nouello quod tumescit nomine.</p>
  <p>Philippus ipsum impunè grassari tulit,</p>
  <p>Meritò proinde infestius caesus mihi.</p>
  <p>VA. Caput tulisti, in membra quin ferrum moues?</p>
  <p>(50) Sit imperatis Caesaris constans fides</p>
  <p>Praecone publicanda, quàm longè patet</p>
  <p>Diffusa paßim gentibus potentia.</p>
  <p>DE. Voca cohortes, in gregem inuadi iube</p>
  <p>D. FI. Id Caesar ago parens, neque has cerno procul.</p>
</div>
<div type="level1" xml:id="actvs.-i.-scena.-iii.">
  <head>6. ACTVS. I. SCENA. III.</head>
  <p>D. FILIVS. PARTHEMIVS. DECIVS PATER. VALERIANVS. SIMALIO.</p>
  <p>(55) IStuc, Tribune, exercitum citus moue,</p>
  <p>Ad exequendos Caesaris iussus patris,</p>
  <p>Edicta quae vult publico indici bono.</p>
  <p>PA. Quid tam repentè mouit ad leges nouas?</p>
  <p>Vix dum recepto quum nouus sceptro regat?</p>
  <p>(60) Quin prima vestrae est cura decoradae domus?</p>
  <p><milestone unit="page" facs="12"/></p>
  <p>D. FIL. Est quod premit se publicum curis malum.</p>
  <p>Primum deorum numen ornandum putat,</p>
  <p>Quod negligi dolet, sacra remitti vider:</p>
  <p>Superi vt recepto sint mage imperio pij.</p>
  <p>(65) PAR. Ecquis deorum numen ornandum negat?</p>
  <p>Diuûm ne contemptor aliquis lucem aspicit?</p>
  <p>D. FIL. Est Christiano secta dogmate impia,</p>
  <p>Romana tollens numina, atque vni Deo</p>
  <p>Addicta Christo, barbaro cognomine,</p>
  <p>(70) Quem nec Senatus, Gens nec vlla sanciit.</p>
  <p>Edicta patris at potius huc coram cape.</p>
  <p>PA. Sequere cohors: hic prompta ad euentum para.</p>
  <p>Venimus ad omne Caesar obsequium tibi.</p>
  <p>Armata nutum operitur hic phalanx tuum.</p>
  <p>(75) DEC. Huc ergo mentes. Sit mihi istud fac ratum.</p>
  <p>Quicunque Marti, Roma quem victrix colit,</p>
  <p>Aduersus hostes qui mihi palmam dedit</p>
  <p>Libare supplex contumaciter negat,</p>
  <p>Nec hunc honorat thure succenso Deum,</p>
  <p>(80) Saturniamque, atque capitolinum Iouem:</p>
  <p>Ferro perime, perde, eneca inuisum caput.</p>
  <p>VAL. Facesso iussa: praeco id Edictum efferet.</p>
  <p>DEC. At Fiscus omnes horum opes rapiat meus.</p>
  <p>Namque imperij gagas potentes occulunt,</p>
  <p>(85) Quas his Philippi perfidum caput dedit:</p>
  <p><milestone unit="page" facs="13"/></p>
  <p>Sit prima manus in gentis illius duces.</p>
  <p>Aurum refundant abditum, &amp; diis consecrent.</p>
  <p>VAL. Perage imperata praeco, Caesaris cane</p>
  <p>Leges. Tubis in omnium aures persona.</p>
  <p>(90) SIM. Faxo tubis &amp; voce leges audiant.</p>
  <p>Pax esto turbae, murmur absit &amp; fragor.</p>
  <p>Hoc populus omnis Caesaris scitum sciat:</p>
  <p>Quicunque Marti, Roma quem victrix colit,</p>
  <p>Aduersus hostes quique Caesareum caput</p>
  <p>(95) Tuetur armis, atque populum acri manu,</p>
  <p>Libare contumax ad aras rennuit,</p>
  <p>Nec hunc honorat thure succenso Deum,</p>
  <p>Saturniamque, atque capitolinum Iouem,</p>
  <p>Occidet hic inuisum Diis superis caput,</p>
  <p>(100) In fiscum opes, cadauer in Tybrim ruet.</p>
  <p>DEC. At tu Tribune Christianorum domos</p>
  <p>Scrutare vigil, effringe conclusas fores,</p>
  <p>Intra patentes, trahe scelestos huc viros.</p>
  <p>PA. Mandata Caesaris impigra expediet phalanx.</p>
  <p>(105) Huc miles omnis, praeda nunc restat tibi.</p>
</div>
<div type="level1" xml:id="actvs.-i.-scena.-iiii.">
  <head>7. ACTVS. I. SCENA. IIII.</head>
  <p>XISTVS, LAVRENTIVS.</p>
  <p>EN nunc Neronis saeculum trucis redit.</p>
  <p>Procurat in nos hostis antiquus Sathan</p>
  <p><milestone unit="page" facs="14"/></p>
  <p>Tormenta, Principisque vesani minas:</p>
  <p>Illustre Christi nominis pati decus</p>
  <p>(110) Nequiit diu, turbat tumultu hanc gloriam,</p>
  <p>Foedat cruenta caede Principum manus,</p>
  <p>Neceque innocentum, vt diis suis gratum litent.</p>
  <p>Et se per omne polluunt sceleris genus:</p>
  <p>Errore diuûm, prodidit quos gens vetus,</p>
  <p>(115) Sceleraque suadent, robur &amp; tempus dedit,</p>
  <p>Errorque grauis, in peius &amp; praeceps nephas:</p>
  <p>Collecta in vnum tot scelera iam nos premunt:</p>
  <p>In hoc redundat saeculum virus potens</p>
  <p>Satiata nunquam ingens opum &amp; lucri fames,</p>
  <p>(120) Nostri cruoris appetens auri sitis.</p>
  <p>LA. At ego lubens cruoris huius prodigus,</p>
  <p>Animam supremo per cruces reddam Patri.</p>
  <list type="ordered:upperroman">
    <item n="11">
      <p>Non tibi modò mens ista Laurenti sedet,</p>
    </item>
  </list>
  <p>Desideramus istud &amp; mortis genus,</p>
  <p>(125) Per quòd beatam spiritus sedem petit,</p>
  <p>Christoque firmam morte testatur fidem.</p>
  <p>Gregis sed huius cura commißi tenet:</p>
  <p>Qui, nescio, illatas cruces vti perferat,</p>
  <p>Constansque seruet pectus aduersum necem.</p>
  <p>(130) At tubeatas qui beatus incolis</p>
  <p>Sedes, agonis cernis &amp; nostri fidem,</p>
  <p>Da robur inuictum, insere ardorem tui.</p>
  <p><milestone unit="page" facs="15"/></p>
  <p>Vt quod furore machinatur impius</p>
  <p>Turbare moto nominis tui decus,</p>
  <p>(135) Constante fiat per cruces maius animo.</p>
  <p>Hoc si sit vnum, saeuiat quantum lubet</p>
  <p>Hostis cruentus, integra manebit fides.</p>
  <p>LA. Adeamus extemplò ergo confratrum domos</p>
  <p>Firmemus omnes mortis ad tantae decus.</p>
  <p>(140) Xi.. Arcana sed sunt, quae tibi credam prius.</p>
  <p>Prima in me erit mißi satellitis manus,</p>
  <p>Rapietque si quas pauperum inueniat opes,</p>
  <p>Has nam requirit Caesaris diri fames.</p>
  <p>Largire egentibus, antè quàm praedo rapax</p>
  <p>(145) Sustollat arcas, graue penu pauperum.</p>
  <p>LA. Faxo, Pater: has non parca diuidet manus.</p>
  <p>Sed tam huc trucem quisnam impetu rapit gradum?</p>
  <p>Satelles instat feruidus. Pater, late</p>
  <list type="ordered:upperroman">
    <item n="11">
      <p>Me, me imò in illorum obuium amplexus fero,</p>
    </item>
  </list>
  <p>(150) Ne sit tuendae lenta iustitiae fides.</p>
</div>
<div type="level1" xml:id="actvs.-i.-scena.-v.">
  <head>8. ACTVS. I. SCENA. V.</head>
  <p>XISTVS. DONAX. SANGA. PARTHEMIVS. PERILLVS. LAVRENTIVS.</p>
  <p>Vos postulatis hîc in armis milites?</p>
  <p>Do. Inuisum, inersque Christianorum genus.</p>
  <p><milestone unit="page" facs="16"/></p>
  <list type="ordered:upperroman">
    <item n="11">
      <p>At hi nec armis, nec resistunt viribus,</p>
    </item>
  </list>
  <p>Quorsum has truces fertis secures tot viri?</p>
  <p>(155) Aut ecquid illi criminis tantum patrant,</p>
  <p>Quod tam fero sit persequendum cum agmine?</p>
  <p>SA. Quòd Christiani sunt, Ioui infestum genus.</p>
  <list type="ordered:upperroman">
    <item n="11">
      <p>Et Caesar hoc poenas reposcet nomine?</p>
    </item>
  </list>
  <p>Sit quasi sacrum quicquam aerei numen Iouis.</p>
  <p>(160) PA. Quae mora, Perille? Christianus est, rape.</p>
  <p>Prophana prodit lingua sectae complicem.</p>
  <p>PE. Malè sane, temnis maximi numen Iouis?</p>
  <p>Phoebique vires, cuius aspicis iubar?</p>
  <list type="ordered:upperroman">
    <item n="11">
      <p>Si tam colendum Solis autumas iubar,</p>
    </item>
  </list>
  <p>(165) Numenque Iouis, &amp; mille syderum globos</p>
  <p>Quantò colendus Orbis autor est magis?</p>
  <p>PA. Contunde pugnis os pio infensum Ioui,</p>
  <p>Trahe contumacem. Si quid in Deos, caue.</p>
  <p>PE. At tu, per omnes turo Manes &amp; Deos,</p>
  <p>(170) Pugno lues hoc virus, &amp; sic disputa.</p>
  <p>Num sentis alti vindices Iouis manus?</p>
  <list type="ordered:upperroman">
    <item n="11">
      <p>O dij potentes, qui tuis armis egent,</p>
    </item>
  </list>
  <p>Tutore sine te, qui suo regno excident.</p>
  <p>LA. Sum Christianus &amp; ego, me vnà ducite,</p>
  <p>(175) Ne vsquam Magistrum deserat puer suum.</p>
  <p>DO. Hunc vrit animo pertinax certè furor.</p>
  <p>PA. Abeat puer, cuius magister improbus</p>
  <p><milestone unit="page" facs="17"/></p>
  <p>Mouit furorem aetate abusus inscia.</p>
  <p>Illo remoto concidet sensim calor.</p>
  <p>(180) Iuuenile vitium est, regere non posse impetum.</p>
  <p>LA. Imò haec sciens, prudensque pulchrè calleo.</p>
  <list type="ordered:upperroman">
    <item n="11">
      <p>Discede frater, muneris iußi memor,</p>
    </item>
  </list>
  <p>Illo sequeris me probè exacto celer.</p>
</div>
<div type="level1" xml:id="actvs.i.-scena.-vi.">
  <head>9. ACTVS.I. SCENA. VI.</head>
  <p>PARTHEMIVS. HIPPOLITVS.</p>
  <p>HVic, Hippolite, viro inde ferri pondera,</p>
  <p>(185) Sistatur vt laesi ad tribunal Caesaris.</p>
  <p>HI. An perfidum me Caesar vsquam repperit,</p>
  <p>Quòd quasi dubius hunc tradis anxiè mihi?</p>
  <p>Seruabo fidus: nullus est fugae locus.</p>
  <p>PA. Summus sed iste Christianorum est magus,</p>
  <p>(190) Quem ni reuincis aereis ferri plagis,</p>
  <p>Validisque nodos implicas compagibus,</p>
  <p>Euadet hinc arte magica nostras manus.</p>
  <p>HI. Tanto illum ego ferri grauabo pondere,</p>
  <p>Tot compedum nodis, &amp; aeris molibus,</p>
  <p>(195) Quot hinc nec Athlas, qui Poli suffert onus,</p>
  <p>Explicet anhelus sese, &amp; emergat potens.</p>
  <p>Fide bona acceptum, &amp; pari reddam. PA. Sat est.</p>
  <p><milestone unit="folio" facs="B"/></p>
  <p><milestone unit="page" facs="18"/></p>
  <p><hi rend="bold">CHORVS.</hi></p>
  <p>O Dira feris pectora curis,</p>
  <p>Sublata semel calle secundo,</p>
  <p>(200) Nescia iusti seruare modum:</p>
  <p>Fortuna quibus tribuit caeca</p>
  <p>Impune scelus quamlibet atrox,</p>
  <p>Et dominantes Orbis habenas.</p>
  <p>Dant iura superbo sub pede victis,</p>
  <p>(205) Domito paßim gentibus Orbe:</p>
  <p>Parêre pudet sed vel honesto.</p>
  <p>Regnare vocant, audere nephas</p>
  <p>Turpe, scelestum, vt lubuit, nutu:</p>
  <p>At submittunt sceptra libidini.</p>
  <p>(210) Domini terrae furiis subsunt,</p>
  <p>Seruile ferunt per turpe iugum,</p>
  <p>Parentque malis humiles Principes.</p>
  <p>Rapit in praeceps furor immodicus,</p>
  <p>Vt leuis aura quatit sublime</p>
  <p>(215) Prona culmen forte ruina.</p>
  <p>Qui dominari vitiis nequeunt,</p>
  <p>Sed sceptra malo cedunt victa,</p>
  <p>Diis pietatem singunt impij.</p>
  <p>Diuis tumidi sacrare volunt,</p>
  <p>(220) His cultus, &amp; sacra praescribere,</p>
  <p>Tanquam superûm domini Diuûm.</p>
  <p><milestone unit="page" facs="19"/></p>
</div>
<div type="level1" xml:id="actvs-secvndi.">
  <head>11. ACTVS SECVNDI.</head>
  <p></p>
</div>
<div type="level1" xml:id="scena-prima.">
  <head>12. SCENA PRIMA.</head>
  <p>MARTIALIS. SALIVS. MARS.</p>
  <p>DElubra Gradiui patris, &amp; aras peto,</p>
  <p>Facere sacra, &amp; caesis litare victimis.</p>
  <p>Istuc minister hostias Marti trahe.</p>
  <p>(225) SA. En thus, merum, salsaeque fruges, &amp; lupa,</p>
  <p>Picusque Martius ales, &amp; sacrae faces.</p>
  <p>MART. At at quid excusso Pater abhorret sono?</p>
  <p>Quis arma tremulus suscitat Martis fragor?</p>
  <p>Quàm stat truci vultu, &amp; ferox lumen rotat?</p>
  <p>(230) Ancile leua, lanceam dextra quatit:</p>
  <p>Horrescit ipse, sudor artubus fluit.</p>
  <p>SA. Delubra strident, ara Mauortis tremit,</p>
  <p>Mugitque tellus, vix Dei phanum manet,</p>
  <p>Flammasque feruens horridas globus vomit.</p>
  <p>(235) MART. Gradiue Mauors, Romulae princeps domus,</p>
  <p>Dominaeque gentis Syluiae partu parens,</p>
  <p>Quo Roma duce vasti Orbis imperium tenet,</p>
  <p>Hostisque posito colla suppreßit iugo,</p>
  <p>Toties triumphatas tuo quae numine.</p>
  <p>(240) Gentes trophaeo duxit vltimo freto.</p>
  <p>Quem gens Iuliaca &amp; Quirinales togae,</p>
  <p><milestone unit="folio" facs="Bij"/></p>
  <p><milestone unit="page" facs="20"/></p>
  <p>Senatus vnà ipse colit assensu pari,</p>
  <p>Portenta, quae ista fare sint vati tuo:</p>
  <p>Si quid piandum, lustra per lucos Deûm</p>
  <p>(245) Censebimus, purgetur vt dirum nephas.</p>
  <p>Caesasque centum per tuas aras lupas,</p>
  <p>Picosque tibi totidem immolabimus sacros.</p>
  <p>MARS. Non peto litatae per focos artus lupae,</p>
  <p>Picive iecur: aliud cruciat animum malum.</p>
  <p>(250) Vnius ad aras postulo caput meas,</p>
  <p>Vnius hausto sanguine litandum mihi.</p>
  <p>MART. Quod poscit aris Armiger caput suis?</p>
  <p>MARS. Infesta cuius semper ars obstat mihi,</p>
  <p>Cultuque superûm derogat nocens pio,</p>
  <p>(255) Temnitque diuos: vera nam cogor loqui:</p>
  <p>Qui me, Iouemque vinculis in ferriis,</p>
  <p>Flammisque lancinat, omnium &amp; manes deûm.</p>
  <p>MART. Quod tam prophano nomen aut signum viro:</p>
  <p>MARS. Vel nomen ipsum abhorreo: Caesar suo</p>
  <p>(260) Carcere fouet, nimiasque mortis fert moras.</p>
  <p>Me, me interim infandis flagelis concutit,</p>
  <p>Ferro premit, flamma excoquit, rigore quatit.</p>
  <p>Perdite, necate, tollite nephastum genus. [&lt;nefastun]</p>
  <p>MART. Eo, Caesaris in hunc pectus exacuam magum.</p>
  <p>(265) Accendam odia, furoreque immistis cruces.</p>
  <p><milestone unit="page" facs="21"/></p>
</div>
<div type="level1" xml:id="actvs.-ii.-scena.-ii.">
  <head>13. ACTVS. II. SCENA. II.</head>
  <p>LAVRENTIVS. STIPETVS. HAELIGNVS. PEDVNIVS. NOSOPONVS. CAECVLVS.</p>
  <p>LArgas in vsus pauperum gazas fero,</p>
  <p>Suaue peragens munus addictum patri.</p>
  <p>Properabo nummos manibus excutere meis</p>
  <p>Ne qua sit ad horam mortis optandae mora.</p>
  <p>(270) Redeam vt celerior, &amp; patrem mystes sequar.</p>
  <p>Quis se offerat? primus quis auferat stipem?</p>
  <p>STI. O qui soles larga stipem in egenos manu</p>
  <p>Diuidere, misero nunc opem imperti mihi.</p>
  <p>LAV. At perquam oportunè obtulisti te mihi.</p>
  <p>(275) Has confer arcas mecum ad aedes pauperum:</p>
  <p>Meminero quoque pro rebus opulenter tuis.</p>
  <p>STI. Quodcunque pones perferam lubens onus.</p>
  <p>Hîc habitat Haelignus, senio &amp; aeuo obsitus.</p>
  <p>LAV. Salue pater. proferimus istuc nummulos,</p>
  <p>(280) Solatia aeuo isti tuo, annisque senij.</p>
  <p>HAE. Piè quidem, nate, facis istud: sed magis</p>
  <p>Impartiendum egentioribus reor,</p>
  <p>Quibusve sua diutinos iunior dies</p>
  <p>Promittit aetas, qui haec in vsus proferant.</p>
  <p>(285) At longa quum me saecula eneruent senem.</p>
  <p><milestone unit="folio" facs="Biij"/></p>
  <p><milestone unit="page" facs="22"/></p>
  <p>Quem iam facietas omnium rerum capit,</p>
  <p>Non fulgor auri, syderum sed spes rapit</p>
  <p>Ardensque Christi insita medullitus sitis.</p>
  <p>L. O sancta canities, tuam hanc Christus sitim</p>
  <p>(290) Sedabit aeternus: mea ast haec de manu</p>
  <p>Suscipe benignus: liceat hanc tibi gratiam</p>
  <p>Fecisse, nec manus tua repellat meam:</p>
  <p>Ac nos supremo comproba patri prece.</p>
  <p>H. Sic nate faxo: reddat altus centuplum,</p>
  <p>(295) Quum se beata sede mercedem dabit.</p>
  <p>ST. Hic proximus casulam habet &amp; Pedunius.</p>
  <p>LA. Quum te Peduni debilis gressus regat,</p>
  <p>Hos vsui largo recipe numos sinu:</p>
  <p>Ratamque serua, quam Deo debes, fidem.</p>
  <p>(300) PE. Sit Christus huius tibi repensor muneris,</p>
  <p>Seruabo promissam, vt Deus dabit, fidem.</p>
  <p>LA. At tu Nosopone, quem dolor fixit toro,</p>
  <p>Hoc sume languori remediolum tuo.</p>
  <p>NO. Abiit in inopes nostra medicorum manus</p>
  <p>(305) Omnis supellex, nudus huc trahor &amp; miser.</p>
  <p>LA. Haec perfer animo forti &amp; inuico mala.</p>
  <p>Foelicis argumenta sunt vitae piis.</p>
  <p>At Caecule, iubar Solis huius cui óccidit,</p>
  <p>Sed cernis intus lumen aeterni Patris,</p>
  <p>(310) Recipe stipem, atque ima reconde mantica.</p>
  <p><milestone unit="page" facs="23"/></p>
  <p>C. Est auri onus, si sentiunt iustè manus.</p>
  <p>Tibi proinde reddat lumen aeternum Deus.</p>
  <p>LA. Vos capite reliquum alij: Stipete sume &amp; tibi.</p>
  <p>Me liberate diuitis mundi bonis,</p>
  <p>(315) Diripite gazas: Caesaris ne istuc manus</p>
  <p>Inhiet rapax, vitamque tollat pauperum.</p>
  <p>Plutone iniquo coelitus amicos parem.</p>
  <p>Agè Stipete, aliò transferamus caetera.</p>
  <p>ST. Sequar obsequenter: quaelibet merito iube.</p>
</div>
<div type="level1" xml:id="actvs.-ii.-scena.-iii.">
  <head>14. ACTVS. II. SCENA. III.</head>
  <p>DECIVS. MARTIALIS. VALERIANVS.</p>
  <p>(320) ERebumque tartareosque Manes deiero,</p>
  <p>Peribit infestum Orbis imperio caput,</p>
  <p>Monstrumque Martis numini inferias dabo.</p>
  <p>Sed rursus agè vates, recole Martis feri</p>
  <p>Oraculum, atque Orbis graues memora minas.</p>
  <p>(325) Vt turba apertè haec audiat Quiritium.</p>
  <p>MAR. Quum nocte media Luna raptaret polos,</p>
  <p>Terrasque tecta nube caligo obruit:</p>
  <p>Repentè phani motus est Martis fragor,</p>
  <p>Patuitque hiatus vastus, accensae faces,</p>
  <p>(330) Mugire tellus, hasta concuti Det,</p>
  <p>Tandem feroci verba Mars fari sono:</p>
  <p>Ni ter scelestum Caesaris diro virum</p>
  <p><milestone unit="folio" facs="Biiij"/></p>
  <p><milestone unit="page" facs="24"/></p>
  <p>Carcere reuinctum protinus perimi audio,</p>
  <p>Alias ad vrbes imperij decus fero.</p>
  <p>(335) Adeone Roma, adeone me Caesar colit?</p>
  <p>Perdite, necate, tollite nephastum genus.</p>
  <p>DE. Et haec fecimus? agè, mitte qui caesi mihi</p>
  <p>Praefecte sublatum istius ferat caput.</p>
  <p>Coge ad piandas Martis irati minas,</p>
  <p>(340) Et mihi refundat quicquid auri condidit.</p>
  <p>VA. Sedulus ad omnem Caesaris nutum paro.</p>
  <p>Mone huc Tribunum cum cohorte Tertule,</p>
  <p>Ne qua imperata Caesaris tardet mora.</p>
  <p>TER. Mandata confestim exigam Iudex tua.</p>
</div>
<div type="level1" xml:id="actvs.-ii.-scena.-iiii.">
  <head>15. ACTVS. II. SCENA. IIII.</head>
  <p>TERTVLVS. PARTHEMIVS. DONAX.</p>
  <p>DECIVS. VALERIANVS. XISTVS.</p>
  <p>(345) COllige cohortes Parthemi, &amp; vinctum trahe</p>
  <p>Praetoris ad tribunal, vt Caesar iubet.</p>
  <p>PA. Paremus, arma tota corroget phalanx.</p>
  <p>Huc proripe nostris execrandum diis caput.</p>
  <p>DO. Propera supremam mortis ad sententiam.</p>
  <p>(350) PA. Vt Christianum Caesari huncce sistimus.</p>
  <p>DE. An Christianum te fateris perdite</p>
  <p>Qui Caesarum largas opes furtim occulis?</p>
  <p>Qui nec verere numen aeterni Iouis?</p>
  <p><milestone unit="page" facs="25"/></p>
  <p>Christique mundo nomen inuito colis?</p>
  <p>(355) XIS. Sum Christianus, fateor, &amp; constans ero:</p>
  <p>Sed Caesarum nullas opes furtim occulo.</p>
  <p>DE. Ne Christianus quis sit, edictum tuli:</p>
  <p>Nec tu vereris Caesaris legem ratam,</p>
  <p>Ausu nephasto temnere, &amp; contra loqui?</p>
  <p>(360) Vel hinc patebit dogmatis vestri scelus,</p>
  <p>Quòd non habetis Principum leges ratas,</p>
  <p>Et publicarum tollitis rerum status.</p>
  <p>XIS. Prima pietas debetur, vt nosti, Deo:</p>
  <p>Aduersus hunc qui sanciunt, nil sanciunt.</p>
  <p>(365) Parêre si vis subditos, iusta impera.</p>
  <p>DON. At tu sceleste Caesari legem dabis?</p>
  <p>XIS. Si sunt nephasti Christianorum status.</p>
  <p>Huc disserentem iure de cultu Deûm</p>
  <p>Proferte vatem, victor &amp; palmam ferat</p>
  <p>(370) Credatur huic, cultusque praescribat modum.</p>
  <p>VAL. Lingua valetis, fiditisque loquentiae.</p>
  <p>Non hinc tamen te diruet loquacitas.</p>
  <p>Obtrudite os, ne plura iactet improbus.</p>
  <p>At imperatis Caesaris tanquam reum,</p>
  <p>(375) Et Christianum numini infensum Deum</p>
  <p>Abducite, capitisque supplicium luat.</p>
  <p>XIS. O ter, quaterque optabilem capitis mei,</p>
  <p>Desyderatae mortis &amp; sententiam.</p>
  <p><milestone unit="page" facs="26"/></p>
</div>
<div type="level1" xml:id="actvs-ii.-scena.-v.">
  <head>16. ACTVS II. SCENA. V.</head>
  <p>LAVRENTIVS. STIPETVS. XISTVS. VALERIANVS. DECIVS. PARTHEMIVS.</p>
  <p>FRater vale: propero ad patris nostri cruces:</p>
  <p>(380) Me, me ille Christo genuit, animi huius parens,</p>
  <p>Fideique doctor: emori me vnà decet:</p>
  <p>Tutus cum eo vixi, cum eo tutus obeo.</p>
  <p>STI. Te sed quis amoto panperum curam geret?</p>
  <p>Viuemus omni in posterum caßi cibo,</p>
  <p>(385) Animique solatore, priuati duce.</p>
  <p>LA. Christus alium quaeret suis: ne me tene.</p>
  <p>Video tumultum militum aliquem istuc trahi.</p>
  <p>At Pontifex certe est meus. Quò, mi Pater?</p>
  <p>Quò sine ministro abis sacerdos, quò tuo</p>
  <p>(390) Sine Clerico Antistes, Pater sine filio?</p>
  <list type="ordered:upperroman">
    <item n="11">
      <p>Praecedo, post hoc me sequeris triduum,</p>
    </item>
  </list>
  <p>Maiora te iuuencule hic certamina manent.</p>
  <p>Maiorque te labor, ò athleta fortior.</p>
  <p>LAV. At, mi Pater, perfecta sunt omnia:</p>
  <p>(395) Largitae opes: quae me amplius tenet mora?</p>
  <p>VA. Audis’ne, magne Caesar, hic opes tuas?</p>
  <p>DE. Habet iste thesauros per Herculem meos.</p>
  <p>Furem hunc Tribune, Christianumque arripe.</p>
  <p><milestone unit="page" facs="27"/></p>
  <p>PA. Semel pepercit nostra nequicquam manus:</p>
  <p>(400) Superat benigni Caesaris minas furor.</p>
  <p>In hunc satelles mitte violentam manum.</p>
  <p>LA. Ne me tenete, sponte nam mortem peto,</p>
  <p>Vel me cum eo iunctim ligate vinculis,</p>
  <p>Ne vsquam relinquam tam mihi charum latus.</p>
</div>
<div type="level1" xml:id="actvs.-ii.-scena.-vi.">
  <head>17. ACTVS. II. SCENA. VI.</head>
  <p>DECIVS. SIMALIO. LAVRENTIVS. PERILLVS. XISTVS.</p>
  <p>(405) HVc Praeco, rursus succine huic sententiam,</p>
  <p>Vt sit deorum grauior omnibus pauor.</p>
  <p>SIM. Facesso iussa Caesar extemplò tua.</p>
  <p>Hic quum esset alto numini infensus Deûm,</p>
  <p>Et Caesaris contemptor, ac legum reus,</p>
  <p>(410) Poenas capitis vt Christianus dat graues.</p>
  <p>Idem subibit, voce qui laedet Deos,</p>
  <p>Christumque contra edicta Caesaris colet.</p>
  <p>LA. Idem ego facio, idem proinde supplicium luam.</p>
  <p>DE. Si non id ambires, darem: crudelius</p>
  <p>(415) Restat necis genus: aut mihi reddes opes.</p>
  <p>At tu satelles, demete inuisum caput.</p>
  <p>PE. Faxo: nec vllus brachij fallet vigor.</p>
  <list type="ordered:upperroman">
    <item n="51">
      <p>Auguste Princeps, mortis haud vim deprecor:</p>
    </item>
  </list>
  <p>Vnum obsecro, vnà vt cum viro hoc liceat mori,</p>
  <p><milestone unit="page" facs="28"/></p>
  <p>(420) Aut osculo auelli à patris chari sinu.</p>
  <p>DEC. Perage imperata: submoue hunc in carcerem.</p>
  <p>XIST. Ignosce Christe nesciis iusti, precor,</p>
  <p>Nostrumque sanctas spiritum in manus cape.</p>
  <p>PER. Ceruice dirum porrige intensa caput,</p>
  <p>(425) Et tibi supremum mortis hoc vulnus cape.</p>
  <p>DEC. Reiicite iuuenem in carceris foedi locos, [&lt; iueuem]</p>
  <p>Quem cras tribunal ante sistatis mihi.</p>
</div>
<div type="level1" xml:id="actvs.-ii.-scena.-vii.">
  <head>18. ACTVS. II. SCENA. VII.</head>
  <p>SANGA. LAVRENTIVS. HIPPOLITVS.</p>
  <p>Perfatuum &amp; inauspicatum ter caput,</p>
  <p>Quod sese in ipsam coniicit certò necem:</p>
  <p>(430) Dementat ita diis missus iratis furor.</p>
  <p>LAV. Quam vos putatis horridam mortis viam,</p>
  <p>Hac mihi salus, &amp; mors mihi certa est quies,</p>
  <p>Foelixque vitae spes agendae coelitus.</p>
  <p>SAN. At Hippolite, rursum hospes en nouus tibi:</p>
  <p>(435) Serua fidelis proferendum Caesari,</p>
  <p>En de manu in manum: tuum esto periculum.</p>
  <p>HIP. Facile tuebor, vincla solus quim petat.</p>
  <p><milestone unit="page" facs="29"/></p>
  <p><hi rend="bold">CHORVS ANGELORVM AD CONSOLANDVM
  LAVRENTIVM.</hi></p>
  <p>INuicto mala pectore</p>
  <p>Perfer robore spiritus:</p>
  <p>(440) Huc vires animi para,</p>
  <p>In Christi decus &amp; fidem.</p>
  <p>At confide potens Deo,</p>
  <p>Nec quid saeuiat impius</p>
  <p>Astutis metuas dolis,</p>
  <p>(445) Quos Christus tibi soluerit.</p>
  <p>Fracto corporis istius</p>
  <p>Figmento fragilis soli,</p>
  <p>Coelum flamine dextero</p>
  <p>Exultans animus petet.</p>
  <p>(450) Christus quod monuit suos,</p>
  <p>Caedem corporis haud time:</p>
  <p>Sed clades animi modò</p>
  <p>Exhorrenda graui metu.</p>
  <p>Victus robore debili,</p>
  <p>(455) Victori dabit aspero</p>
  <p>Poenas tartareo graues,</p>
  <p>Pressus saecla doloribus.</p>
  <p><milestone unit="page" facs="30"/></p>
  <p>Vincenti dabitur thronus</p>
  <p>Alto sydere coelitum,</p>
  <p>(460) Vt Christi solium super</p>
  <p>Cum nato sedeat Dei.</p>
</div>
<div type="level1" xml:id="actvs-tertii-scena-i.">
  <head>20. ACTVS TERTII, SCENA I.</head>
  <p>HIPPOLITVS.</p>
  <p>INgens pauor me, aestus, metus, stupor premunt.</p>
  <p>Quod dulce nostras perculit iam aures melos,</p>
  <p>Oculosque fulgor noctis in mediae specu?</p>
  <p>(465) Dum me profundus somnus &amp; dulcis quies,</p>
  <p>Soporque primus grauior in stratis tenent,</p>
  <p>Penetrat in aures quamlibet somno graues</p>
  <p>Epos, vel ipsis Gratiis iucundius.</p>
  <p>Diuina vox erat illa, non mortalium.</p>
  <p>(470) Sed &amp; refulsit omne conclauis specus,</p>
  <p>Qualis supremo Iuppiter fulgur polo</p>
  <p>Huc quum trisulca mittit horrendus face:</p>
  <p>Exhorrui, somnumque dirupit pauor.</p>
  <p>Verùm nec odae, nec remisit se melos,</p>
  <p>(475) Vigilans, vidensque dulcius epos audio</p>
  <p>Et nocte media miror insolitam diem.</p>
  <p>Accessi ad ipsas carceris rimas nigri,</p>
  <p><milestone unit="page" facs="31"/></p>
  <p>Video micantia Solis axe augustius</p>
  <p>Spelaea, &amp; adopertas cauernae ianuas:</p>
  <p>(480) Inspecto pauidus, num sit elapsus mihi.</p>
</div>
<div type="level1" xml:id="actvs.-iii.-scena.-ii.">
  <head>21. ACTVS. III. SCENA. II.</head>
  <p>HIPPOLITVS LAVRENTIVS.</p>
  <p>ADhúcne reclusis foribus istic sedes?</p>
  <p>L. Sedeo Hippolite, mortisque lauream moror.</p>
  <p>H. Verùm quis has noctu tibi reseruit fores?</p>
  <p>Quis vincla soluit? quis tenebras dispulit?</p>
  <p>(485) Humana non sunt talia, at certè Deûm.</p>
  <p>LA. Erras profectò, si putas quenquam Deûm,</p>
  <p>Quorum impotens est numen, attuliße opem.</p>
  <p>Non Martis ista, lignei non vis Iouis,</p>
  <p>Phoebive, quorum cassa virtus concidit.</p>
  <p>(490) Non Roma quicquid sacra simulachris colit.</p>
  <p>H. Dic ergo, tantam quis tibi lucem tulit?</p>
  <p>L. Quem adoro, spissis clarus in tenebris micat,</p>
  <p>Caliginem aufert vsque Sol resplendicans,</p>
  <p>Cui paret aether, terra, &amp; immensum mare,</p>
  <p>(495) Quique moderatur syderum rector polos,</p>
  <p>Cui abditum est nihil, sed occlusa reserat,</p>
  <p>Noctuque lucem, luce tenebras incutit,</p>
  <p>Notumque naturae dominus inhibet.</p>
  <p>Ille hunc corusco lumine illustrat locum,</p>
  <p><milestone unit="page" facs="32"/></p>
  <p>(500) Ille &amp; fores resoluit, &amp; mea vincula?</p>
  <p>Cuius ministri coelites solatia</p>
  <p>Mihi voce dulci, robur vt ferant, canunt.</p>
  <p>HIP. Vobis oportet magna sit foelicitas</p>
  <p>Reposta coelo, cuius accensi siti</p>
  <p>(505) Tormenta dira, vel neces, nil penditis:</p>
  <p>Adeò vt patente limine hinc non eruas,</p>
  <p>Quum tanta libertas fugae coelitus</p>
  <p>Concessa fulget, Caesare inuito licet.</p>
  <p>Vos credo demum maximo charos Deo.</p>
  <p>(510) LAV. Non vlla maior possit optari quies</p>
  <p>Quàm quae reposta coelitus manet pios,</p>
  <p>Gloria, honor, immortalitas, foelicitas:</p>
  <p>Quae praeter ista vita mors verè est magis.</p>
  <p>Anhelus istuc quisquis aspirat pius,</p>
  <p>(515) Hunc certa vitae perbeatae spes fouet,</p>
  <p>Victorque agonis serta superati feret,</p>
  <p>Coeli triumphabundus ascendens polum.</p>
  <p>HIP. Ecquî valerem tam sacrae vitae modum</p>
  <p>Pernoße, vestris vel subesse mysticis?</p>
  <p>(520) LAV. Christum fatere, &amp; mitte vanos daemonas,</p>
  <p>Credula vetustas quos tot infames dedit:</p>
  <p>Scelerisque purus spiritu renascere,</p>
  <p>Corpus lauacro fontis, at mens numinis:</p>
  <p>Caelestis hac est sedis adeundae via.</p>
  <p><milestone unit="page" facs="33"/></p>
  <p>(525) HI. Est magna mecum turba famulorum domi,</p>
  <p>Est vxor, &amp; nati, vna quos societ fides.</p>
  <p>Vinclis solutus hucce tantisper veni,</p>
  <p>Lauemur vnà Christiano flumine.</p>
  <p>LAV. Felix es Hippolite, &amp; lubens hîc obsequor,</p>
  <p>(530) Vobis paratus pectus ipsum impendere.</p>
</div>
<div type="level1" xml:id="actvs.-iii.-scena.-iii.">
  <head>22. ACTVS. III. SCENA. III.</head>
  <p>MARTIALIS. SALIVS. MARS.</p>
  <p>ARas litata Martis hostili victima</p>
  <p>Repeto auspicatius: admoue puer faces,</p>
  <p>Salsasque fruges, phana consulto det.</p>
  <p>SA. Sed en feroci rursus in vultu furor,</p>
  <p>(535) Truculenta voluit lumina, &amp; rotat caput,</p>
  <p>Fragor arma quatit, aedes vomit fremitu faces.</p>
  <p>MART. Inauspicatò venimus rursus modò,</p>
  <p>Repetenda Marti victimis caesis sacra.</p>
  <p>Mars armiger, bello vnicum Imperij caput.</p>
  <p>(540) Quid obticescis? sacra quid isthaec rennuis?</p>
  <p>Inuicte, quis te superat infandus dolor?</p>
  <p>MARS. Vix est loqui phas, me premunt angustiae:</p>
  <p>Roma repellor, Styga relegatus petam.</p>
  <p>MART. O me ter infaustum! tacere sed decet,</p>
  <p>(545) Nostri periret inde quaestus spes grauis.</p>
  <p><milestone unit="folio" facs="C"/></p>
  <p><milestone unit="page" facs="34"/></p>
  <p>SA. Nostra patebit voce nemini hoc malum.</p>
  <p>Deficeret inde victus atque authoritas,</p>
  <p>Et tot deorum erroris inoliti fides.</p>
</div>
<div type="level1" xml:id="actvs.-iii.-scena.-iiii.">
  <head>23. ACTVS. III. SCENA. IIII.</head>
  <p>CLAVDIVS. VALERIANVS. TERTVLVS.</p>
  <p>TRuces tremendi Caesaris iußus fero,</p>
  <p>(550) Inque genus acres Christianorum minas.</p>
  <p>Euellet omne stirpitus sectae genus:</p>
  <p>Gentem nouellam, dogmatis fontem noui</p>
  <p>Sustollet omnem, ne quod in Deos vomat</p>
  <p>Nephas scelestum: cuius ob flagitium atrox,</p>
  <p>(555) Dij minus nostri Imperij ducibus fauent:</p>
  <p>Nam diminuto Caesar Imperio minor</p>
  <p>Partem rebellis Orbis angustam tenet.</p>
  <p>Terraeque motus Inferos, Superos lues</p>
  <p>Populata campos acris iratos docent.</p>
  <p>(560) Sed imperata Caesaris porto celer,</p>
  <p>Hinc ne qua tantis longa mandatis mora,</p>
  <p>Valriane, Caesaris praetorio</p>
  <p>Praeses seuere, Principis iussus fero.</p>
  <p>VA. Agè, imperatis Caesar ecquid vult? refer.</p>
  <p>(565) CL. In Christianum quaestiones exigi,</p>
  <p>Prodati, gazas abditas furtim tibi.</p>
  <p><milestone unit="page" facs="35"/></p>
  <p>In ius trahatur, &amp; cruces pressus ferat.</p>
  <p>Grauetur aequo, siue iniquo, ius idem est:</p>
  <p>Vnica sit hîc cura, obsequendi Caesari.</p>
  <p>(570) VA. Nec nos remisse Christianos odimus,</p>
  <p>In hos feretur caedis ira pronior.</p>
  <p>Rursus Tribunum cum cohorte, Tertule,</p>
  <p>Pertracto vt adsint Christiano commone.</p>
  <p>TERT. Huc pergimus citi, hîc erit nihil morae.</p>
</div>
<div type="level1" xml:id="actvs.-iii.-scena.-v.">
  <head>24. ACTVS. III. SCENA. V.</head>
  <p>TERTVLVS.</p>
  <p>(575) AN haec placere caußa coelesti Ioui,</p>
  <p>Si iustus is sit, poßit iniustè premens?</p>
  <p>Nam nec deorum cultus hos pius capit,</p>
  <p>Nec cura iustitiae tuendae ipsos mouet:</p>
  <p>Sed ira praeceps, furor, auarities rapit.</p>
  <p>(580) Vt iusta sit pars, quae deûm cultum fouet,</p>
  <p>Saeuire in insontes tamen adeò haud decet:</p>
  <p>Placere superis nulla saeuitia potest.</p>
  <p>Imò reor esse hinc nullius numen Iouis,</p>
  <p>Nec mille diuûm, quos virûm rumor leuis</p>
  <p>(585) Effinxit, error quosque priscus tradidit:</p>
  <p>Quos Christiani melior aetas coelitus</p>
  <p>Edocta tollit, paßim &amp; hanc gentes docent.</p>
  <p>Sed ad Tribunum iussa missus perfero.</p>
  <p><milestone unit="folio" facs="Cij"/></p>
  <p><milestone unit="page" facs="36"/></p>
</div>
<div type="level1" xml:id="actvs.-iii.-scena.-vi.">
  <head>25. ACTVS. III. SCENA. VI.</head>
  <p>LAVRENTIVS. HIPPOLITVS.</p>
  <p>NVnc Hippolite soli Deo miles noue,</p>
  <p>(590) Purus lauacro factus es Christi torus,</p>
  <p>Plenus beata dote sacri numinis:</p>
  <p>Fidenter insta, protere arma daemonum,</p>
  <p>Caduca temne, coelitus mens gaudeat,</p>
  <p>Tibi inde robur, inde tibi vires pete:</p>
  <p>(595) Dat Christus vbertim, affatim qui se petunt.</p>
  <p>HI. In vnico hoc spes est, in hoc firma est fides:</p>
  <p>Ab hoc quies est: certa ab hoc vno salus.</p>
  <p>LA. Sapienter isto siste confidens gradu.</p>
  <p>Reduc in antrum carceris nostros pedes,</p>
  <p>(600) Vt postulanti Caesari reddas fidem.</p>
  <p>HI. Hinc liber exi potius &amp; vitae fuga</p>
  <p>Consule, nec irati incides Decij minas.</p>
  <p>Pro te ipse moriar, si tui poenas petat.</p>
  <p>Christi lauacro purior laetus feram.</p>
  <p>(605) LA. Ah absit, vt quem mente seruaui pia,</p>
  <p>Perdam trepidus, &amp; quasi necis abhorrens fuga.</p>
  <p>Sponte, haud coactum obire constantem decet.</p>
  <p>HI. Sed en citato proruit cohors gradu,</p>
  <p>Ductura venit te caterua ad Iudicem.</p>
  <p>(610) LA. Sine veniant, ducar vt ad epulas aetheris.</p>
  <p><milestone unit="page" facs="37"/></p>
</div>
<div type="level1" xml:id="actvs.-iii.-scena.vii.">
  <head>26. ACTVS. III. SCENA.VII.</head>
  <p>PARTHEMIVS. SANGA. DONAX. PERILLVS. LAVRENTIVS.</p>
  <p>IRruite socij, &amp; hunc reuinctum ducite:</p>
  <p>Pereat repentè Christianorum cohors:</p>
  <p>Sic vendicemus coelitum laudes deûm.</p>
  <p>SA. Siccine solutis vinculis liber manes?</p>
  <p>(615) Assequere ter vesane contemptor deûm.</p>
  <p>DO. Si quem colitis est maior Italicis Deus,</p>
  <p>Precare, nostra liberet te de manu.</p>
  <p>LAV. Me liberabit corporis compagine</p>
  <p>Huius soluta: mens volabit ad polos.</p>
  <p>(620) PE. Scilicet in illum coelici ibitis locum</p>
  <p>Superis amici, hos vnde detrahitis deos.</p>
  <p>PA. Verbis morari non vacat. Caesar furens</p>
  <p>Alta tribunal sede collustrans tenet</p>
  <p>Iustaque Praefectus, atque vterque ira aestuans:</p>
  <p>(625) Nec forma veri iusta iudicij subest,</p>
  <p>Nec secta Christi, nec mihi Iudex placet:</p>
  <p>Damnat deos ista, ille truculentus furit.</p>
</div>
<div type="level1" xml:id="actvs-tertii-scena.-viii.">
  <head>27. ACTVS TERTII SCENA. VIII.</head>
  <p><milestone unit="folio" facs="Ciij"/></p>
  <p><milestone unit="page" facs="38"/></p>
  <p>VALERIANVS. DECIVS. LAVRENTIVS. HIPPOLITVS.</p>
  <p>TE Christianum fassus es vecors palàm?</p>
  <p>Perstas eadem pertinax insania?</p>
  <p>(630) LA. Constans eadem persto non trepidus fide</p>
  <p>Sum Christianus: vis nec hoc vlla opprimet.</p>
  <p>DE. Non vim inferemus, si voles hîc obseque:</p>
  <p>Imò corusco honore tollemus caput,</p>
  <p>Potensque Consul Romulae fasces domus</p>
  <p>(635) Geres superbus, aut meis castris eques</p>
  <p>Trahes cohortes dux triumpho nobilis.</p>
  <p>VA. Consule iuuentae, consule isti aetatulae,</p>
  <p>Vitaeque, quam dij chariorem se magis</p>
  <p>Nobis dedêre, quam honore conspicuus ages.</p>
  <p>(640) LA. Prô, scorpione virulenta vox magis.</p>
  <p>Iste, iste honoris fronte prima blandiens,</p>
  <p>Infligit animo lethiferum aculeus nephas.</p>
  <p>At quos honores ducitis, fumos reor:</p>
  <p>Solidi nam honores coelitus tantùm manent,</p>
  <p>(645) Quos voce, votis, morte cupidi quaerimus.</p>
  <p>DE. Sedes ista, scio, persuasionis vanitas.</p>
  <p>Aliud sed ex te poscimus blandè latens:</p>
  <p>Vestráne potentes occulit gazas cohors,</p>
  <p>Largas, valentes, abditas in angulis?</p>
  <p>(650) Debentur illae nempe quotquot Caesari.</p>
  <p><milestone unit="page" facs="39"/></p>
  <p>Dare opes Philippus Imperij haud potis fuit:</p>
  <p>Iure has reposco: redde Principi suum.</p>
  <p>Quòd si referre perfidus negas mihi,</p>
  <p>Secreta mentis verberum vis extrahet.</p>
  <p>(655) LA. Ecclesia amplos nostra thesauros habet.</p>
  <p>DE. Eia agedum amabò, sic fauorem quaeritas?</p>
  <p>LA. Non diffitebor: queis nec Augustus potens</p>
  <p>Plures recondat: nemo in Orbe ditior:</p>
  <p>Neque has recuso arcas, opesque prodere</p>
  <p>(660) Sed dum supellex tota Christi scribitur,</p>
  <p>Et computata redditur sub calculo,</p>
  <p>Induciarum paululùm ergo flagito.</p>
  <p>DE. Hoc te decet iuuencule, alteri vt suum</p>
  <p>Reddas, opesque Principum ne subtrahas.</p>
  <p>(665) Si faxis istud, sospes euades necem,</p>
  <p>Impunè Christum sufferam &amp; per te coli,</p>
  <p>Scribique nostro te Senatu comparem.</p>
  <p>VA. Sed sponsor huius foederis quis pro te adest?</p>
  <p>Ne sponsionem liber elapsus neges?</p>
  <p>(670) HIP. Sponsor manebo, sic vt edixit fore</p>
  <p>LA. Modò triduanum Caesar ociùm dabit,</p>
  <p>Dum tanta Christi ratio colligitur opum.</p>
  <p>DE. Est illa quamuis longa mihi nimium dies,</p>
  <p>Expecto tamen: at tu tene constans fidem.</p>
  <p>(675) HIP. Huic fide certo, est certa promißi fides:</p>
  <p><milestone unit="folio" facs="Ciiij"/></p>
  <p><milestone unit="page" facs="40"/></p>
  <p>Si non redibit, pro hocce non dubitem mori.</p>
  <p>DE. Resolue vincla satelles, hinc liber abeat.</p>
  <p>Spe pergo plenus: viuo tantisper inhians,</p>
  <p>Ingentis auri dum spem acerui deuoro.</p>
  <p><hi rend="bold">CHORVS.</hi></p>
  <p>(680) TEnet immensa fames thesauri</p>
  <p>Mortalia pectora lucri sitis:</p>
  <p>Hanc nec cumulus regalis opum,</p>
  <p>Nec quas fodit è montibus Indus,</p>
  <p>Auidas fauces sedare queant.</p>
  <p>(685) Sed quantum sitis immensa capit,</p>
  <p>Auida &amp; tantum noua consurgit.</p>
  <p>Aliturque lucro maior opum spes.</p>
  <p>Capit vt vires flamma voraces,</p>
  <p>Arida quò plura fouent ligna</p>
  <p>(690) Rapida tepidos fornace focos.</p>
  <p>Et vt erumpunt funesta face</p>
  <p>Nocitura graui incendia damno:</p>
  <p>Sic vbi parto sitis est auro,</p>
  <p>Vires tribuit magna facultas.</p>
  <p>(695) Cogit ad aliud facinus dirum,</p>
  <p>Spes vbi nitidi fulgeat auri.</p>
  <p><milestone unit="page" facs="41"/></p>
  <p>Nulla religio retinet iusti,</p>
  <p>Per phas, atque nephas praecipites,</p>
  <p>Speratis opibus rapidi inhiant:</p>
  <p>(700) Quae si cupidis faucibus excidant,</p>
  <p>Vt canis erepta dente fera</p>
  <p>Nemus indagat, collatrat, furit.</p>
</div>
<div type="level1" xml:id="actvs-qvarti-scena-prima.">
  <head>29. ACTVS QVARTI SCENA PRIMA.</head>
  <p>STIPETVS. LAVRENTIVS. PEDVNIVS. HAELIGNVS. CAECVLVS. NOSOPONVS.</p>
  <p>ADesne tutor pauperum? tandem è feri</p>
  <p>Ereptus es vt agnus leonis faucibus?</p>
  <p>(705) LA. Ab, absit vt desideratam martyrij</p>
  <p>Palmam relinquam deses, ac Christo impius.</p>
  <p>Mox repeto dilatam mei capitis necem,</p>
  <p>Christo immolandam, purus vt coelum petam.</p>
  <p>Tantisper istuc liber extuli pedem,</p>
  <p>(710) Praesente vestram vt voce confirmem fidem,</p>
  <p>Reliquumque donem quicquid est opum amplius.</p>
  <p>Spectet Tyrannus coelicas vt sic opes,</p>
  <p>In mente &amp; imo pauperum clausas sinu.</p>
  <p>STI. En pauperum istuc gratulabundum tibi</p>
  <p><milestone unit="page" facs="42"/></p>
  <p>(715) Procedit agmen. PE. Tutor ac noster parens.</p>
  <p>Diuine Leuites. C. Patrone pauperum</p>
  <p>Salue: manus obsecro contingam sacras,</p>
  <p>Quae liberali pauperes fouent stipe,</p>
  <p>Taectu fruar, quum mihi oculi aspectum negant.</p>
  <p>(720) LA. Non dignus ego, quem sic colatis supplices:</p>
  <p>Vos verò fratres estis, ac patres mihi,</p>
  <p>Quibus ministrare decet, &amp; me vsque obsequi.</p>
  <p>Huc fer lebetem Stipete, &amp; vndam limpidam.</p>
  <p>Lauem meorum vt vltimò fratrum pedes</p>
  <p>(725) Seruemque coelestis magistri symbolum.</p>
  <p>ST. En prompta defero: quid mihi amplius iubes?</p>
  <p>LA. Residete singuli, pedes vt exuam,</p>
  <p>Lauemque: postremum hoc vt officium exigam.</p>
  <p>H. Non patiar, vt tam vile mihi opus praebeas.</p>
  <p>(730) PE. Nec ego patiar. C. Id verò nunquam perferam.</p>
  <p>LA. Vile id opus appellas Pater, quod tam sacrum</p>
  <p>Christus reliquit charitatis symbolon?</p>
  <p>Hic ne mihi este obstaculo: promptè id agite.</p>
  <p>H. At non prior tamen. LA. Imò prior: istud tuis</p>
  <p>(735) Debetur annis, &amp; senij canis tui.</p>
  <p>Vale Pater mi, sis mei precans memor.</p>
  <p>H. Sic optem ab omni crimine esse extersior.</p>
  <p>L. Nec tu Peduni tergiuersari pares.</p>
  <p>P. Sed mecum erit modò hic opus medium tibi,</p>
  <p><milestone unit="page" facs="43"/></p>
  <p>(740) Exaruit tibia mihi altera impotens.</p>
  <p>Viramque profer, vtramque condidit deus.</p>
  <p>LA. En lotus exi, prosequendus osculo.</p>
  <p>Quid hoc boni est? vtrinque rectus ambulo,</p>
  <p>Iunctura solida est, planta constans fert gradum.</p>
  <p>(745) Subsulto gaudio, mihi nunquam dies</p>
  <p>Illuxit isto gratior. Rectus, celer,</p>
  <p>Constans, potens gradior, nouus redit vigor.</p>
  <p>Diuine Leuites, quid hoc pro beneficio</p>
  <p>Reddam benignus? quas tibi grates agam?</p>
  <p>(750) LA. Debetur ista gratia in solidum Deo,</p>
  <p>Meum est nihil: tua hoc opus meruit fides:</p>
  <p>Et prompta Christi in quemlibet benignitas.</p>
  <p>Non hancce mihi, verùm Deo dato gloriam.</p>
  <p>Sit ergo Christo immensa laus, virtus, honos:</p>
  <p>(755) Viuam dehinc addictior verbis Dei,</p>
  <p>Expertus in me cuius amplam sum manum.</p>
  <p>Vtinam &amp; mihi istam faxit omnipotens opem,</p>
  <p>Vt huius almum contuar lucis iubar.</p>
  <p>LA. Nae tu impotenter Solis huius flagites</p>
  <p>(760) Videre lucem, quando Sol nunquam occidens,</p>
  <p>Tibi pectus illustrat Deus, lux peruigil.</p>
  <p>C. At spes mihi tamen magna Leuites subit</p>
  <p>Lucis adipiscendae, prece modò me iuues.</p>
  <p>LA. Prodesse fratribus, vbi poßim, animus cupit:</p>
  <p><milestone unit="page" facs="44"/></p>
  <p>(765) Sed perfidorum est, non nisi ex miraculis</p>
  <p>Seruare Christo mente constanti fidem.</p>
  <p>C. At magna Christo, quando prodigies iuuat,</p>
  <p>Est laus, &amp; immensa illa maiestas patet.</p>
  <p>L. Sed lotus esto: quod volet, faciet Deus.</p>
  <p>(770) C. Exterge coecum lumen hac Laurenti aqua,</p>
  <p>Spes certa splendoris orituri me tenet.</p>
  <p>L. En faxo, quando tantopere frater rogas:</p>
  <p>Sit tanta cura, quanta tibi perstat fides.</p>
  <p>C. At at insolitus en fulgor oculis emicat,</p>
  <p>(775) Lucem video, nunquam antè spectatam mihi:</p>
  <p>Variane spectra, an vera rerum nescio</p>
  <p>Simulachra cernam, sed noua omnia attamen.</p>
  <p>Nec fallit aspectus, video, certum est, video.</p>
  <p>S. An cernis istud Caecule, agè quid ago, refer.</p>
  <p>(780) C. Et te meosque iuxta sodales intuor,</p>
  <p>Monstrasque porrecta manu turbam hinc procul.</p>
  <p>T. Certum est, vides. C. Certum video, nil me fugit.</p>
  <p>O autor huius lucis aeterne &amp; potens</p>
  <p>Rerumque quas conspecto paßim nunc videns,</p>
  <p>(785) Et cuius vsque firmus excelsum decus</p>
  <p>Caecus reueritus sum, ratusque plurimi.</p>
  <p>At nunc videns immensa cuius sydera,</p>
  <p>Operaque coram suspicio, &amp; vnde est tui,</p>
  <p><milestone unit="page" facs="45"/></p>
  <p>Eritque semper maior admiratio,</p>
  <p>(790) Grates habeo, quas imbecillis sum potis,</p>
  <p>Tibique Leuites, Dei mystes sacer.</p>
  <p>At nil meum certe: Dei istud integrum est:</p>
  <p>Qui firmat ista corda beneficentia,</p>
  <p>Fidemque solidat, quam hostis impugnat ferox.</p>
  <p>(795) CAE. In huius acti Caeculus cùm sim fidem,</p>
  <p>Lucilius ero, lucis acceptae memor.</p>
  <p>Potiar eadem sancte Leuites ope,</p>
  <p>NO. Nam me premit cruciatus, &amp; mortis dolor:</p>
  <p>Aut me mori quàm viuere magis expedit.</p>
  <p>(800) Miseret tui Nosopone: sed quid hîc queo?</p>
  <p>LA. Solus dat istam, quam rogas, opem Deus:</p>
  <p>Perfundo lympha, conferat vires potens.</p>
  <p>NOS. En fugit angor: stabilis sine lectulo,</p>
  <p>Sine baiulis robustus ibo, sinite me</p>
  <p>(805) Tentare gressum, fortis insidet vigor:</p>
  <p>Fugit medullis insitus nostris dolor:</p>
  <p>Frebris receßit, rediit at integritas:</p>
  <p>Fuisse nullo pressus angore videor,</p>
  <p>Tanta valeo repentè firmitudine.</p>
  <p>(810) Sit Christe tibi laus, qui tuos tanta pius</p>
  <p>Virtute donas, nosque beneficentia.</p>
  <p>LAV. Sed intus ad me, munus vt cuique tribuam.</p>
  <p><milestone unit="page" facs="46"/></p>
</div>
<div type="level1" xml:id="actvs.-iiii.-scena.-ii.">
  <head>30. ACTVS. IIII. SCENA. II.</head>
  <p>DECIVS PATER. &amp; DECIVS FILIVS.</p>
  <p>EST magna semper cura natorum patri,</p>
  <p>Grauesque solicitudines variè trahunt,</p>
  <p>(815) Qui non sibi tantùm, at suis natis parat</p>
  <p>Sceptrum superstes, quò nepotes efferat,</p>
  <p>Seruetque gentis longa posteritas decus.</p>
  <p>D.FI. Te magna nostri torquet anxietas parens:</p>
  <p>Pietasque, noui: Dij mihi vires ferant,</p>
  <p>(820) Dignas referre tam pio grates patri:</p>
  <p>Sit tanta virtus, quanta tibi spes est mei.</p>
  <p>D. P. Haec spes alit me, grandis &amp; tui indoles,</p>
  <p>Quiduis vt ex te sperem, &amp; audax postulem.</p>
  <p>D. FI. Quod posse speras, posse conabor valens:</p>
  <p>(825) Quaecunque mandes, fortis audebit manus.</p>
  <p>D.P. Macte esto virtute puer, hanc mentem obtine.</p>
  <p>Proin tibi parem statuam solij potentiam,</p>
  <p>Regnes honore vt Caesar ornatus pari:</p>
  <p>Audaxque mille victor armatos regas,</p>
  <p>(830) Luxuque magnificus opum affatim haurias.</p>
  <p>D.FI. Nam Caesaris natum haud decet vili manu</p>
  <p>Proferre donum: magna Caesarem decent.</p>
  <p>D.P. Expecto gazas Christianorum graues,</p>
  <p>Stipulatus vnus quas mihi consortio</p>
  <p><milestone unit="page" facs="47"/></p>
  <p>(835) Mystes nouello, triduum pactus morae.</p>
  <p>Datam ille fidus si mihi explebit fidem,</p>
  <p>In bella sumptus gentium paßim dabit,</p>
  <p>Vbicunque milia mille sub signis merent:</p>
  <p>Eufratis errat siue per ripas phalanx,</p>
  <p>(840) Seu per relictas Parthici glebas soli,</p>
  <p>Domitétue Pontum, Sarmatis pictos Getas,</p>
  <p>Belloque Ducos Teutonas premat cohors,</p>
  <p>Acresue Gallos, aut Britannos nobiles:</p>
  <p>His strennuum te praeferam castris ducem.</p>
  <p>(845) D.F. Si copia mihi tanta thesauri datur,</p>
  <p>Hostes redempto facile nostros milite</p>
  <p>Largitione abundè diffusa premam:</p>
  <p>Haec vna lucri spes facit fortes viros,</p>
  <p>Aurique fulgor strennuos ad vim rapit:</p>
  <p>(850) Quem nulla praeda suscitat, animus cadit.</p>
  <p>D.P. Istud fouebit gaza triduo mihi</p>
  <p>Lapso parata, proximus subest dies</p>
  <p>Pacti tributi: miror vbi tantum haereat.</p>
  <p>Audáxne forsan me dolis irrideat?</p>
  <p>(855) D.F. Quod valdè cupiit animus, elabi timet.</p>
  <p>D.P. At non quiescit certa veri mens mihi,</p>
  <p>Ne fallat in nos contumax hominum genus.</p>
  <p>Nimium moratur: tertius fugit dies.</p>
  <p>D.F. Intrò phalanges prodituras excito,</p>
  <p><milestone unit="page" facs="48"/></p>
  <p>(860) Armata velox impetum vt paret cohori.</p>
  <p>D.PA. Istuc agamus, nil morae queo pati.</p>
</div>
<div type="level1" xml:id="actvs.-iiii.-scena.-iii.">
  <head>31. ACTVS. IIII. SCENA. III.</head>
  <p>LAVRENTIVS. STIPETVS. NOSOPONVS.</p>
  <p>EN nunc peregi, quicquid amor &amp; charitas</p>
  <p>Poposcit in vos. Restat obsequium tamen,</p>
  <p>Quod praebeatis vile nonnihil mihi.</p>
  <p>(865) STI. Abs te didicimus omne pietatis genus,</p>
  <p>Proinde deerit nulla praescripto mora.</p>
  <p>NO. Dic quicquid id sit, pectus &amp; animum tibi</p>
  <p>Ferimus in obsequium, tua adiuti manu.</p>
  <p>LAV. Vos hisce pro templis stipem orantes simul</p>
  <p>(870) Restate paulùm, vestra opus praesentia.</p>
  <p>NO. Hîc considemus, facere quid magis iubes?</p>
  <p>LAV. Quum Caesar istuc purpuratorum manu</p>
  <p>Stipatus ibit, state clamantes opem.</p>
</div>
<div type="level1" xml:id="actvs.-iiii.-scena.-iiii.">
  <head>32. ACTVS. IIII. SCENA. IIII.</head>
  <p>DECIVS. VALERIANVS. HIPPOLITVS. PERILLVS. PARTHEMIVS.</p>
  <p>EN quanta magico futili danda est fides?</p>
  <p>(875) Apparet vsquam? num qua spes restat super?</p>
  <p><milestone unit="page" facs="49"/></p>
  <p>Effluxit hora, tertius fugit dies.</p>
  <p>VA. Certum est, fugit, fefellit elapsus fidem.</p>
  <p>Praedixerámne? sensit animus hoc nephas.</p>
  <p>Huic nulla, diuos quisquis irridet, fides.</p>
  <p>(880) DEC. Vbi nunc scelestus sponsor? vbi caput impium?</p>
  <p>Trahatur istuc, pro scelere dabit caput.</p>
  <p>Is vnus istas perfidus technas struit:</p>
  <p>Autor parati criminis crimen luat.</p>
  <p>HIP. Quò tam feroci me manu lictor trahis?</p>
  <p>(885) PER. Iußi facimus, ita Caesar vrgeri imperat.</p>
  <p>PAR. En, Caesar, adductum tibi virum sistimus.</p>
  <p>DEC. Ridemur abs te furcifer, &amp; agis iocos?</p>
  <p>Te ne nihil ista nostra Maiestas mouet?</p>
  <p>Ferrique terror, quod tibi caput auferat?</p>
  <p>(890) VA. Pro Christiano vas datus, poenas dabis.</p>
  <p>Vbi ille scelus est pactus effluxit dies.</p>
  <p>HIP. Fuit vsque mihi veneranda Maiestas tua,</p>
  <p>Honosque Caesar: laesa nec pacti fides:</p>
  <p>Nec hora fluxit tota temporis dati,</p>
  <p>(895) Superest diei clara adhuc haec vespera.</p>
  <p>DE. Spem ducitis: non si qua perstaret fides,</p>
  <p>Promptus parato iamque thesauro adforet?</p>
  <p>I sponsor, &amp; poenas pro eo fidus dato.</p>
  <p>Duc lictor hinc, &amp; pertinax caput feri.</p>
  <p><milestone unit="folio" facs="D"/></p>
  <p><milestone unit="page" facs="50"/></p>
  <p>(900) HIP. Redibit is: sperare fidenter decet.</p>
  <p>Iuuabit attamen pro eo sic me mori.</p>
</div>
<div type="level1" xml:id="actvs.-iiii.-scena.-v.">
  <head>33. ACTVS. IIII. SCENA. V.</head>
  <p>LAVRENTIVS. PERILLVS. DECIVS. PAVPERES. VALERIANVS.</p>
  <p>AT ecce gressu Caesar attonito ruit,</p>
  <p>Truciq, vultu, Hippolitum &amp; istuc trahit:</p>
  <p>Deposcit ad poenas datae fidei vadem:</p>
  <p>(905) Sed haud patiar hunc capitis ob nostri fugam</p>
  <p>Lethum subire: reprime satelles manum.</p>
  <p>PER. Vt iussus ago. LAV. Sta paululum. VAL. Iussus id age.</p>
  <p>LA. At ipse, cuius ducitur caußa, petor:</p>
  <p>En praesto Caesar sponsor adsum munerum:</p>
  <p>(910) Libera sit ergo nunc mei vadis fides.</p>
  <p>DE. Suspende gladium lictor &amp; sine liberum.</p>
  <p>At vbi talenta, vbi splendida tot opum fides?</p>
  <p>LA. Nil fallo Caesar, faxo thesauros domus</p>
  <p>Cernas, &amp; arcas ordine expostas palàm.</p>
  <p>(915) Assequere paulùm, si modò haud piget sequi.</p>
  <p>Spectabis ingens atrium, diues, potens,</p>
  <p>Fulgere vasis aureis per porticus.</p>
  <p>En quanta ardet vnio &amp; carbunculus!</p>
  <p><milestone unit="page" facs="51"/></p>
  <p>Smaragdus, atque ibi omne gemmarum genus:</p>
  <p>(920) Est ista Christi viuida supellex. Dei,</p>
  <p>Sunt istae opes, quas tibi spopondi diuites.</p>
  <p>PAVPERES VNA.</p>
  <p>Inuicte Caesar, diuide in egenos stipem,</p>
  <p>Saltem vel vnicum indigis teruntium.</p>
  <p>DE. At quid, quod istud vile, pannosum venus?</p>
  <p>(925) LA. Frendens quid hîc minitaris, aut qud displicet?</p>
  <p>Num sordida, aut haec vilia existimas?</p>
  <p>Aurum quod ardenter exhaustus sitis,</p>
  <p>Effoßa gignunt rudera cum gleba putri</p>
  <p>Solidae venenum grande virtutis: scelus</p>
  <p>(930) Ad omne pellens, dirum &amp; in malum ruens.</p>
  <p>Pannosa verò turba, quam spernis foris,</p>
  <p>Intus nitescit, intus est integritas:</p>
  <p>Caeleste pectora numen interna excolit.</p>
  <p>Vestros valentes corpore atque viribus,</p>
  <p>(935) Lenisque longè splendicantes byßinis,</p>
  <p>Interna corrumpit animi pestis iecur:</p>
  <p>Superbum aequosus inflat intrinsecus hydrops,</p>
  <p>Chiragra auaras curua contrahit manus,</p>
  <p>Spurcos libido foedat ingluuie graui,</p>
  <p>(940) Et purpuratos hic tuos morum hulcera,</p>
  <p>Qui aliquando nudi palpitabunt tartaro.</p>
  <p>At quos vides arente pannosos cute,</p>
  <p><milestone unit="folio" facs="Dij"/></p>
  <p><milestone unit="page" facs="52"/></p>
  <p>Stola &amp; coronis aureis coelum petent.</p>
  <p>At tu potenti qui tenes Romam manu,</p>
  <p>(945) Vastumque grandi qui teris mundum pede</p>
  <p>Spretor Dei, morbo laboras regio.</p>
  <p>I confer alias cum meis gazis opes.</p>
  <p>DE. Egon’ cachinnis, ludicrisne venditus?</p>
  <p>Ridemur Hercle, &amp; viuit enormis magus?</p>
  <p>(950) VA. Sattat cauillo scurra scenam mimico.</p>
  <p>Adeóne nulla austeritas est fascibus?</p>
  <p>Censura nulla, quae caput id exerceat?</p>
  <p>Impunè tantum Caesari num illuserit?</p>
  <p>DE. Verberibus, igne, morte, cruciatu efferam.</p>
  <p>(955) Plombata lictor expedi, &amp; tunde latera.</p>
  <p>Ac hocce pannosum insequere gladiis genus,</p>
  <p>Diripite, rabidi ceu lupi raptant oues.</p>
</div>
<div type="level1" xml:id="actvs-iiii.-scena.vi.">
  <head>34. ACTVS IIII. SCENA.VI.</head>
  <p>PARTHEMIVS. PERILLVS. DONAX. SANGA. LAVRENTIVS. DECIVS.
  VALERIANVS.</p>
  <p>PErite inops, vile, pannosum genus.</p>
  <p>Fugêre paßim deuias turbae in casas.</p>
  <p>(960) Istuc redite: huic latera plombo extundite.</p>
  <p>PE. Faxo: quis artem Caesari ostentet suam,</p>
  <p><milestone unit="page" facs="53"/></p>
  <p>Maiusque torturae genus, palmam ferat.</p>
  <p>DON. Esto ratum. SAN. Nec abnuo: primus feri.</p>
  <p>PER. Haec massa scapulas plombea excutiet tuas.</p>
  <p>(965) LAV. O Christe robur confer inuictum Deus,</p>
  <p>Ne sub grauante mole deficiam impotens.</p>
  <p>DON. At quantus iste brachij nodus tui,</p>
  <p>Concidit ab ictu quassus in solum tuo.</p>
  <p>Expende, &amp; ista claua quod pondus ferat.</p>
  <p>(970) PER. Lassus recubuit, tolle in abacum pendulum,</p>
  <p>Atque fertendi dabitur ictus amplior.</p>
  <p>DON. Suspende medium, vi sine incumbat cadens.</p>
  <p>Hanc tunde partem, metiar quantum patet</p>
  <p>Compago laterum, liuor vnde se efferat.</p>
  <p>(975) DEC. Agè Sanga, crebrò. VA. Eia Perille, effera.</p>
  <p>PAR. Donax agè, in numerum. PER. Alterum versa latus.</p>
  <p>DON. Porrige supinum pectus, ictumam sustine.</p>
  <p>DEC. Vab, splendidum, gratumque mihi spectaculumt</p>
  <p>Pascam cruenta caede nunc animum meum.</p>
  <p>(980) LAV. Hoc pasce mentem Caesar aspectu necis:</p>
  <p>Ego sentio epulas semper optatas mihi.</p>
  <p>PAR. Exulcerata liuido hulcere est cutis,</p>
  <p>Carbone deierem atra quolibet magis:</p>
  <p>Si pergitis ferire, spiritus effluet.</p>
  <p>(985) LAV. Agitè proinde excutite mihi nunc spiritum,</p>
  <p><milestone unit="folio" facs="Diij"/></p>
  <p><milestone unit="page" facs="54"/></p>
  <p>Vt ad beatas euolet liber domos.</p>
  <p>B. Imò reprimite caestus, &amp; istum cartere</p>
  <p>Noctu fouere, cras vt ad cruces nouas</p>
  <p>Sufficiat, &amp; tormenta per centum traham:</p>
  <p>(990) Tenebo vitam, nec volenti dabo necem.</p>
  <p>Est lenitatis grande beneficium, citò</p>
  <p>Donare morte, vbi peius emeruit reus.</p>
  <p>Noster profectò grauius exigit tumor.</p>
  <p>LA. Inflige quicquid pectus iratum imperat:</p>
  <p>(995) Sum ferre praesto, inferre quantumuis para.</p>
  <p>PART. Tantisper isto saucius specu late,</p>
  <p>Quoad offeraris lancinandus Caesari.</p>
  <p>Hac nocte nobis excubandum milites,</p>
  <p>Spelaea ne hic elapsus euadat magus.</p>
  <p>(1000) PER. Paremus omnes: hîc mihi locum deligo.</p>
  <p><hi rend="bold">CHORVS ANGELORVM.</hi></p>
  <p>EIa fortis athleta martyr alte,</p>
  <p>Nunc infracta opus est fide probari,</p>
  <p>Nunc insigne manet necis trophaeum,</p>
  <p>Et parto venies potens triumpho.</p>
  <p>(1005) Aurum septuplici probatur igne,</p>
  <p><milestone unit="page" facs="55"/></p>
  <p>Squalentem scoriam focis repurgans:</p>
  <p>Sic purus cruciatibus seueris,</p>
  <p>Fulgebis Domini coruscus aula.</p>
  <p>Tyro cum duce nobili sub armis</p>
  <p>(1010) Confertas acies penetrat audax,</p>
  <p>Laetus non trepida perire morte,</p>
  <p>Et regi validam probare dextram.</p>
  <p>Ergo non trepidans fidem sub hoste,</p>
  <p>Nec segnes animos remissus aedas,</p>
  <p>(1015) Alto sydere Christus imperator,</p>
  <p>Et te tota poli phalanx tuetur.</p>
  <p>Victrici rediment caput corona,</p>
  <p>Cantantes placidis Osanna palmis,</p>
  <p>Victorique alacres iò triumphe,</p>
  <p>(1020) Augustam Domini domum petentes.</p>
  <p>Hic te magnifica parens in aula</p>
  <p>Sublimis solio Deus beato</p>
  <p>Amplexu capiet, daturus vltra</p>
  <p>Quàm vel vota ferant, vel altus ardor.</p>
  <p><milestone unit="folio" facs="Diiij"/></p>
</div>
<div type="level1" xml:id="actvs-qvinti-scena-prima.">
  <head>36. ACTVS QVINTI SCENA PRIMA.</head>
  <p>PERILLVS. DONAX. PARTHEMIVS. SANGA.</p>
  <p>(1025) ATat quid hoc monstri? quod istud est melos?</p>
  <p>Quis fulgor hic? Donax, Tribune Parthemi,</p>
  <p>Exsurgite, euasit magus. Quantus sopor?</p>
  <p>Sed vósne somnus, an quies, an mors premit?</p>
  <p>Heus heus, caput sustollite: extincti aedepol.</p>
  <p>(1030) Quorsum? quid ago? quas cerno fulminis faces!</p>
  <p>Solúsne persto, an sospes effugiam necem?</p>
  <p>Sed tento rursum sitne mors an hic sopor:</p>
  <p>Quis torpor illigati quid agitis mortui?</p>
  <p>DON. Ad arma, ruite ad arma. quae vis? quis fragor?</p>
  <p>(1035) PAR. Quis terror iste? quis tot inflixit cruces?</p>
  <p>Quis hos flagellis mihi lacertos contudit?</p>
  <p>SA. Ardente propè verbere &amp; ego extinctus fui.</p>
  <p>PE. Sopore vix vos excitaui torpidi.</p>
  <p>Ita me dij ament, dormire vos malè credidi.</p>
  <p>(1040) Isthaecne segnities grauis vigiles decet?</p>
  <p>DON. Perdant dij me, ni sepultus in Stygos</p>
  <p><milestone unit="page" facs="57"/></p>
  <p>Alto videbar aestuans miser lacu.</p>
  <p>SAN. Megera trux saeua quatiebat verbera,</p>
  <p>Quin hinc adhuc vtraque latera liuent mihi.</p>
  <p>(1045) PAR. Vos quando vestra somnia, &amp; noctis cruces</p>
  <p>Refertis vnà: &amp; ipse nostra recito.</p>
  <p>Ibam flagellis caesus in Ditis lacus,</p>
  <p>Meque ibi trifauce Cerberus morsu rapit,</p>
  <p>Laniatque totum, vnde &amp; mihi iam artus labant,</p>
  <p>(1050) Animusque trepidat, nescio quid horrens mali.</p>
  <p>PER. Sunt ista nostri spectra trepidantis magi,</p>
  <p>Excußit artes, hoc vt erumpat specu.</p>
  <p>PAR. Nimirum id ipsum: sed vide an non fugerit.</p>
  <p>Sum semper inde veritus id hominum genus.</p>
  <p>(1055) PER. Haud fugit ille, solus excubias vigil</p>
  <p>Dum praesto, nulla illi fugae patuit via.</p>
  <p>Etsi coruscum fulmen in caligine.</p>
  <p>Refulsit ingens, atque varii inde strepitus,</p>
  <p>Vocesque, faciesque volucrum, nil terruit.</p>
  <p>(1060) PAR. Seruate constanter, quoad istud Caesari</p>
  <p>Relatum eo, atque huc imperata perfero.</p>
  <p>SAN. Non solus attamen, Donax vnà haereat.</p>
  <p>DON. Formido quae te terret, atque imbellia?</p>
  <p>Vnà manemus, nil maleficae artes iuuent.</p>
</div>
<div type="level1" xml:id="actvs-qvinti-scena.-ii.">
  <head>37. ACTVS QVINTI SCENA. II.</head>
  <p><milestone unit="page" facs="58"/></p>
  <p>PARTHEMIVS. DECIVS. VALERIANVS. CLAVDIVS.</p>
  <p>(1065) IVuenis in atri carceris clausus specu</p>
  <p>Nos terruit spectris, maleficisque artibus:</p>
  <p>Deposce poenas, hinc vel erumpet magus.</p>
  <p>VA. O forte militum genus: vitreáne vos</p>
  <p>Portenta terrent? non viros animi pudet?</p>
  <p>(1070) PA. Imò corusco sensimus fulmen polo</p>
  <p>Nocte media, caliginemque dispulit,</p>
  <p>Fragore totam carceris mouit basim:</p>
  <p>Mugitus ingens auribus sonuit meis.</p>
  <p>Commilitones terror inuasit grauis.</p>
  <p>(1075) DE. Hercule, timendum ne meas cruces magus</p>
  <p>Euadat arte, impunè nos &amp; luserit.</p>
  <p>Abi Tribune, illumque pertractum mihi</p>
  <p>Nudum reiectis offer istuc vestibus:</p>
  <p>Cui, si recuset diis sacra, extremas cruces,</p>
  <p>(1080) Et lenta mortis flagra protractae para.</p>
  <p>Praefecte, quid ad haec, quid dabis mihi consilij?</p>
  <p>Res plena casus ancipitis animum tenet.</p>
  <p>VA. Exerce caedes: sola mors coërcet malos.</p>
  <p>DE. At robur intentata nex maius feret,</p>
  <p>(1085) In mortis ardent pertinaces gloriam.</p>
  <p>VA. Longa trahatur lenta mors flagris mora:</p>
  <p>Superesse poena est, cui citò votum est mori.</p>
  <p><milestone unit="page" facs="59"/></p>
  <p>Terrebit ista acerbitas, qui se occulunt.</p>
  <p>Ac nulla ne sit caussa peragendi reum.</p>
  <p>(1090) Ad Martis aras aut pius thus offerat,</p>
  <p>Aut Christianus pertinax poenas luat.</p>
  <p>DE. Istud volebam. Martialem adi, puer:</p>
  <p>Dic Martis aras victimis caesis paret,</p>
  <p>Quodque huius istuc hostis attrahimus caput.</p>
  <p>(1095) CLAV. Haud vlla mandata mora tardebit tua.</p>
</div>
<div type="level1" xml:id="actvs-qvinti-scena.-iii.">
  <head>38. ACTVS QVINTI SCENA. III.</head>
  <p>PERILLVS. DECIVS. DONAX. SANGA. VALERIANVS.</p>
  <p>EN Caesar ista pure liuido cutis,</p>
  <p>Heri lyrata caestibus, qui nunc placet?</p>
  <p>DON. At si minuto virgularum verbere.</p>
  <p>Expungeretur, cerneres tum turgidas</p>
  <p>(1100) Stillare paßim atro cruore pustulas.</p>
  <p>DE. Istud parate quum sacra auertet deûm,</p>
  <p>Tunc omne quaerite quisque tormenti genus:</p>
  <p>Hac arte quisquis praecat, palmam feret.</p>
  <p>VA. Et quò sit amplius animi, puer, viris</p>
  <p>(1105) Deprome nostro largiter penu merum.</p>
  <p>SAN. Hoc tollet animos, &amp; feros reddet magis.</p>
  <p>Praefecte, grates agimus, vbi merum dabis.</p>
  <p><milestone unit="page" facs="60"/></p>
</div>
<div type="level1" xml:id="actvs.-v.-scena.-iiii.">
  <head>39. ACTVS. V. SCENA. IIII.</head>
  <p>CLAVDIVS. MARTIALIS. SALIVS.</p>
  <p>ERgo para, ne Caesarem teneat mora.</p>
  <p>MAR. Facesso confestim: Saline verbulum,</p>
  <p>(1110) Sed ea appara, quae sacra Mauortis petunt.</p>
  <p>SA. Ecquid putas? quid est quod occultum iubes?</p>
  <p>Ne falsa Martis numina incassum peti,</p>
  <p>Aut sacra superstitione vana agi efferam,</p>
  <p>Quòd Mars flagellis Christiani vapulat?</p>
  <p>(1115) MAR. Modestiore verba voce comprime:</p>
  <p>Non cernis istuc Caesarem iuxta gradi?</p>
  <p>Clamose, id ipsum inquam volebam: at appara.</p>
  <p>SA. At senties, Hercle, simulatorem bonum:</p>
  <p>Rem finge quamuis, post ego mystes sequar.</p>
</div>
<div type="level1" xml:id="actvs.-v.-scena.-v.">
  <head>40. ACTVS. V. SCENA. V.</head>
  <p>VALERIANVS. SIMALIO. DECIVS. MARTIALIS. LAVRENTIVS.</p>
  <p>AGE praeco, ciues euoca, &amp; Martis sacra</p>
  <p>(1120) Celebranda Caesare duce mox populo indica.</p>
  <p>SI. Ad Martis itur imperante Caesare</p>
  <p>Delubra Diui: quisquis istuc rennuit</p>
  <p>Venire supplex, thure nec sparso Deum</p>
  <p><milestone unit="page" facs="61"/></p>
  <p>Martem fatetur, bellico dabit graues,</p>
  <p>(1125) Reliquoque poenas numinum choro omnium.</p>
  <p>DE. Age, huc acerram porrige, &amp; thus inijce.</p>
  <p>MAR. En Diue Caesar numen inuictum soli,</p>
  <p>Cuique sedem coelites polo parant.</p>
  <p>DE. En vt ego Marti thuris incensum fero,</p>
  <p>(1130) Liboque sacrum numini Martis merum:</p>
  <p>Sic praestet omnis qui meis castris meret.</p>
  <p>Praefecte, perage munus istud Martio.</p>
  <p>MAR. Imitare reliquos, hanc acerram suscipe</p>
  <p>Et thure supplex numen accenso cole:</p>
  <p>(1135) In vota Martem voce solenni voca.</p>
  <p>LAV. O crimen! ô nephas! egóne Deo adultero,</p>
  <p>Truci latroni, parricidarum duci,</p>
  <p>Diuinum honorem perfidus supplex feram?</p>
  <p>MAR. At vester vbi Christus obiit Deus necem,</p>
  <p>(1140) Latrone poenas in crucem elatus dedit?</p>
  <p>LAV. Hanc sponte subiit, victor at mortem potens</p>
  <p>Pessundatam ista cùm cruce Orbe sustulit.</p>
  <p>Vestrosque diuos in triumphum vinculis</p>
  <p>Ducit ligatos, &amp; relegat Tartaro.</p>
  <p>(1145) At Christus alta sydera illustris tenet:</p>
  <p>Illic beatus cum beatis praesidet,</p>
  <p>Venturus istuc omnium Iudex polo,</p>
  <p>Poenas reposcet acerbitatis, &amp; trucis</p>
  <p><milestone unit="page" facs="62"/></p>
  <p>Atrocitatis huius à vobis graues.</p>
  <p>(1150) VA. Meditatur artes: incute satelles manum,</p>
  <p>Et conticescat artis impiae minas.</p>
  <p>DE. En hîc flagella, scorpiones, vngulas,</p>
  <p>Lentasque flammas, elige, aut diis consecra.</p>
  <p>LA. Minare quiduis, nulla tam poena est ferox,</p>
  <p>(1155) Ardente quae me à Christi amore separet.</p>
  <p>Istum nec aestus, nec gelu, sitis, fames,</p>
  <p>Aerumna nulla, nulla adimat angustia.</p>
  <p>Vtor dato: tormenta quaeuis eligo,</p>
  <p>Optata dudum voce, votis, pectore.</p>
  <p>(1160) DE. Hic Martis aras, quando thure rennuit,</p>
  <p>Cruore vi atque verbere expresso imbuat.</p>
  <p>Caedite flagellis atque scorpionibus.</p>
</div>
<div type="level1" xml:id="actvs.-v.-scena.-vi.">
  <head>41. ACTVS. V. SCENA. VI.</head>
  <p>DONAX. PERILLVS. SANGA. MARS. LAVRENTIVS.</p>
  <p>NVlla imperatis Caesaris fiet mora:</p>
  <p>Cruore faxo stillet effuso cutis.</p>
  <p>(1165) PE. Nunc porge liuentes, miser verbere nouo</p>
  <p>Humeros, &amp; istas lateris icti pustulas.</p>
  <p>SAN. En Christiane, cuius aspernatus es</p>
  <p>Numen sacratum, pascitur Mars sanguine,</p>
  <p>Vindiceque coram hostis proterui verbere.</p>
  <p><milestone unit="page" facs="63"/></p>
  <p>(1170) LA. Erras cruente, si meam caedem putas</p>
  <p>Placere Marti fictilis ligni deo,</p>
  <p>Ob quam imò flammis tortus infandum gemit.</p>
  <p>En, tento quanta sit potestas daemonum:</p>
  <p>Aspersus isto sanguine in solum cadet.</p>
  <p>(1175) Mars, perfer istum, si quod est numen tibi:</p>
  <p>Aut cede Christo, ius tibi fraudis adimit.</p>
  <p>MARS. At parce, Laurenti, cruentis ictibus,</p>
  <p>Commenta detego, spiritus Stygios lacus</p>
  <p>Repeto nocens: sat Roma nostris artibus</p>
  <p>(1180) Elusa desipuit, at expellor loco.</p>
  <p>LA. En cernis isto, quanta vis sit numini?</p>
  <p>Cadit imbecillis Martis armati furor.</p>
</div>
<div type="level1" xml:id="actvs.-v.-scena.-vii.">
  <head>42. ACTVS. V. SCENA. VII.</head>
  <p>MARTIALIS. DECIVS. VALERIANVS. D. FILIVS. PARTHEMIVS.</p>
  <p>AT Martis ecce concidit signum dei,</p>
  <p>Et Caesar istud sustinebis dedecus?</p>
  <p>(1185) DE. Etiamne in ipsos arte colludit deos?</p>
  <p>VA. In hunc feratur capitis abscißi vltima</p>
  <p>Edicta iuxta publicè sententia.</p>
  <p>DE. At plus morarum mortis extractae furor</p>
  <p>Exposcit, vt dilancinetur vngulis.</p>
  <p>(1190) Istud agite extemplò mihi satellites.</p>
  <p><milestone unit="page" facs="64"/></p>
  <p>D.F. At parce nostris hîc, parens, oculis precor:</p>
  <p>Vides vt iste vndique cruentus diffluit.</p>
  <p>Contusa primùm caestibus tumuit cutis,</p>
  <p>Expressa sanies caede virgarum noua.</p>
  <p>(1195) Quid amplius paras, si homo hominem corripis?</p>
  <p>Quod pectus istud facinus infandum occipit?</p>
  <p>Aut efferato sustinet animo nephas?</p>
  <p>Quin morte perde, si nocens meruit necem.</p>
  <p>DE. Siccine patri occipis nec id quod lubet agam?</p>
  <p>(1200) Pluráne puer, quàm Caesar inferat, feret,</p>
  <p>Et dicar vno victus in poenis viro?</p>
  <p>D.F. Et sola petitur laus misera in ista nece?</p>
  <p>Sit satis obisse: ne necis atrox pete genus.</p>
  <p>Nec diis placere diritas haec sat potest.</p>
  <p>(1205) Quid si religio Christianorum foret</p>
  <p>Diuina magis, insigne quàm numen probat,</p>
  <p>Et prompta virtus Martis in potentiam?</p>
  <p>DE. Sacris patronus Christianorum faues?</p>
  <p>Infanda nostri generis haeccine est lues:</p>
  <p>(1210) Quid faciet vnquam Caesar in pari gradu?</p>
  <p>Manus, Tribune, extende in infestum genus.</p>
  <p>PAR. Iussu parentis huc manus in te fero.</p>
  <p>Satis impudenter patris animum Caesaris</p>
  <p>Laesisti. at huc, nec tergiuersari pares.</p>
  <p>(1215) DEI. At ego, Tribune, ni recedis, impeto,</p>
  <p><milestone unit="page" facs="65"/></p>
  <p>Ne mage propinques, mucro quàm meus sinit.</p>
  <p>PAR. Commissa patris exequenda sunt tamen:</p>
  <p>Valemus ense, nec metum paruus paras.</p>
  <p>DEI. Si corpus exiguum est, animus ingens tamen.</p>
  <p>(1220) Túne furias parentis irati foues?</p>
  <p>Huc militaris manipulus in opem ruat.</p>
  <p>PAR. At Sanga subueni, eruet nostra manu.</p>
  <p>D. FI. At per, Tribune vilis, omnes deiero</p>
  <p>Superos &amp; inferos, tibi iugulum eximam.</p>
  <p>(1225) Docebo quid sit Caesaris natum aggredi.</p>
  <p>PAR. Sic territas postquam trepida es istic fuga.</p>
</div>
<div type="level1" xml:id="actvs-qvinti-scena.-viii.">
  <head>43. ACTVS QVINTI, SCENA. VIII.</head>
  <p>VALERIANVS. PERILLVS. DONAX. SANGA. DECIVS. LAVRENTIVS.</p>
  <p>SAT est tumultus, pace agamus relliquum.</p>
  <p>Perille agè, artem Caesari monstra tuam.</p>
  <p>Nouùmne torturae atque atrox restat genus?</p>
  <p>(1230) Exerce iam tum vindicem Marti manum.</p>
  <p>PER. Sic faxo, Princeps: vngulas Caesar iubet:</p>
  <p>Accingite socii: strennuè omnes pexite.</p>
  <p>DON. Hoc ego sinistrum dente depexam latus.</p>
  <p>SAN. Atque scapulas strigili hocce scalpam liuidas.</p>
  <p><milestone unit="folio" facs="E"/></p>
  <p><milestone unit="page" facs="66"/></p>
  <p>(1235) VA. Non pascit animum, Caesar, hoc spectaculum?</p>
  <p>En grande superis scurra supplicium luit.</p>
  <p>DEC. Turbauit animum contumax nati furor.</p>
  <p>VA. Iuuenilis aeui feruor ingenium mouet,</p>
  <p>Subsidet alti pectoris sensim tumor:</p>
  <p>(1240) Egregia plus aequo rapi pectora solent.</p>
  <p>Hic interim esto, viscere erasa vt cutis</p>
  <p>Cruenta monstret latera, laetus aspice</p>
  <p>DEC. Agè, nostra sese satiet ira hoc sanguine</p>
  <p>Incute, satelles, vngulas in viscera:</p>
  <p>(1250) Laniata paßim carne rumpatur cutis.</p>
  <p>LAV. Est ista vestri pectoris virtus feri.</p>
  <p>Quae corpus istud efferis laniat modis.</p>
  <p>Sed alter habitat homo intus inuiolabilis</p>
  <p>Quem nec flagellis, caestibus, nec vngulis,</p>
  <p>(1255) Non igne, ferro, non nece excutiet furor:</p>
  <p>Non vlla in hunc vobis facultas verberum:</p>
  <p>Manet quietus, sospes, agilis, integer.</p>
  <p>Hoc quod laboras vngulis discerpere,</p>
  <p>Vas est solutum mole terrae fictile.</p>
  <p>(1260) VA. Si tanta durat pectus obstinatio,</p>
  <p>Maiora, Caesar, igne tormenta incute.</p>
  <p>LAV. Cernis tuorum iamque virtutem canum</p>
  <p>Languere, Caesari laßus en tortor sedet:</p>
  <p>At saeui adhuc, agè, ipse maior carnifex.</p>
  <p><milestone unit="page" facs="67"/></p>
  <p>(1265) DEC. Agè, defit hîc humana vis cruciatibus:</p>
  <p>Vocemus ad tormenta vires aetheris.</p>
  <p>Serrata cratis igne subposto aestuet,</p>
  <p>Prunas tepentes lentus vt vapor occupet,</p>
  <p>Flammaeque feruor temperatis ignibus,</p>
  <p>(1270) Vt languida moras flamma lethiferas trahat:</p>
  <p>Sentiat iniquus scurra Vulcanum meum.</p>
  <p>VA. Quàm benè, quòd huc Mysteriarches incidat,</p>
  <p>Praefractus etsi fortiter poenas ferat,</p>
  <p>Tamen aliis exempla terroris dabit.</p>
</div>
<div type="level1" xml:id="actvs-qvinti-scena.-ix.">
  <head>44. ACTVS QVINTI, SCENA. IX.</head>
  <p>PERILLVS. DONAX. SANGA. LAVRENTIVS. DECIVS. VALERIANVS.
  TERTVLVS.</p>
  <p>(1275) AGite, paretur magna carbonum strues,</p>
  <p>Et lenta tepidis flamma flaccescat focis.</p>
  <p>DO. Sine, nullus ista me arte melior artifex.</p>
  <p>Agè, Sanga, segnes ne tene ad operam manus.</p>
  <p>SAN. Hoc ipsum ago: vides vt acer obsequor?</p>
  <p>(1280) LAV. Iam instat supremi palma mihi certaminis:</p>
  <p>Nunc immolabor hostia excelso Patri.</p>
  <p>Potens tuorum Christe defensor Deus,</p>
  <p>Summeque Pater, qui pre tui nati fide</p>
  <p><milestone unit="folio" facs="Ei"/></p>
  <p><milestone unit="page" facs="68"/></p>
  <p>Tortos tuére, &amp; numen amborum sacrum,</p>
  <p>(1285) Da robur acre perferendis omnibus,</p>
  <p>Et charitatis feruidae ardorem insere.</p>
  <p>Nam quid iuuabit corpus ignibus dare</p>
  <p>Si charitate pectus intus frigeat?</p>
  <p>PER. Recumbe digno disputator lectulo,</p>
  <p>(1290) Dic esse nullas scurra Vulcano faces.</p>
  <p>LAV. En sponte subeo almae coronae conscius.</p>
  <p>Salue cubile semper optatum mihi,</p>
  <p>Flammaeque, quae me comprobent fidum Deo,</p>
  <p>Aurumque purum Christe tibi me me excoquat.</p>
  <p>(1295) PER. Extende Sanga vtrosque membratim pedes,</p>
  <p>Vincite solidè ipsos, &amp; ambas manus.</p>
  <p>Nunc flamen amplis excitemus follibus,</p>
  <p>Vt flamma laceram pulsa percellat cutem.</p>
  <p>TER. En vina profero, hauriatis largiter:</p>
  <p>(1300) Sint vina vobis haec venena verius.</p>
  <p>DO. At commodùm, guttur mihi siti exaruit:</p>
  <p>Haustu peramplo iam illud ergo colluam.</p>
  <p>SAN. Vide vt perustis liquitur adeps artubus!</p>
  <p>PER. Sed hic perurit lentior costas focus,</p>
  <p>(1305) Tollenda maior folle suffuso pyra.</p>
  <p>LAV. En Caesar, assum est, alterum versa latus.</p>
  <p><milestone unit="page" facs="69"/></p>
  <p>VAL. Dissolue vincla, &amp; alterum inuersa latus:</p>
  <p>Etiámne adhuc semustulatus lusitat?</p>
  <p>LAV. En quas cruentus esuris, en carnes, vora.</p>
  <p>(1310) DEC. Religate rursus ludicrum crati magum.</p>
  <p>Egóne cedam victus, &amp; palmam feret,</p>
  <p>Quod plus ferendo pertinax poßit puer,</p>
  <p>Quàm ego inferendo quodlibet mali genus?</p>
  <p>Esto, potenter nostra praefractus ferat,</p>
  <p>(1315) Sumpsisse poenas attamen tantas iuuat.</p>
  <p>PER. Substerne rursum Sanga carbones nouos,</p>
  <p>Hic est extremus mortis instantis focus.</p>
  <p>LAV. Supreme mundi Christe molis artifex,</p>
  <p>Qui regna sapienti gubernas dextera,</p>
  <p>(1320) Romana tollens sceptra dominanti manu:</p>
  <p>Tribue vt superba vrbs gentibus paßim imperans,</p>
  <p>Sub suaue grandia colla submittat iugum,</p>
  <p>Orbemque secum subditum Christo trahat,</p>
  <p>Vt tibi humili gens omnis accidat genu.</p>
  <p>(1325) Et nocte pulsa veritatem quilibet,</p>
  <p>Lucemque splendidam Orbis ipse coelitus</p>
  <p>Suspectet emißam, ratum id Christe effice:</p>
  <p>Nam dote summa Apostolorum corporum</p>
  <p>Dignatus vrbem ceu basim Ecclesiae:</p>
  <p>(1330) Firmabis hanc constante, confido, fide:</p>
  <p><milestone unit="page" facs="70"/></p>
  <p>Veniet piorum principum tandem in manus.</p>
  <p>Ignosce nostri sanguinis fusoribus,</p>
  <p>Et caeca mentis iudicia remoue pius.</p>
  <p>En me probasti Christe, caede atque ignibus</p>
  <p>(1335) Nusquam negaui perfidus nomen tuum:</p>
  <p>Expecto, vt ad te recipiatur spiritus.</p>
  <p>PER. Efflauit animam, murmurabundus obijt.</p>
  <p>DE. Satis animo factum est: periit hostis deûm:</p>
  <p>Gazaeque sponsor ridiculus, ac pertinax.</p>
  <p>(1340) Quid Christus isti tam potens opis tulit?</p>
  <p>Quid magna profuit animi praefractio?</p>
  <p>An non catastae fixus exustus iacet?</p>
  <p>Victor ego nunc demum hoste suppresso deûm,</p>
  <p>Solidam refero palmam, diis tutor sacris.</p>
  <p>(1345) Semustulatum volucribus relinquite</p>
  <p>Cadauer, &amp; superis &amp; inferis graue:</p>
  <p>Ac nostra tandem castra repetamus citi.</p>
</div>
<div type="level1" xml:id="actvs.-v.-scena-vltima.">
  <head>45. ACTVS. V. SCENA VLTIMA.</head>
  <p>HIPPOLITVS. STIPETVS.</p>
  <p>VIsurus eo Laurentij aerumnas mei,</p>
  <p>Etsi Tyrannus capitis intentet minas.</p>
  <p>(1350) En quem cruenti Caesaris crudelitas</p>
  <p>Confecit omni genere supplicij reum,</p>
  <p><milestone unit="page" facs="71"/></p>
  <p>In quem efferato saeuiit furor modo,</p>
  <p>Sed sine modo, sine more, sine modestia.</p>
  <p>Olim Tyranne Martyri poenas dabis:</p>
  <p>Aut viuus vsquam perditis castris cadens</p>
  <p>Iacebis hosti Barbaro victus solo,</p>
  <p>Aut semper aestuans scelere: tum maximè,</p>
  <p>Cùm pro tribunali aequus arbiter Deus</p>
  <p>Cuique iusta reddet acti praemia.</p>
  <p>Tum palpitabis latere nudo exululans,</p>
  <p>Planctuque, frustra scelus abominabere.</p>
  <p>Sed è catasta subleuemus martyrem,</p>
  <p>STI. Bene habet, in ipsum quòd tyrannus mortuum</p>
  <p>Non saeuiit furens: &amp; hos nobis sacros</p>
  <p>Cineres reliquit. Sed age vbi locandus venit?</p>
  <p>Tiburis vbi via est, qua sepulchrum struximus,</p>
  <p>HI. Secretiore ne quis efferat loco,</p>
  <p>Corpus inhumemus: spiritus coelum tenet.</p>
</div>
<div type="level1" xml:id="back">
  <head>Back</head>
  <p>LAVRENTIADIS FINIS.</p>
  <p>TYP. AEGIDII DIEST.</p>
  <p>ANTVERP.</p>
  <list type="ordered:arabic">
    <item n="8">
      <p>ID. IVN.</p>
    </item>
    <item>
    </item>
  </list>
</div>
        
    </body>
</text>
</TEI>
