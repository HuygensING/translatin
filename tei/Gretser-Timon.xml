<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0029" xml:lang="lat">
<teiHeader>
<fileDesc>
    <titleStmt>
        <title type="main">Timon. Comoedia</title>
        <title type="sub">Timon. Comoedia imitata ex dialogo Luciani qui Timon inscribitur</title>
        <author>Gretser, Jakob (SJ)</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Unknown publisher</publisher>
        <pubPlace>None</pubPlace>
        <date>0001</date>
    </publicationStmt>
    <sourceDesc>
        <bibl>
            Identifier: <name>Gretser-Timon</name><lb/>
            Short title: <title>Timon</title><lb/>
            Year of first edition: <date>1584</date><lb/>
            Author information:<lb/>
            Alias: Gretserus, Jacobus /<lb/>
            Birth: 1562, Markdorf<lb/>
            Death: 1625, Ingolstadt<lb/>
            Floruit: None, Ingolstadt<lb/>
            <ref target="https://en.wikipedia.org/wiki/Jacob_Gretser">Link</ref><lb/>
            <emph>ed. David Amherdt</emph><lb/>
            <ref target="https://humanistica-helvetica.unifr.ch/fr/works/129">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">0</term>
            <term type="chorus">None</term>
            <term type="medium">ms</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>TIMON. COMOEDIA IMITATA EX DIALOGO LUCIANI QUI TIMON
  INSCRIBITUR</p>
  <p>Epistula dedicatoria</p>
  <p>Ad R. P. Petrum Lovanienem societ. Jesu</p>
  <p>Actus quos nuper Phoebo procul atque Thalia</p>
  <p>Ludere collibuit, iam tibi sisto, pater.</p>
  <p>Accipe, cumque vacas, nugis impende legendis</p>
  <p>Otiolum quamvis exiguum, sat erit.</p>
  <p>Hirsutus, fateor, nec fausto sidere natus, «5»</p>
  <p>Luminis hic faetus in loca dia venit:</p>
  <p>Sed dabis, haud dubito, veniam, pater optime, primus</p>
  <p>Ingenii partus cum siet iste mei,</p>
  <p>Tempore cumque brevi conceptus et editus, oras</p>
  <p>Viserit aerias. Post meliora dabo. «10»</p>
  <p>Sique Thalia mihi, si dexter Apollo, chorusque</p>
  <p>Pimplei collis faverit Aonidum;</p>
  <p>Lazarus efficiam stygiis exsistat ab undis</p>
  <p>Caecus et ut videat lumina, Phoebe, tua.</p>
  <p>Timonem interea nostram cape, Petre, tuaque «15»</p>
  <p>Lima perpolias iudicioque probes;</p>
  <p>Ut quod ab ingenio sperare nequivit herili</p>
  <p>Istuc, Petre, tuo debeat ingenio.</p>
  <p>Vive valeque, pater, si me vis vivere sanum,</p>
  <p>Actus hosque mei pignus amoris habe. «20»</p>
</div>
<div type="level1" xml:id="main">
  <head>Main</head>
  <div type="level2" xml:id="prologus">
    <head>1. Prologus</head>
    <p>Salvete, spectatores ornatissimi.</p>
    <p>Salvete, nobiles. Salvete ignobiles.</p>
    <p>Salvete, docti, salvete, indocti quoque.</p>
    <p>Conductum linguas vestras, aures et oculos,</p>
    <p>(5) Iussu choragi primus in proscenium</p>
    <p>Hoc egi me, aures ut iam auscultent, at oculos,</p>
    <p>Ut spectent, linguas, ut taceant. Nam fabulam</p>
    <p>Novam, theatri expertem statuimus hodie</p>
    <p>Dare vobis, cui Timoni nomen fecimus.</p>
    <p>(10) Cuius dum paucis argumentum edissero,</p>
    <p>Facite patescant aures animique vigilent.</p>
    <p>Athenaeorum praestans quondam civitas</p>
    <p>Opibus et artibus aluit ditissimum</p>
    <p>Civem, vocabulo Timonem, Echecratide</p>
    <p>(15) Colyttaeo cretum, cuius domus fores</p>
    <p>Dies noctesque patebant ganeonibus,</p>
    <p>Parasitis, helluonibus atque subdolis</p>
    <p>Amicis, laeta cum quibus convivia</p>
    <p>Agitare solebat, et genialem vivere</p>
    <p>(20) Vitam, deliciis perpetim summis vacans,</p>
    <p>Donaque magnifica laetitiae effectoribus</p>
    <p>(Quod genus auloedi, citharoedi, tibicines</p>
    <p>Parasiti, palpones, pruritus aurium</p>
    <p>Ministri) donans, ac si gazae neutique</p>
    <p>(25) Exhauriri possent. Sed quid fit? Cum modum</p>
    <p>Profusioni non statueret prodigus,</p>
    <p>Plutus abit et mox qui ditissimus antea</p>
    <p>Fuerat, incedit passim nunc pauperrimus.</p>
    <p>Amici, quem coluerant divitem, velut</p>
    <p>(30) Deum quendam terrestrem, hunc nosse pauperem</p>
    <p>Se pernegant. Parasitis risus et iocos</p>
    <p>Dat, qui lautissimas cenas saepe dederat.</p>
    <p>Cum Timon igitur esset inter malleum</p>
    <p>Incudemque,1 neque quid ageret decernere</p>
    <p>(35) Posset, Paupertas gnato circumdata suo</p>
    <p>Adventat, victusque modum quaerendi docet;</p>
    <p>Ligone, rastris et securi traditis</p>
    <p>Timoni, quo conductus verteret solum</p>
    <p>Agrorumque rubos sedulo rescinderet.</p>
    <p>(40) Obtemperat Timon, conductus agros colit,</p>
    <p>Colendoque Iovis opplorationibus</p>
    <p>Miserrimis perpetuo Regiam quatit.</p>
    <p>Audit convitiantem potius quam preces</p>
    <p>Fundentem Iuppiter, et per Maiae filium</p>
    <p>(45) Accersit Plutum, quem quantocyus iubet</p>
    <p>Poli delapsum vertice, facere divitem</p>
    <p>Denuo Timona pristinasque reddere</p>
    <p>Divitias; Plutus obedit, quamvis non lubens,</p>
    <p>Tonantis iussui, cumque Deum nuntio</p>
    <p>(50) Mox Atthidos pervenit ad cultissima</p>
    <p>Loca, Timonemque reperit glebas gnaviter</p>
    <p>Vertentem, Paupertate vallatum gravi.</p>
    <p>Quae simul ac vidit Plutum ad Timona regredi</p>
    <p>Indoluit, graviter cum Mercurio expostulans,</p>
    <p>(55) Sed audito Iovis mandato destitit</p>
    <p>Possessioneque cessit; ut porro Deos</p>
    <p>Venientes Timon vidit, prorsus effero</p>
    <p>Repulit animo dirissima minitans eis.</p>
    <p>Sed tandem mitigatus verbis lenibus</p>
    <p>(60) Mercurii, lenitati dat sese quoque.</p>
    <p>Thesaurumque sibi caeli missum ab arcibus</p>
    <p>Effodit, effossumque super astra laudibus</p>
    <p>Extollit, Paupertati mittit nuntium.</p>
    <p>Leges, quas servet, condit illico sibi,</p>
    <p>(65) Misanthropus fit, hominum consuetudinem</p>
    <p>Cane peius et angue odit, vitat,2 fugit, lupis</p>
    <p>Amicam vivit vitam; fucatos fugat</p>
    <p>Et procul abs se repellit amicos, fustibus,</p>
    <p>Glebis et saxis et ligonibus rem agens.</p>
    <p>(70) Parasitos etiam subodoratos nummulos</p>
    <p>Eodem tractat pacto, aurumque sedulo</p>
    <p>Et cura vigili custodit missum sibi.</p>
    <p>Haec fabulae perioche, haec comprehensio</p>
    <p>Synopsisque brevis quae sunt futura omnium.</p>
    <p>(75) Abeo, valete, pensum persolvi meum.</p>
  </div>
  <div type="level2" xml:id="actus-primi-scena-sexta.">
    <head>2. Actus primi scena sexta.</head>
    <p>Plutus, Desidia, Ocium, comites Pluti.</p>
    <p>Plut. Ne quis miretur, qui sim paucis eloquar.</p>
    <p>Plutus sum divitiarum munificus Deus.</p>
    <p>Huc prodeo Timonis pulsus aedibus.</p>
    <p>Superas unde prius veni sedes denuo</p>
    <p>Cum comitibus repeto, et relinquo prodigum</p>
    <p>Timonem, qui me tam atrocibus iniuriis</p>
    <p>Affecit, qui parasitis, ganeonibus</p>
    <p>Et helluonibus, faeci mortalium,</p>
    <p>Misere lacerandum me exposuit; anne paterer,</p>
    <p>Unus cum caelitum sim miserum homunculum</p>
    <p>Inferre mihi tot plagas ac iniurias?</p>
    <p>Non patiar, non feram. Nullo modo sinam</p>
    <p>Stultissimis mortalibus ludibrio</p>
    <p>Ut immortales sint. Abibo ad aetherem.</p>
    <p>Feci ditissimum Timonem, plurima</p>
    <p>Auri talenta dedi. Quid profeci tamen?</p>
    <p>Aquas in pertusum congressi dolium,</p>
    <p>In ignem lanam traxi. Vas fundo carens</p>
    <p>Replere volui. Pridie quidquid dedi,</p>
    <p>Popinonibus hoc distribuit postridie.</p>
    <p>Dii perduint scelestos istos, qui Deum</p>
    <p>Sic vilipendunt munera; sapiet scio</p>
    <p>Timon. Sed sapiet cum Phrygibus,3 et vulnere</p>
    <p>Percussus insanabili. Me noluit</p>
    <p>Measque comites, habeat nunc penuriam</p>
    <p>Durumque laborem. Panem rodat mucidum,</p>
    <p>Qui temperate vescier perdicibus</p>
    <p>Non potuit. Sed ne me miremini</p>
    <p>Tam celerem, nosse vos velim solummodo</p>
    <p>Me claudicare quando venio ad quempiam</p>
    <p>Sed quando abeundum, tunc pernicior Notho</p>
    <p>Euroque sum; quin celeritate celerior.</p>
    <p>Tunc non caecutio, bene novi abitus viam.</p>
    <p>Reditus non itidem. Paulo post scabet caput</p>
    <p>Unguesque rodet Timon, sed rodat, scabat,</p>
    <p>Inanem sumet operam, non me detrahet</p>
    <p>Rodendo scabendoque celsis sedibus poli.</p>
  </div>
  <div type="level2" xml:id="actus-secundi-scena-prima">
    <head>3. Actus secundi, scena prima</head>
    <p>Timon, Gnatonides, Gastrophilus, Gemoenus parasiti</p>
    <p>Tim. O varias, o mutabiles Pluti vices!</p>
    <p>O spes fallaces o fortunam Protheo</p>
    <p>Incertiorem. Croesus qui nuper fui,</p>
    <p>Irus Fortunae factus technis et dolis</p>
    <p>Huc prodeo, quique talenta Pelopis habui,</p>
    <p>Opesque grandes Cynarae, divitias Midae,</p>
    <p>Pactoli arenas, Codro sum pauperior, et</p>
    <p>Cui fluebat Hermus,4 Ganges et Tagus,</p>
    <p>Hic premitur nunc rerum omnium penuria.</p>
    <p>O varias, o mutabiles Pluti vices.</p>
    <p>Qui vestimentis induebar sericis,</p>
    <p>Nunc squalidis et sordidis convestior.</p>
    <p>Qui cenas apparare lautas sueveram</p>
    <p>Amicis falsis, nunc parum abest precario</p>
    <p>Quin debeam conquirere unde victitem.</p>
    <p>Falerna qui bibebam necnon Gnossia</p>
    <p>Nunc latice puro, Naiados beneficio</p>
    <p>Sitim depello. Heu, rerum quanta novatio!</p>
    <p>Quanta immutatio! Timon, Timon, tuo</p>
    <p>Si praecepisses animo quae iam conspicis</p>
    <p>Facta esse, fieri posse, nunc moderatius</p>
    <p>Fortunae tela ferres. Nam verbum vetus,</p>
    <p>Iacula praevisa ferire minus,5 verissimum est.</p>
    <p>O varias, o mutabiles Pluti vices.</p>
    <p>Heu, Timon, Timon, ut tibi dissimilis es!</p>
    <p>Vix me agnosco cum memoria redeo mea</p>
    <p>Et cogito quis fuerim, cumque quis modo siem</p>
    <p>Intueor. Gast. Quisnam tot lamentis aethera</p>
    <p>Non procul hinc pulsat? Quis et ex imo pectore</p>
    <p>Questus tam miseros fundit? Gem. Timon est. Gnat. Dii</p>
    <p>Boni, quam turpe monstrum? Gast. Detestabile.</p>
    <p>Gem. Fugiendum. Gnat. Execrandum. Gast. Vide ut squalet situ!</p>
    <p>Gem. Ut marcet facies? Gnat. Larvam vere dixeris.</p>
    <p>Gast. Ut pallent ora. Gem. Statuam vere dixeris.</p>
    <p>Gnat. Phi! Deflectamus ab itinere, haud etenim reor</p>
    <p>Esse auspicatum tam invisum monstrum alloqui.</p>
    <p>Tim. Ut vos, si superi nolunt, perdant inferi,</p>
    <p>Palpones improbissimi, nequissimi.</p>
    <p>Fuci, vulturii, tineae, praedones, lupi.</p>
    <p>Ad corvos ite,6 corvi, par gaudet pari.7</p>
    <p>Nunc me tamquam flagitium detestamini</p>
    <p>Et tamquam pestem fugitis, cum quod largiar</p>
    <p>Non suppetit amplius. Cum casu decidi</p>
    <p>Ex alto culmine gravi. Dii vos perduant.</p>
    <p>Et in profundum ad Titanas vos Tartarum</p>
    <p>Detrudant improbissimi mortalium.</p>
    <p>Qui dum crumena nummis turget aureis,</p>
    <p>Dum variis dapibus onerantur mensae, merum</p>
    <p>Dum promitur large ex abundanti penu,</p>
    <p>Adestis, observatis, assectamini,</p>
    <p>Cuiuslibetque e nutu pendetis homuli</p>
    <p>At simul ac placidae ac facilis fortunae ingruit</p>
    <p>Vicissitudo, ceditis ocyus Notho.</p>
    <p>Dii vos Deaeque, scelesti, perdant comprecor.</p>
  </div>
</div>
<div type="level1" xml:id="back">
  <head>Back</head>
  <p></p>
</div>
        
    </body>
</text>
</TEI>
