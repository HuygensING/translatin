<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0084" xml:lang="lat">
<teiHeader>
<fileDesc>
    <titleStmt>
        <title type="main">Ananias</title>
        <title type="sub">Terentii Christiani Ananias</title>
        <author>Schonaeus, Cornelius</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Gerhard Grevenbruch</publisher>
        <pubPlace>Cologne</pubPlace>
        <date>1614</date>
    </publicationStmt>
    <sourceDesc>
        <bibl>
            Identifier: <name>Schonaeus-Ananias</name><lb/>
            Short title: <title>Ananias</title><lb/>
            Year of first edition: <date>1602</date><lb/>
            Author information:<lb/>
            Alias: Schoon, Cornelis<lb/>
            Birth: 1540, Gouda<lb/>
            Death: 1611, Haarlem<lb/>
            Floruit: None, Haarlem, The Hague<lb/>
            <ref target="https://nl.wikipedia.org/wiki/Cornelius_Schonaeus">Link</ref><lb/>
            <emph>Terentius Christianus (1614)</emph><lb/>
            <ref target="https://books.google.nl/books?id=r-ZIAAAAcAAJ">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>TERENTII CHRISTIANI</p>
  <p>ANANIAS.</p>
</div>
<div type="level1" xml:id="main">
  <head>Main</head>
  <div type="level2" xml:id="actorvm-nomina.">
    <head>ACTORVM NOMINA.</head>
    <p>ANANIAS.</p>
    <p>SAPHIRA.</p>
    <p>PETRVS.</p>
    <p>IOANNES.</p>
    <p>IONADAS.</p>
    <p>EVSTACHIVS.</p>
    <p>MACARIVS.</p>
    <p>NOSOPONVS.</p>
    <p>SIMEON.</p>
    <p>ANNAS.</p>
    <p>CAIPHAS.</p>
    <p>MELCHIAE.</p>
    <p>ANGELVS.</p>
    <p>SANGA.</p>
    <p>SYRVS.</p>
    <p>PHILAX.</p>
    <p>GAMALIEL.</p>
  </div>
  <div type="level2" xml:id="prologvs.">
    <head>PROLOGVS.</head>
    <p>Iambici.</p>
    <p>Salutem vobis spectatores omnibus</p>
    <p>Nostrae precatur Archididascalus Scholae.</p>
    <p>Totusque puerorum grex, qui frequentes huc</p>
    <p>Conuenistis, nostros visuri scenicos</p>
    <p>(5) Ludos, quos vobis exhibebimus statim,</p>
    <p>Vbi paulò plures accesserint. Loca</p>
    <p>Enim vacua etiam nunc esse conspicor,</p>
    <p>At non ita multa. Et paulatim vndique</p>
    <p>Augetur numerus. Gaudeo, atque gratulor</p>
    <p>(10) Chorago nostro: cuius comoediae vobis</p>
    <p>Placent, quod hinc mihi videor potißimùm</p>
    <p>Colligere, quod libenter eas spectatis, &amp;</p>
    <p><milestone unit="folio" facs="O"/></p>
    <p><milestone unit="page" facs="210"/></p>
    <p>Ad illas, quando aguntur, magnâ accurritis</p>
    <p>Alacritate, atque studio. Euge, pergite</p>
    <p>(15) Arti fauere musicae: Praesertim ei</p>
    <p>Quae turpibus, atque lasciuis iocis carent,</p>
    <p>Praecepta vobis instillat salutaria:</p>
    <p>Quae improbitatem detestans, à vitijs animum</p>
    <p>Deterret, &amp; ad vitam in melius commutandam excitat.</p>
    <p>(20) Talis erit haec nostra actio. Attentos igitur</p>
    <p>Ad eam vos praebete. Eccum adest, qui Periocham</p>
    <p>Vobis recitabit. Auscultate sedulò.</p>
  </div>
  <div type="level2" xml:id="periocha.">
    <head>PERIOCHA.</head>
    <p>Ananias, eiusque vxor, cùm Spiritum</p>
    <p>Sanctum defraudassent, subità pereunt nece.</p>
    <p>A simili fraude deterrentur caeteri.</p>
    <p>Sanantur aegri. Pharisaei indignantur: at</p>
    <p>(5) Gaudent boni. Augetur numerus credentium.</p>
    <p>Angelus Apostolos è carcere liberat.</p>
    <p>Mox è templo reuocati, obiurgantur. Dein’</p>
    <p>Virgis caduntur. Gamalielis posteà</p>
    <p>Consilio euadunt, &amp; restituuntur suis.</p>
  </div>
  <div type="level2" xml:id="actvs-i.-scena-i.">
    <head>ACTVS I. SCENA I.</head>
    <p>ANANIAS, SAPHIRA.</p>
    <p>Iambici.</p>
    <p>(10) GAudeo, Saphira, fundum nostrum ex animi sententiâ</p>
    <p>Esse venditum. Putaueram enim nullum fore</p>
    <p>Qui tanti eum licitaretur. Sap. Bona</p>
    <p>Merx emptorem facilè inuenit suum; Foecundus est,</p>
    <p>Et fertilis admodum, itaque copiosos</p>
    <p>(15) Fructus quouis anno protulit.</p>
    <p><milestone unit="page" facs="211"/></p>
    <p>Idque satis notum erat omnibus.</p>
    <p>An. Est vt dicis. Sed quid quod te rogem?</p>
    <p>Saph. Quid? An. Totamne hanc pecunia</p>
    <p>Summam, an partem eius aliquam conferemus in</p>
    <p>(20) Commune? Scio Iosephum aliosque plurimos</p>
    <p>Nihil sibi seruasse: verùm ad Apostolorum</p>
    <p>Pedes effudisse omnia.</p>
    <p>Sed an idem expediat nobis, nondum satis scio.</p>
    <p>Saph. Ego quoque quid hîc tibi consilij dem, nescio.</p>
    <p>(25) Aliorum liberalitas placet mihi:</p>
    <p>Nihilominus tamen, quid ex vsu nobis siet,</p>
    <p>Etiam atque etiam videndum est. Vbi semel omnibus</p>
    <p>Facultatibus erimus orbati, ab alijs</p>
    <p>Vt pendeamus erit necesse. An. Idem illud me mouet:</p>
    <p>(30) Itaque super hac re amplius deliberandum</p>
    <p>Mihi tecum esse censui. Saph. Benè fecisti:</p>
    <p>Temerè enim faciendum est nihil.</p>
    <p>An. Rectè. Sed quid hic mihi succurrat exponam tibi.</p>
    <p>Sap. Quid obsecro? cedo. An. Non nisi tertiam partem</p>
    <p>(35) Dandam arbitror. Quod supererit seruabimus</p>
    <p><ptr target="#tn1" n="1"/>Nobis. Neque plus accepisse, vt opinor, suspicabitur</p>
    <p>Quisquam. Sap. Benè, atque ex animi mei sententiâ</p>
    <p>Isthuc in mentem venit tibi: itaque consilium tuum</p>
    <p>Probo. quid enim est necesse, vt ita nos spoliemus,</p>
    <p>(40) Ab alijs vt statim subsidium sit petendum</p>
    <p>Nobis. Lubenter indigentibus subuenero:</p>
    <p>Ita tamen ne ipsi egeamus. An. Rectè, assentior:</p>
    <p>Proximus enim quisque est sibi.</p>
    <p>Atque id quidem naturae lege sancitum est,</p>
    <p>(45) <ptr target="#tn2" n="2"/>Vt quisque sibi melius esse malit, quam alteri.</p>
    <p>Quanquam ex eo, quod seruandum nobis proposuimus,</p>
    <p><milestone unit="folio" facs="O2"/></p>
    <p><milestone unit="page" facs="212"/></p>
    <p><ptr target="#tn3" n="3"/>In alios, si quando opus erit, liberales</p>
    <p>Esse poterimus. Sap. Est vt dicis. An. Quin hoc quoque</p>
    <p>Subinde vereri in mentem mihi venit: videlicet</p>
    <p>(50) Ne Pharisaei, inuidiam atque odio concitati,</p>
    <p>Hunc nostrum coetum aliquando interturbent, &amp; Apostolos</p>
    <p>Gregis nostri pastores; ex regionibus</p>
    <p>His eijciant, atque è medio etiam tollant.</p>
    <p>Quae enim aduersus eos moliti antè, &amp; quàm</p>
    <p>(55) Atrocia sint minati, nobis notum est omnibus.</p>
    <p>Quod si aduersi quippiam eis fortè euenerit, vel si</p>
    <p>E medio, quod Deus prohibeat, fuerint sublati,</p>
    <p>Non video qui deinde aequè nobis consulant fideliter.</p>
    <p>Sap. Eho Anania, isthuc est sapere, non solum quod praesens</p>
    <p>(60) Est videre, sed ea quoque quae nondum adsunt, &amp;</p>
    <p>Tamen fieri possunt, multò antè prospicere.</p>
    <p>An. Istud si acciderit, quod tamen non euenturum existimo,</p>
    <p>Supererit, vnde ad tempus prospiciamus nobis,</p>
    <p>Sed intro nunc eamus, vt pecuniae</p>
    <p>(65) <ptr target="#tn4" n="4"/>Huius partem tertiam toti summae</p>
    <p>Detrahamus: eamque mox reuersi, Apostolis</p>
    <p>Offeramus. Sap. Vt lubet. Praecede, consequor.</p>
  </div>
  <div type="level2" xml:id="actvs-i.-scena-ii.">
    <head>ACTVS I. SCENA II.</head>
    <p>PETRVS, IOANNES.</p>
    <p>Iambici.</p>
    <p>DEo nobis sunt magnae agendae gratiae</p>
    <p>Frater, qui quaecunque egimus hactenus, sua</p>
    <p>(70) Secundârit clementiâ.</p>
    <p>Videmus quotidie negotij Euangelici maximum</p>
    <p><milestone unit="page" facs="213"/></p>
    <p>Profectum. Accurrunt vndique plurimi.</p>
    <p>Neque tenuioris solum, sed lautioris</p>
    <p><ptr target="#tn5" n="5"/>Etiam fortunae homines: qui facultates suas</p>
    <p>(75) Omnemque rem familiarem ad nos deferunt,</p>
    <p>Nihil inde seruantes sibi.</p>
    <p>Io. Bene dicis frater: nam soli Deo</p>
    <p>Acceptum id ferri conuenit. Itaque nihil tam</p>
    <p>Magnificè dicere possumus,</p>
    <p>(80) Quin eius in nos id longè superet benignitas:</p>
    <p>Qui nobis praesidio est in rebus omnibus.</p>
    <p>Moliuntur quidem aduersus nos Pharisaei, atque Saducaei,</p>
    <p>Verùm nihil efficiunt, quicquam. Neque mirum. Quid</p>
    <p>Enim aduersus Deum humana valet industria?</p>
    <p>(85) Quid ingenia, licet vafra atque callida, &amp;</p>
    <p>Ad fallendum instructa? Nihil omnino, Itaque diuino</p>
    <p>Auxilio adiutis, nulli vnquam nobis suis</p>
    <p>Calumnijs nocebunt. Ineant consilia,</p>
    <p>Et comminiscantur quicquid volent: nihil</p>
    <p>(90) Tamen illis succedet: sed irrita,</p>
    <p>Quaecunque conantur, erunt omnia.</p>
    <p><ptr target="#tn6" n="6"/>Pet. Certum, atque indubitatum id quidem est mihi.</p>
    <p>Perpendamus nobiscum obsecro,</p>
    <p>Quàm varijs nos circumuenire conati sint</p>
    <p>(95) Modis: &amp; quos nobis tetenderint laqueos:</p>
    <p>Tum quo pacto manus in nos iniecerint</p>
    <p>Frequenter, dira, atque atrocia minitantes.</p>
    <p>Sed quid profecerunt? Io. Nihil</p>
    <p>Omnino. quin ipsi suis, quibus irretire nos</p>
    <p>(100) Parabant, caßibus inuoluti, non nisi</p>
    <p>Probrum, atque ignominiam accersiuerunt sibi. Pet. O</p>
    <p>Dei clementiam! ô benignitatem diuinam,</p>
    <p><milestone unit="folio" facs="O3"/></p>
    <p><milestone unit="page" facs="214"/></p>
    <p>Nunquam nobis satis dignis celebrandam laudibus?</p>
    <p>Is nos rudes, atque idiotas ad magnificum hoc</p>
    <p>(105) Euangelica legationis munus prouocauit,</p>
    <p>Nostrosque animos suo numine ita confirmauit, vt</p>
    <p>Nullum omnino nobis formidandum arbitremur.</p>
    <p>Io. Eam ego constantiam diuinâ gratiâ</p>
    <p>Animo meo infusam sentio, nam mortem, quâ nihil</p>
    <p>(110) Plerisque videtur terribilius, facilè,</p>
    <p>Et patienter feram: siquidem in hoc munere,</p>
    <p>A Christo nobis commisso, mori concedatur mihi.</p>
    <p>Pet. Idem vt &amp; mihi eueniat frequenter opto.</p>
    <p>Nam qui ita perit, minimè interit.</p>
    <p>(115) <ptr target="#tn7" n="7"/>Quin hac vna ad immortalitatem nos deducet</p>
    <p>Via. Sed eccum Ananiam huc aduenientem. Io. Est is ipsus.</p>
    <p>Opperiamur eum paulisper, dum accesserit.</p>
  </div>
  <div type="level2" xml:id="actvs-i.-scena-iii.">
    <head>ACTVS I. SCENA III.</head>
    <p>ANANIAS, PETRVS, IOANNES.</p>
    <p>Iambici.</p>
    <p>VEluti mihi cum vxore conuenit, sic faciendum puto.</p>
    <p>Adfero itaque non nisi tertiam partem. Atque id satis esse
    arbitror.</p>
    <p>(120) Sed Petrum &amp; Ioannem non ita procul hinc stantes
    video.</p>
    <p>Opportunè admodum: Accedam ad eos. Pet. Huc rectà</p>
    <p>Ad nos se confert. An. Saluete viri honorandi.</p>
    <p>Pet. Salue Anania. Quo pacto tuae</p>
    <p><ptr target="#tn8" n="8"/>Tibi succedunt res? &amp; quo animo ab eo fuisti tempore,</p>
    <p>(125) Quo te nostro addixisti gregi?</p>
    <p><ptr target="#tn9" n="9"/>An. Tranquillo, ac quieto admodum. Io. Hem benè est, isthuc
    tene.</p>
    <p>An. Spero id futurum: atque ideo agrum, quem habebam,
    vendidi:</p>
    <p><milestone unit="page" facs="215"/></p>
    <p>Pecuniamque quam emptor numerauit mihi</p>
    <p>Ad vos defero. quod item alij fecere plurimi.</p>
    <p>(130) En accipite. Lectum est, conueniet numerus, quantum
    accepi.</p>
    <p>Pet. Itáne ais Anania? Ana. Ita nam tanti vendidi.</p>
    <p>Pet. Eheu, doleo vicem tuam. Ana. Qui sic? cedo.</p>
    <p>Pet. Rogas? Cùm Spiritui sancto semel te addixeris,</p>
    <p>Cur obsecro mendacio</p>
    <p>(135) Vtendum existimasti tibi. Neque, dolis, neque
    fallacijs</p>
    <p>Circumueniri ille potest. Cacodaemon, qui nostram</p>
    <p>Nobis salutem inuidet; &amp; qui hoc sacrosancto negotio</p>
    <p>Modis obsistit omnibus, hoc vt diceres</p>
    <p>Persuasit tibi: nimirum vt pernitiosißimum</p>
    <p>(140) Istud fraudis exemplum in nostrum hunc coetum</p>
    <p>Per te, induceret. Nemo te ad vendendum quicquam impulit,</p>
    <p>Vt ipse probi nosti. Nunc cùm vltrò fundum vendideris,</p>
    <p>Ad quid benignitatem simulans, vteris</p>
    <p>Mendacio? Laudatur eorum liberalitas,</p>
    <p>(145) Qui quod habent, in medium conferunt. Neque
    interim</p>
    <p>Reijciuntur, qui sua sibi seruanda existimant: vt alijs
    inediâ</p>
    <p>Laborantibus ipsi succurrant. Vnde igitur tibi in</p>
    <p>Mentem venit, in hoc tam sancto fucum facere negotio?</p>
    <p>Deo, non hominibus es mentitus. Atqui ille</p>
    <p>(150) Mendacijs haud fallitur. Ana. Ah, peccasse me</p>
    <p>Confiteor. Sed quid mihi tàm subito eueniat nescio.</p>
    <p>Animo malè est: &amp; sentio</p>
    <p>Mortem imminere mihi. Eho, sustinete me.</p>
    <p>Ioa. Collapsus in terram, expirauit animam. Pe. Eheu, doleo</p>
    <p><milestone unit="folio" facs="O4"/></p>
    <p><milestone unit="page" facs="216"/></p>
    <p>(155) Vicem eius. Atque vtinam fraus illa nunquam ei</p>
    <p>Succurrisset. Nos frater oremus Deum, vt</p>
    <p>Quod ipse, humano falsus affectu,</p>
    <p>Commisit, suâ ei dignetur remittere</p>
    <p>Clementiâ. Eho adolescentes, auferte hoc corpus hinc,</p>
    <p>(160) Ac sepelite. Io. O dolor grauis! Quo non pecuniae</p>
    <p>Cupiditas hominem impellit? Pe. Eâ aduersarius noster</p>
    <p>Cacodaemon homines seducit, fallitque plurimos. Io. Est vt</p>
    <p>Dicis. Pet. Eamus nunc intrò, &amp; quod contigit Ananiae,</p>
    <p>Notum faciamus omnibus.</p>
  </div>
  <div type="level2" xml:id="actvs-i.-scena-iv.">
    <head>ACTVS I. SCENA IV.</head>
    <p>SAPHIRA.</p>
    <p>Iambici.</p>
    <p>(165) MAritus meus Ananias, cùm modo exiret</p>
    <p>Ad Apostolos, vt se sequerer praecipiebat mihi.</p>
    <p>Nunc itaque ob eam causam egredior foras,</p>
    <p><ptr target="#tn10" n="10"/>Sed sapienter, meâ quidem sententiâ,</p>
    <p>Fecimus, qui non nisi partem tertiam</p>
    <p>(170) In medium nobis esse conferendum existimauimus:</p>
    <p>Vt ipsi habeamus, quo vtamur, si fortè neceßitas</p>
    <p>Nos vrgeat. Vetus est dictum nequicquam eum sapere, qui non</p>
    <p>Sapit sibi. Mea quidem est haec ratio, &amp; sic animum induco
    meum;</p>
    <p>Quod nobis superest, indigentibus id esse</p>
    <p>(175) Impertiendum: ita tamen, ne ipsi, nostris</p>
    <p>Facultatibus omnibus effusis, ad inopiam, &amp;</p>
    <p>Egestatem redacti, rebus illis careamus,</p>
    <p>Quibus corpusculi indiget necesitas.</p>
    <p><ptr target="#tn11" n="11"/>Diuitias nunquam expetiui magnopere: &amp; tamen</p>
    <p>(180) Paupertas semper mihi visa est onus miserum, &amp;
    graue.</p>
    <p><milestone unit="page" facs="217"/></p>
    <p>Atque ideo eam vitandam, quoad fieri potest,</p>
    <p>Censeo. Sed nimis hîc subsisto diu. Isthuc nunc</p>
    <p>Illum sequor. At opportunè atque in ipso tempore</p>
    <p>Petrum &amp; Ioannem egressos video. Accedam ad illos, &amp;</p>
    <p>(185) Vbi meus sit maritus quaeram: quem hîc me inuenturum
    arbitror.</p>
  </div>
  <div type="level2" xml:id="actvs-i.-scena-v.">
    <head>ACTVS I. SCENA V.</head>
    <p>PETRVS, IOANNES, SAPHIRA, IONADAS.</p>
    <p>Iambici.</p>
    <p>DEum immortalem! quantus scrupulus,</p>
    <p>Quantusque est omnibus iniectus metus,</p>
    <p><ptr target="#tn12" n="12"/>Intellectâ tam repentinâ Ananiae morte.</p>
    <p>Cauebit, opinor, posthac quisque, ne simili</p>
    <p>(190) <ptr target="#tn13" n="13"/>Fraude vtatur. Vnum istum perire voluit</p>
    <p>Deus, vt multorum saluti consuleretur.</p>
    <p>Ioa. Ego quoque ob id istud ita factum esse existimo.</p>
    <p>Sed eius vxorem huc accedentem video.</p>
    <p><ptr target="#tn14" n="14"/>Mirum ni resciuit, quod marito contigit.</p>
    <p>(195) Pet. Non arbitror: nam nullum in eius vultu
    moerorem</p>
    <p>Conspicere mihi videor. Sed rectà huc ad nos accedit.</p>
    <p>Sap. Hem, hiccine eras Petre? &amp; tu quoque Ioannes? Bene</p>
    <p><ptr target="#tn15" n="15"/>Se res habet. Ad vos ibam. Io. Quâ de re. Sap. Agrum</p>
    <p>Nostrum vendidit maritus;</p>
    <p>(200) Pecuniamque illum ad vos detulisse existimo:</p>
    <p>Id enim facturum se dicebat modo: &amp; vti</p>
    <p>Mox sequerer mandabat mihi. Pet. Credo. Et fuit</p>
    <p>Ille hîc. Sed dic mihi seriò sodes; an non</p>
    <p><ptr target="#tn16" n="16"/>Pluris agrum istum vendidistis, quàm maritus</p>
    <p><milestone unit="folio" facs="O5"/></p>
    <p><milestone unit="page" facs="218"/></p>
    <p>(205) Tuus dixit nobis? Sap. Minimè: nam quid accepit,</p>
    <p><ptr target="#tn17" n="17"/>In medium sibi conferendum esse arbitratus est:</p>
    <p>Idque meo consensu. Pet. Siccine ais mulier? non te pudet.</p>
    <p>Vanitatis? Itáne inter vos conspirastis, vt</p>
    <p>Spiritum Domini mendacio</p>
    <p>(210) Falleretis, quem per nos videtis operantem?</p>
    <p>Nunc quia conscia es fraudis, fucique quem fecit maritus,</p>
    <p>Eique in hac simulatione socia, atque adiutrix</p>
    <p>Fuisti, etiam moriendum erit tibi. En pedum vestigia</p>
    <p>Eorum, qui virum sepelierunt tuum.</p>
    <p>(215) Eidem te quoque efferent. Sap. Hui, quid tam
    celeriter.</p>
    <p>Mihi accidit? genua labant, vox deficit,</p>
    <p>Tum oculi vident nihil. O Deus!</p>
    <p>Respice me morientem. Io. Concidit &amp; illa mortua,</p>
    <p>Miseret me eius. Pet. Diuinae eam commendemus clementiae.</p>
    <p>(220) Sed opportunè adsunt adolescentes illi,</p>
    <p>Maritum illius qui sepelierunt modo,</p>
    <p>Quibus vt hanc quoque efferant, mandabimus.</p>
    <p>Eho, iuuenes, mulierem istam, quam mortuam</p>
    <p>Humi iacere conspicitis, auferte hic, atque apud</p>
    <p>(225) Ananiam ipsius maritum, sepelite. Ion. Neque hîc neque
    alibi in</p>
    <p>Nobis erit mora. Pet. Mortem obierunt illi, sed sua</p>
    <p>Culpâ quid enim in tam graui negotio</p>
    <p>Simulatione erat opus? Ioa. Idem &amp; ego arbitror.</p>
    <p>Horum exemplo Deus toti suo gregi</p>
    <p>(230) <ptr target="#tn18" n="18"/>Consulendum existimauit.</p>
    <p>Pet. Rectè, &amp; piè. Nunc, vt diei tempus est,</p>
    <p>Intro nos recipiamus, &amp; negotium, quod à Deo</p>
    <p>Nobis est commissum, exequamur sedulo. Ioa. Fiat.</p>
    <p><milestone unit="page" facs="219"/></p>
  </div>
  <div type="level2" xml:id="actvs-ii.-scena-i.">
    <head>ACTVS II. SCENA I.</head>
    <p>EVSTACHIVS, MACARIVS.</p>
    <p>Iambici.</p>
    <p>EHo frater, audistin’ quid contigerit Ananiae?</p>
    <p>(235) Mac. Audiui, &amp; ea res mihi doluit maximè.</p>
    <p>Eu. Et mihi certè: nam magna cum illo à pueritia mihi fuit</p>
    <p><ptr target="#tn19" n="19"/>Familiaritas. Mac. Ego quoque amico illo vsus sum diu.</p>
    <p>Eu. Scio. Sed quid vxori insuper illius</p>
    <p>Euenerit audiuisse te etiam existimo.</p>
    <p>(240) Mac. Nihil omninò. Sed dic mihi sodes, an &amp;</p>
    <p>Ei quicquam accidit malè?</p>
    <p>Eu. Verò malè. Mac. Quid audio? Eu. Illa paulo post secuta.</p>
    <p>Et non plus, quàm maritus ad Apostolos</p>
    <p>Detulerat, sese ex fundo vendito accepisse seriò</p>
    <p>(245) Confessa, mortua etiam in terram protinus</p>
    <p>Est collapsa. Mac. O prodigium! Eho frater, etiam</p>
    <p>Atque etiam videamus, ne ad istum peccemus modum.</p>
    <p>Ego certè à tali fallaciâ me temperaturum</p>
    <p>Spero, alieno periculo edoctus. Eu. Rectè. Deus</p>
    <p>(250) Enim cui nota sunt omnia, fraude, aut astutiâ</p>
    <p><ptr target="#tn20" n="20"/>Cuiusquam falli haud potest. Mac. Est vt dicis: namque
    intimi</p>
    <p>Animorum nostrorum illi patent recessus.</p>
    <p>Et propterea si quis quid agere conetur,</p>
    <p>Quod se Deum celare posse cogitet,</p>
    <p>(255) Errat profectò, &amp; desipit planißimè.</p>
    <p>Omnem ille veluti palam intuatur,</p>
    <p>Ita odit dolum, &amp; auersatur fallaciam.</p>
    <p><ptr target="#tn21" n="21"/>Eu. Sic est: Syncera animi simplicitate oblectatur maximè.
    At</p>
    <p>Quid isthuc esse dicam, quod magnam huc procul</p>
    <p><milestone unit="page" facs="220"/></p>
    <p>(260) Aduentare conspicio hominum multitudinem?</p>
    <p>Abeamus hinc. Mac. Hem maneamus paulisper, dum</p>
    <p>Propius accesserint. Eu. Nisi me oculi fallunt,</p>
    <p>Infirmum incumbentem grabato baiulant.</p>
    <p>Ma. Nihil te fallit prospectus. Fama, vt opinor,</p>
    <p>(265) Earum rerum exciuit illos, quas Deus</p>
    <p>Hisce superioribus diebus per Petrum, aliosque</p>
    <p>Apostolos palam conspiciendas exhibuit omnibus.</p>
    <p><ptr target="#tn22" n="22"/>Eu. Id est ipsum. Huic quoque corporis</p>
    <p>Sanitatem ex his expectandam esse existimant.</p>
    <p>(270) Mac. Sanabitur &amp; ille procul dubio, si ex animo,
    &amp;</p>
    <p>Firmâ fide id sibi praestari cupiat. Quae enim</p>
    <p>Diuinâ gratiâ antè per Apostolos</p>
    <p>Effecta sunt, non solùm nobis, sed alijs</p>
    <p>Quoque nota sunt multis. At eccum Petrum, &amp; Ioannem.</p>
    <p>(275) Opportunè profecto. Secedamus hinc</p>
    <p><ptr target="#tn23" n="23"/>Istorsum, &amp; procul spectemus, quidnam euenturum siet.</p>
  </div>
  <div type="level2" xml:id="actvs-ii.-scena-ii.">
    <head>ACTVS II. SCENA II.</head>
    <p>PETRVS, IOANNES, NOSOPONVS, SIMEON.</p>
    <p>Iambici.</p>
    <p><ptr target="#tn24" n="24"/>QVaecunque hactenus egimus frater, abunde</p>
    <p>Nobis Deus sua secundauit clementia,</p>
    <p>Neque vulgaria ea sunt, quae per nos ille multis</p>
    <p>(280) <ptr target="#tn25" n="25"/>Praestitit: sed noua, inaudita, prodigiosaque omnia.</p>
    <p>Sed rursus accedentes conspicio plurimos.</p>
    <p>Quin aegrum gestant lecto incumbentem. Hîc eos</p>
    <p>Opperiamur. Spero &amp; nunc diuinam nobis</p>
    <p>Non defuturam gratiam. Nos. Me miserum, quàm diu</p>
    <p>(285) Ego cum hoc colluctatus sum malo? Sim. Tace</p>
    <p><milestone unit="page" facs="221"/></p>
    <p>Sodes fili, &amp; quod est ferendum, patere fortiter.</p>
    <p>Querimonijs enim nihil nisi malum conduplicas tuum.</p>
    <p>Nos. Eheu pater, facilè ipsi cùm valemus,</p>
    <p><ptr target="#tn26" n="26"/>Recta consilia aegrotis damus:</p>
    <p>(290) Tu si hîc sis aliter sentias. Sim. Credo fili. At
    bono</p>
    <p><ptr target="#tn27" n="27"/>Animo esto. breui tuis cruciatibus</p>
    <p>Finem futurum spero. Nos. Faxit ita Deus,</p>
    <p>Sim. Faciet. Tu modo vt quietus sis vide.</p>
    <p>Sed commodè, atque in ipso tempore video</p>
    <p>(295) Huc venientes, quorum operâ, ac beneficio</p>
    <p>Te sanitatem recuperaturum confido. Pet. Nunc</p>
    <p>Accedamus propiùs. Sim. Vltrò huc se conferunt.</p>
    <p>Oh, gaudeo, compellabo illos comiter.</p>
    <p>Ehodum boni viri, saluete. Vos quaerebamus:</p>
    <p>(300) Pet. Quid ita? Sim. Dicam. Hic quem decumbentem
    cernitis,</p>
    <p><ptr target="#tn28" n="28"/>Meus est filius. Morbo autem, quo annos plurimos</p>
    <p>Est discruciatus, nemo potuit mederi</p>
    <p>Hactenus. Nunc itaque ad vos confugimus</p>
    <p>Viri honorandi, vt malum hoc, quod ope humanâ tolli nequit,</p>
    <p>(305) Quodque medici vno ore insanabile esse praedicant,</p>
    <p>Vos illi diuino auxilio adiuti, adimatis.</p>
    <p>Pet. Est quod quaerendum existimo. Hem tibi dico,</p>
    <p>Qui aeger decumbis. Nos. Diuine vir, quaere</p>
    <p>Quod vis, respondebo lubenter. Pet. Si firmo,</p>
    <p>(310) Sanoque corpore valetudinem hodie</p>
    <p><ptr target="#tn29" n="29"/>Consequaris pristinam,</p>
    <p>Credésne id tibi Iesu virtute contigisse?</p>
    <p>Nos. Credam bone vir: &amp; illius nomen, quoad vixero,</p>
    <p>Professurum me polliceor tibi. Pet. Oh, laudo:</p>
    <p>(315) Surge, &amp; quocunque lubet ingredere. Nos.
    Periculum</p>
    <p><milestone unit="page" facs="222"/></p>
    <p>Faciam: atque successurum confido. adeo animus</p>
    <p>Mihi gestit gaudio. Sim. Deum immortalem! quod</p>
    <p>Ego nouum spectaculum video? Hem, caue</p>
    <p>Nimium tibi confidas, fili. Nos. Mitte me</p>
    <p>(320) Sodes pater, nullo vnquam tempore melius</p>
    <p>Valui, quàm nunc. Deus bone, cui vnquam quicquam accidit</p>
    <p>Felicius? Reuerende vir, quo ego beneficio hanc tuam</p>
    <p>Erga me compensabo munificentiam? Hoc</p>
    <p>Satis certè scio, nihil me tam magnificè vnquam</p>
    <p>(325) Dicturum, quin benignitas id superet tua.</p>
    <p><ptr target="#tn30" n="30"/>Pet. Non nobis, sed diuinae clementiae,</p>
    <p>Quod tibi accidit, acceptum feres. Humana enim</p>
    <p>Ope, aut industriâ nihil hic est effectum.</p>
    <p>Nos. Oh, quantam ego commutationem in me factam esse sentio.</p>
    <p>(330) Sim. Prae laetitiâ ex oculis lachryma erumpunt
    mihi.</p>
    <p>Sed ne tanti erga nos videamur immemores</p>
    <p>Beneficij, aequum esse arbitror, vt aliquo munusculo</p>
    <p>Me gratum praebeam. Io. Nihil moramur munera.</p>
    <p>Dei benignitate abundè diuites sumus. Satis</p>
    <p>(335) <ptr target="#tn31" n="31"/>Magnam gratiam relatam nobis arbitramur,</p>
    <p>Si quae de Christo nostrae salutis auctore,</p>
    <p>Praedicamus, vera, certaque esse credideritis.</p>
    <p>Nos. Verißima ego illa confiteor esse omnia.</p>
    <p>Atque vt ita sentiam, ipsa res me compellit. Scio</p>
    <p>(340) Quibus tormentis, &amp; quibus cruciatibus</p>
    <p><ptr target="#tn32" n="32"/>Annos afflictus fuerim plurimos. Nunc cum</p>
    <p>Omnis doloris expers, me Christi istius,</p>
    <p>Quem vos praedicatis, auxilio</p>
    <p>Planè confirmatum sentiam,</p>
    <p><milestone unit="page" facs="223"/></p>
    <p>(345) Ingratus, atque inhumanus sim, nisi in eum</p>
    <p>Certam fidem, atque spem salutis</p>
    <p>Mihi conferendam existimem. Ioa. Euge, laudo.</p>
    <p>Fac perseueres in eo. Sim. Me quoque res tam prodigiosa</p>
    <p>In eandem pertraxit sententiam. atque vt in hoc</p>
    <p>(350) <ptr target="#tn33" n="33"/>Proposito constanter persistam, Deum</p>
    <p>Oro. Pet. Benè facis: nam ille solus nobis est</p>
    <p>Orandus: ab eo enim omnia bona, atque salutaria, ad</p>
    <p>Nos proficiscuntur munera. Ille per suum</p>
    <p>Filium Iesum haec tam mira, &amp; inaudita operatur,</p>
    <p>(355) Et genti palam conspicienda exhibet</p>
    <p><ptr target="#tn34" n="34"/>Israeliticae. Nos. Id equidem, vt dicis, ita esse
    credimus.</p>
    <p>Nunc vos rogamus supplices,</p>
    <p>Vt vestris precibus nos Deo commendetis.</p>
    <p>Pe. Faciemus sedulo. Sim. Valete viri reuerendi. Nos. Non ego</p>
    <p>(360) Illis valedico, sed quocunque eunt,</p>
    <p><ptr target="#tn35" n="35"/>Aut ituri sunt, sequar. Ita enim de me sunt</p>
    <p>Meriti, vt quoad vixero, mihi</p>
    <p>Illos nunquam relinquendos existimem.</p>
    <p>Idem &amp; tu vti facias velim pater. Sim. Faciam</p>
    <p>(365) Fili, atque lubenter. Pet. Euge, laudo. Sequimini.</p>
  </div>
  <div type="level2" xml:id="actvs-ii.-scena-iii.">
    <head>ACTVS II. SCENA III.</head>
    <p>ANNAS, CAIPHAS, MELCHIAS.</p>
    <p>Iambici.</p>
    <p>Est vt dixti Caipha. Inueniendum planè est nobis huic malo</p>
    <p>Remedium. cùm tam proteruè atque contumaciter</p>
    <p>Illudendos nos sibi proponat hoc</p>
    <p>Seditiosum hominum genus. Ca. Ah, nescio profectò, quò</p>
    <p><milestone unit="page" facs="224"/></p>
    <p>(370) Horum tandem euasura sit audacia:</p>
    <p>Quando neque carceribus, neque verberibus quicquam</p>
    <p>Profecimus hactenus. At eccum subito accurrentem Melchiam.</p>
    <p>Quàm vereor ne &amp; is aliquid nobis mali adferat.</p>
    <p>An. Idem ego metuo: nam tristior</p>
    <p>(375) Videtur. Ca. Praestolemur hîc</p>
    <p>Eum &amp; quid dicturus sit auscultemus.</p>
    <p>Mel. Defessus sum currendo, principem nostrum</p>
    <p>Annam dum per totum quaero oppidum. Ca. Te nominat.</p>
    <p><ptr target="#tn36" n="36"/>An. Audio. Mel. Tibi meritò cum tua monstratione.</p>
    <p>(380) Iratus sum Syre, qui me isthuc eum quaesitum ire</p>
    <p>Iusseris, vbi nemo illum toto vidit die.</p>
    <p>Sed opportunè herculè cum Caipha hîc illum stantem conspicor.</p>
    <p>Nihil potuit fieri commodius. Iam tandem mihi</p>
    <p>Concedetur quiescendi copia. Quanquam haud laetum adferam</p>
    <p>(385) <ptr target="#tn37" n="37"/>Nuncium. Ca. Audin’ quid dicat? An. Quid ni audiam.</p>
    <p>Sed alloquar. Ehem, quem te quaesiuisse dicis Melchia?</p>
    <p>Mel. Te mi Domine. An. Quid erat causae? Mel. Ah, rogas?
    nescis</p>
    <p>Quas turbas illi seditiosi concitauerint modò.</p>
    <p>An. Quas obsecro? Mel. Infirmum quendam, diu graui</p>
    <p>(390) Discruciatum morbo, ab eis sanatum esse, in ore</p>
    <p>Est omni populo. Id te quaerenti quot mihi</p>
    <p>Dixere. Totam ciuitatem huius facti fama</p>
    <p>Impleuit. An. Credo isthuc. Nam talia &amp; aliàs</p>
    <p>Fecerunt. Sed non diuinâ virtute, quâ</p>
    <p>(395) Illi se sua exequi vbique iactitant;</p>
    <p><ptr target="#tn38" n="38"/>Sed cacodaemonis fraude, ac vafritie faciunt omnia.</p>
    <p><milestone unit="page" facs="225"/></p>
    <p>Cai. Nihil eò certius. Itaque vt improbos eorum</p>
    <p>Conatus omnibus viribus impediamus.</p>
    <p>Enitendum nobis est sedulò. An. Id quidem</p>
    <p>(400) <ptr target="#tn39" n="39"/>Fiet propediem: nam in crastinum diem vniuersum</p>
    <p>Nostri ordinis concilium conuocari</p>
    <p>Iubebo: quodque eorum auctoritate tum</p>
    <p><ptr target="#tn40" n="40"/>Decernetur, exequendum</p>
    <p>Curabo protinus. Eamus nunc intro. Ca. I prae, sequor.</p>
  </div>
  <div type="level2" xml:id="actvs-ii.-scena-iv.">
    <head>ACTVS II. SCENA IV.</head>
    <p>MACARIVS, EVSTACHIVS.</p>
    <p>Iambici.</p>
    <p>(405) DEum immortalem! quanta, &amp; quàm admiranda Deus</p>
    <p><ptr target="#tn41" n="41"/>Quotidie per Apostolos nobis conspicienda,</p>
    <p>Exhibet prodigia? quae miracula?</p>
    <p>Nunquam exaudita, aut visa hactenus. O Deus! Serua obsecro</p>
    <p>Haec nobis bona. Sed estnè Eustachius iste, quem</p>
    <p>(410) In vltimâ isthac plateâ stantem conspicor?</p>
    <p>Is est ipsus. Quin huc accedit. Commodè</p>
    <p>Profecto. Nullus est, quem malim nunc mihi obuiam</p>
    <p>Venire. Eu. Admirandis rumoribus,</p>
    <p><ptr target="#tn42" n="42"/>Varioque populi sermone excitus prodeo:</p>
    <p>(415) Domi enim me haud potui continere diutiùs.</p>
    <p><ptr target="#tn43" n="43"/>Ad Macarium hinc rectà me confero</p>
    <p>Viâ. Sed eccum eum. Nihil potuit fieri opportunius.</p>
    <p>Eho, salue Macari. Ma. Et tu Eustachi. Sed quid fertur?</p>
    <p>Aut quidnam adfers nouae rei?</p>
    <p>(420) Eu. Verbis profecto non possum eloqui, quae
    quotidiè</p>
    <p>Euenire audio: mira, ac prodigiosa omnia.</p>
    <p><ptr target="#tn44" n="44"/>Oh, frater, nunquam à nobis laudari satis</p>
    <p>Poterit Deus, qui per suos</p>
    <p><milestone unit="folio" facs="P"/></p>
    <p><milestone unit="page" facs="226"/></p>
    <p>Tanta hominibus dignatur praestare. Sed</p>
    <p>(425) Dic mihi quaeso, audistin’ de aegro illo qui sanatus
    est</p>
    <p>Modo? Mac. Audiui. Quin istius rei rumor</p>
    <p>Per totum est diuulgatus oppidum. Eu. Minimè</p>
    <p>Miror. Sed quid Pharisaei? Ringuntur, crucianturque in animo.</p>
    <p>Neque quiescunt tamen, &amp; nihil non moliuntur. Sed</p>
    <p>(430) Frustra ipsi se fatigant, nihilque efficiunt: nam</p>
    <p>Absurda, atque ridicula sunt quae adferunt.</p>
    <p>Quae cum refelluntur, magicas ad artes, &amp;</p>
    <p>Cacodaemonum astus sibi confugiendum putant,</p>
    <p>Quasi Deus per impios, atque maleficos sua</p>
    <p>(435) Mortalibus ediderit miracula.</p>
    <p>Olim Patrum nostrorum tempore, per Mosen,</p>
    <p>Aliosque Prophetas multa diuinitus exhibita sunt.</p>
    <p>Prodigia. Sed dic mihi sodes, talésne isti fuerunt</p>
    <p>Viri, quales hi nostri sunt Pharisaei? Ma. Minimè. Probi,</p>
    <p>(440) Pijque erant illi. Hi contra improbi, qui non</p>
    <p>Quod populo, sed quod sibi conducat, quaerunt maximè.</p>
    <p>Eu. Verùm dicis Macari. At quid facias aduersus hoc</p>
    <p>Hominum genus, qui falsâ sanctimoniae, ac</p>
    <p>Scientiae opinione elati, quosuis prae se spernendos</p>
    <p>(445) Existimant? Itaque magni paßim fiunt,</p>
    <p>Atque coluntur ab omnibus. Hanc dignitatem ne</p>
    <p>Amittant, metuunt. Neque enim ipsos latet,</p>
    <p>Non vera, sed simulata &amp; fucata esse, quae</p>
    <p>Faciunt omnia: Atque ideo sibi timent,</p>
    <p>(450) Mac. Sic est profecto. At, vt intrò eamus, nos</p>
    <p>Tempus monet. Eu. Agedum, vt lubet.</p>
    <p><milestone unit="page" facs="227"/></p>
  </div>
  <div type="level2" xml:id="actvs-iii.-scena-i.">
    <head>ACTVS III. SCENA I.</head>
    <p>ANNAS, CAIPHAS, PETRVS, IOANNES.</p>
    <p>Iambici.</p>
    <p>QVod publico decreto constitutum est, id</p>
    <p>Nunc exequendum est nobis: nimirum vt eos</p>
    <p>Comprehendamus sacrilegos, atque in carcerem</p>
    <p>(455) Conijciamus. Cai. In eo fidum, atque strenuum</p>
    <p>Adiutorem me praebebo tibi. Sed astu vt rem</p>
    <p>Aggrediamur necesse erit, ne elabantur,</p>
    <p>Aut clanculum euadant. Ad suffugia enim eis</p>
    <p>Mille patent rimae. An. Scio ego isthuc &amp; propterea</p>
    <p>(460) Domum, in quâ esse solent, dispositis praesidis</p>
    <p>Vndique cingi, atque obseruari iubebimus.</p>
    <p>Dein’ vi effringemus fores.</p>
    <p><ptr target="#tn45" n="45"/>Quod si quis fuerit, qui se defendere, aut opponere</p>
    <p>Audeat nobis, faxo vt malè pereat protinus.</p>
    <p>(465) Cai. Rectè, laudo. An. Nobis, qui res curamus
    publicas,</p>
    <p>Quibus, vt maiorum decreta inuiolata, atque integra</p>
    <p>Seruentur, est commissum, tum quibus populi</p>
    <p>Curae est salus, eo incumbendum est sedulò,</p>
    <p>Ne detestanda haec haeresis</p>
    <p>(470) Serpat latiùs. Atque id me consequuturum spero.</p>
    <p>Cai. Factu id quidem nobis erit facillimum. At</p>
    <p>Satis iam consultum videtur mihi. maturè facto opus</p>
    <p>Est. An. Benè dicis. Nunc igitur isthuc recta concedamus. At</p>
    <p>Eccos quos quaerimus huc procul aduentantes.</p>
    <p>(475) Cai. Vbi illi sunt? An. Ah, adeóne tibi
    hallucinantur</p>
    <p>Oculi? Cai. Nunc video. Oh, nihil potuit fieri opportunius.</p>
    <p><milestone unit="folio" facs="P2"/></p>
    <p><milestone unit="page" facs="128"/></p>
    <p>Sed ne vbi nos viderint, aliò</p>
    <p>Se proripiant metuo. An. Id si fecerint, facilè</p>
    <p>Eos nostri assequentur: Sed nihil nunc vt</p>
    <p>(480) Arbitror, quisquam illorum suspicabitur mali.</p>
    <p>Nam quod de illis inter nos est decretum,</p>
    <p>Planè ignorant. Secedamus hinc paululum</p>
    <p>In hanc plateam, vnde illos ex improuiso</p>
    <p>Adoriemur praetereuntes. Cai. Eho, callide. Placet.</p>
    <p>(485) Pet. Pro tam multis, tantisque erga nos beneficijs
    nunquam Deum</p>
    <p>Laudare poterimus satis. Promisit ille se</p>
    <p>Nobis effecturum magna, &amp; minimè vulgaria: At</p>
    <p>Multò maiora praestat quotidie. Ioa. Verè tu isthuc</p>
    <p>Dicis frater: nam mira, atque nunquam antè audita,</p>
    <p>(490) Aut visa per nos ille operatur. Pet. Sic est: non
    enim</p>
    <p>Verbis solùm, sed etiam corporis nostri</p>
    <p><ptr target="#tn46" n="46"/>Vmbrâ, aegros sanatos esse vidimus.</p>
    <p>Quo quid vnquam contigit</p>
    <p>Prodigiosius? An. Ehem, adsunt. Comprehendite, &amp;</p>
    <p>(495) In carcerem illos absque vllâ deducite</p>
    <p>Morâ. Vah, quid cunctamini? Pet. Itáne nobiscum</p>
    <p>Agendum existimatis? Ioa. Quid commeruimus mali?</p>
    <p>An. Rogas quid commerueritis impudens? notißimum</p>
    <p>Id equidem est omnibus. Io Quid? dic sodes. Ego</p>
    <p>(500) Certè nulli me vnquam nocuisse existimo.</p>
    <p>Pet. Neque ego. Nisi fortè dum aegrotis medemur,</p>
    <p>Infirmis pristinum vigorem corporis</p>
    <p>Restituimus, nos peccare arbitremini.</p>
    <p>Cai. Nihil nos illa moramur, in quibus cacodaemon est</p>
    <p>(505) Adiutor vobis. Pet. Deus hos prohibeat. Quod nobis
    obijcitis,</p>
    <p><milestone unit="page" facs="229"/></p>
    <p>Idem antè obiecistis Christo. Quanquam id nullis</p>
    <p>Probare vnquam potuistis rationibus. Et nihil</p>
    <p>Certè dici potest absurdius,</p>
    <p>Aut à vero alienum magis. Nam cacodaemon neque</p>
    <p>(510) Per se, neque per alium efficere potest talia.</p>
    <p>Sola illa diuinâ fiunt virtute. An. Ohe,</p>
    <p>Satis superque iam verborum est. Abripite hinc eos,</p>
    <p><ptr target="#tn47" n="47"/>Atque asseruandos curate sedulò.</p>
    <p>Io. Ah, siccine fieri oportet? An. Abripite inquam: quid</p>
    <p>(515) Statis? Quoties idem dicendum erit vobis?</p>
    <p>Age, sic dabo. Nunc nos, qui volet, laceßito: faxo</p>
    <p>Eodem illum, quisquis erit, mactutum infortunio.</p>
    <p>Cai. Istud quidem vt faciamus illorum</p>
    <p>Nos cogit audacia: quae, si, salui esse volumus,</p>
    <p>(520) Pro viribus cohibenda est nobis. An. Ita quidem</p>
    <p><ptr target="#tn48" n="48"/>Fiet. Lenitate nihil effecimus</p>
    <p>Hactenus. Nunc ira nostra quid valeat</p>
    <p>Experientur propediem. Cai. Ita nos facere decet.</p>
  </div>
  <div type="level2" xml:id="actvs-iii.-scena-ii.">
    <head>ACTVS III. SCENA II.</head>
    <p>SANGA, SYRVS, PETRVS, IOANNES.</p>
    <p>Iambici.</p>
    <p>EHo, quid restitatis, aut cunctamini improbi?</p>
    <p>(525) Sequimini, iam satis moratum est diu. Sy. In eum</p>
    <p>Vos deducemus locum, vbi seditionis aut</p>
    <p>Tumultus excitandi nulla vobis, copia</p>
    <p>Erit. Pet. Neque tumultus, neque seditiones concitauimus</p>
    <p>Vnquam. Id enim ne faceremus, semper nos docuit</p>
    <p>(530) Christus. Concordiam autem, pacemque omnibus</p>
    <p>Commendauit nobis. Sa. Vnde igitur per totum oppidum</p>
    <p><milestone unit="folio" facs="P3"/></p>
    <p><milestone unit="page" facs="230"/></p>
    <p>Tanta exorta est per vos turbatio. Ioa. Non illa, ô bone,</p>
    <p>Turbatio est, sed ex ijs, quae ad filium</p>
    <p>Suum celebrandum nobis exhibet Deus,</p>
    <p>(535) Magna inter homines paßim existit admiratio.</p>
    <p><ptr target="#tn49" n="49"/>Nemo est nostrum, qui reipublicae statum</p>
    <p>Vnquam turbandum existimauit sibi. Benè</p>
    <p>Meriti sumus de multis: quod vobis etiam notum est satis.</p>
    <p>Nec est, vt opinor, quisquam, qui à nobis iniuriam</p>
    <p>(540) Sibi factam esse queratur. Syr. Nostri Principes.</p>
    <p><ptr target="#tn50" n="50"/>De vobis queruntur omnes: vtpote</p>
    <p>Qui simplicem, atque credulum populum fallacijs</p>
    <p>Circumuenitis. Pet. Non circumuenimus, sed,</p>
    <p>A quâ aberrarunt, in rectam reducimus viam.</p>
    <p>(545) Idque vt faciamus, à Deo</p>
    <p>Praeceptum est nobis. Hinc nos abduci nullis.</p>
    <p><ptr target="#tn51" n="51"/>Patiemur rationibus: etiamsi Principes.</p>
    <p>Vestri mille nobis intentent cruces.</p>
    <p>Dum ne ob malefacta perimus, nihil moramur.</p>
    <p>(550) San. Magna admodum est vobis animi constantia:</p>
    <p>Sed ne ea in neruum erumpat, videte sedulò.</p>
    <p>Ioa. Mortem contemnenti nihil in hac vitâ vnquam accidere</p>
    <p>Potest mali. Syr. Satis quidem tu id fortiter:</p>
    <p>Sed an ex animo loquaris nescio. Sapientes</p>
    <p>(555) <ptr target="#tn52" n="52"/>Ipsi, mortem omnium rerum terribilium</p>
    <p>Maximè terribilem esse asserunt.</p>
    <p>Pet. Sapientes illi planè desipiunt; qui animum</p>
    <p>Vnà cum corpore interire existimant,</p>
    <p>Nobis, qui post breuem hanc vitam aeternam requiem,</p>
    <p>(560) Atque imnortalitatem expectamus, viuere</p>
    <p>Iniucundum, mori dulcißimum</p>
    <p><milestone unit="page" facs="231"/></p>
    <p>Videtur. Quid enim haec vita habet voluptatis?</p>
    <p>Quid non potius laboris ac molestiae?</p>
    <p>Atque ideo quis non malit ad coeleste istud domicilium</p>
    <p>(565) Hinc emigrare, quàm in his corporis</p>
    <p><ptr target="#tn53" n="53"/>Detineri vinculis? San. Confidenter tu</p>
    <p>Quidem isthuc. Sed aliud te dicturum arbitror,</p>
    <p>Si moriendi inciderit neceßitas.</p>
    <p>Eâdem ego alios audiui loquentes confidentiâ:</p>
    <p>(570) <ptr target="#tn54" n="54"/>At, Deus bone, quàm sui dißimiles</p>
    <p>Erant, cum iam mortem imminere conspicerent sibi.</p>
    <p>Ioa. Humanae naturae imbecillitate id accidit.</p>
    <p>Sed diuinâ adiuti ope, quid est</p>
    <p>Obsecro, quod non efficere queamus?</p>
    <p>(575) Pet. Nihil omnino. Syr. Credo. At nimium hîc
    morati</p>
    <p>Sumus diu. Eho Sanga, in carcerem tu eos</p>
    <p>Deducito, &amp; asseruandos cura sedulò.</p>
    <p>Ego te interea hic opperiar foris. San. Ehem, sequimini.</p>
    <p>Ioa. Nulla in nobis est mora. ---</p>
  </div>
  <div type="level2" xml:id="actvs-iii.-scena-iii.">
    <head>ACTVS III. SCENA III.</head>
    <p>SANGA, SYRVS.</p>
    <p>Iambici.</p>
    <p>--- Ita me Deus amet, vt</p>
    <p>(580) Ego nullos vnquam in vitâ audiui loquentes</p>
    <p>Animosius, Atque hanc animi fortitudinem</p>
    <p>Re ipsâ praestant: nam torti, atque cruciati, adeò</p>
    <p>Non ingemiscunt, aut lamentantur,</p>
    <p>Vt sensu eos carere dixeris.</p>
    <p>(585) Ad quorum mentionem nobis horrescunt animi,</p>
    <p><milestone unit="folio" facs="P4"/></p>
    <p><milestone unit="page" facs="232"/></p>
    <p>Haec illi patienter, magnâque animi constantiâ</p>
    <p>Ferunt. Tum diuitias, opesque quarum cupiditate</p>
    <p>Omnes, quotquot sumus, nihil non &amp; facimus</p>
    <p><ptr target="#tn55" n="55"/>Et patimur, Deum immortalem! quàm facilè</p>
    <p>(590) Contemnunt, paupertate suâ contenti. Sed video</p>
    <p>Redeuntem Sangam. San. Eho, facite vt iußi, asseruate eos</p>
    <p><ptr target="#tn56" n="56"/>Diligenter. Carceris ostium</p>
    <p>Vt omnibus repagulis occludatur,</p>
    <p><ptr target="#tn57" n="57"/>Etiam atque etiam videte. Praecipuè autem hoc edico
    vobis,</p>
    <p>(595) Vt alienum ad eos intromittatis neminem:</p>
    <p>Ne os sublinatur nobis. Syr. Ohe Sanga, quid</p>
    <p>Te isthic remoratum est tam diu?</p>
    <p>San. Constringi, seruarique illos praecepi sedulò.</p>
    <p>Syr. Benè fecisti: nam ne elabantur, summa adhibenda cautio
    est.</p>
    <p>(600) San. Id ne fiat, praefecto carceris.</p>
    <p><ptr target="#tn58" n="58"/>Est prouidendum. Nos illos ei tradidimus. Si suo</p>
    <p>Is malè fungatur officio, nihil nostra refert:</p>
    <p>Ipse viderit. Syr. Rectè. Sed quid tibi</p>
    <p>Videtur de illis? aut quales tu eos esse</p>
    <p>(605) Existimas? velim loquaris libere:</p>
    <p><ptr target="#tn59" n="59"/>Nam soli hîc sumus. San. Vt quod sentio loquar Syre,</p>
    <p>Neque malos, neque improbos ego</p>
    <p>Illos esse arbitror. Id enim ex oratione</p>
    <p>Eorum, quae, quo animo sit quique maximè</p>
    <p>(610) Declarat, mihi perspexisse videor. Syr. Tales</p>
    <p>Et ego eos esse iudico: ab omni fraude, atque malitiâ</p>
    <p>Alienos. San. Hîc tibi planè assentior: nulli</p>
    <p>Enim nocuisse illos audiuimus</p>
    <p>Vnquam: sed contra profuisse plurimis.</p>
    <p>(615) Syr. Id equidem notius est, quàm vt quisquam inficiari
    queat</p>
    <p><milestone unit="page" facs="233"/></p>
    <p>Nihilominus tamen Pharisaei, Principes</p>
    <p>Nostri cane peius, &amp; angue eos oderunt omnes:</p>
    <p>Atque adeo in exitium illorum totis incumbunt viribus.</p>
    <p>San. Scio istud. Verùm an rectè faciant, ipsi viderint.</p>
    <p>(620) Amore ego eos, &amp; beneuolentiam dignos,</p>
    <p><ptr target="#tn60" n="60"/>Non iniuria, aut contumelia afficiendos arbitror.</p>
    <p>Syr. Mecum sentis. Nam si illos, qui bene faciunt,</p>
    <p>In vincula conijciendos putamus, quid eis</p>
    <p>Faciemus, qui dederint damnum, aut malum?</p>
    <p>(625) San. Cuique, vt aut benè, aut malè meretur, referenda
    est gratia.</p>
    <p>Bonis probitatis proemium, poena improbis</p>
    <p>Debetur. Syr. Sic est. Sed aliàs inter nos latiùs de eo</p>
    <p>Loquemur. Nunc intrò concedamus. San. Placet.</p>
  </div>
  <div type="level2" xml:id="actvs-iii.-scena-iv.">
    <head>ACTVS III. SCENA IV.</head>
    <p>EVSTACHIVS, MACARIVS.</p>
    <p>Iambici.</p>
    <p>PRô summe Deus! quid est, si non haec appellanda iniuria est?</p>
    <p>(630) Homines innoxios, &amp; optimè meritos in
    carcerem,</p>
    <p>Vti maleficos, detrudi? an non ipsos pudet?</p>
    <p>Quis vnquam audiuit quicquam factum indignius?</p>
    <p>Vae vobis Pharisaei: Deus enim tam impium,</p>
    <p>Tamque nefarium nunquam impunitum relinquet scelus.</p>
    <p>(635) Quid tibi videtur Macari. Mac. Diuinam equidem</p>
    <p>Vindictam eos non euitaturos satis</p>
    <p>Certè scio. Sed interim</p>
    <p>Me illorum miseret, qui cum nihil mali commeruerint,</p>
    <p>In carcerem sunt coniecti: &amp; quibus pro beneficio</p>
    <p><milestone unit="folio" facs="P5"/></p>
    <p><milestone unit="page" facs="234"/></p>
    <p>(640) Tam mala rependitur gratia. Quo eos animo</p>
    <p><ptr target="#tn61" n="61"/>Iam esse credis, qui obscuro, foedoque inclusi ergastulo,</p>
    <p>Ab hominibus semoti; ac distracti sunt omnibus?</p>
    <p>Et ne inediâ conficiantur metuo, Eu. Deum,</p>
    <p>Quem sibi propicium habent, eis</p>
    <p>(645) Subuenturum confido. Is animum illis suâ</p>
    <p>Confirmabit gratiâ. Mac. Idem &amp; ego futurum.</p>
    <p><ptr target="#tn62" n="62"/>Spero. Sed in quem tandem finem haec res nobis</p>
    <p>Euasura sit nescio. Quo odio nos totus</p>
    <p>Pharisaeorum grex persequatur, &amp;</p>
    <p>(650) Quàm infensi sint nobis, probe nosti. Eu. Scio,</p>
    <p>Scio frater, hoc inter ipsos esse decretum,</p>
    <p>Vt nos quotquot Christi nomen profitemur, omnibus</p>
    <p>Exagitent, vexent, atque torqueant modis.</p>
    <p>Neque cessaturos, donec nos ex hisce eiecerint</p>
    <p>(655) Regionibus. Mac. Id quidem illi moliuntur: Sed
    Deus,</p>
    <p>Nisi me animus fallit, eorum impios frustrabitur</p>
    <p>Conatus. quem dum fautorem, beneuolumque</p>
    <p><ptr target="#tn63" n="63"/>Habemus, nihil nobis est metuendum mali.</p>
    <p>Quis enim cum Deo vnquam pugnauit feliciter?</p>
    <p>(660) Eu. Nemo frater: nam aduersus illius potentiam</p>
    <p>Nihil omnino humanae valent vires: nihil</p>
    <p>Dolus, fraus, aut calumniae. Iusserunt illi eos</p>
    <p>Comprehendi, &amp; in custodiâ asseruari: sed</p>
    <p>Ne quid durius insuper in illos statuant,</p>
    <p>(665) Spero prohibiturum Deum.</p>
    <p>Mac. Eadem spes &amp; mihi animi lenit aegritudinem.</p>
    <p><ptr target="#tn64" n="64"/>Scimus quae nobis praestitit hactenus: eiusque
    beneuolentiam</p>
    <p>Perpetuam erga nos fore confidimus: idque ex illius</p>
    <p>Promißis: quae neque quenquam fefellerunt, neque</p>
    <p>(670) Fallent vnquam. Sed vt diei tempus est,</p>
    <p><milestone unit="page" facs="235"/></p>
    <p>Intrò nunc concedamus, &amp; Deum oremus,</p>
    <p><ptr target="#tn65" n="65"/>Vt gregi, quem sibi ad euangelicum negotium</p>
    <p>Eligendum censuit, suâ</p>
    <p>Consulere, ac prospicere dignetur clementiâ.</p>
    <p>(675) Eu. Benè mones. Idem vti simul omnes faciant hortabor
    sedulò.</p>
  </div>
  <div type="level2" xml:id="actvs-iv-scena-i">
    <head>ACTVS IV SCENA I</head>
    <p>ANGELVS, PETRVS, IOANNES.</p>
    <p>Iambici.</p>
    <p>DEi supremi ego sum nuncius, (ne quis</p>
    <p>Fortè hominem me esse existimet)</p>
    <p>E coelo in terram missus: vt hos pios viros,</p>
    <p>Quos Pharisaei comprehensos in vinculis tenent,</p>
    <p>(680) E carcere educam: &amp; quolibet eundi faciam
    copiam,</p>
    <p>Clausum videtis ostium, seramque sedulò</p>
    <p>Obsignatam praeterea repagula foribus</p>
    <p>Obiecta. Quae quidem homines arcent: at ea ego</p>
    <p>Nihil moror. Iam faxo vt amotis impedimentis</p>
    <p>(685) Omnibus, carcerem apertum conspiciatis.</p>
    <p>Adeste, atque intuemini prodigium. Eho, satis.</p>
    <p>Hîc in tenebris desedistis diu.</p>
    <p>Prodite, ecce fores vobis reclusas. Pet. Deum</p>
    <p>Immortalem! quam ego vocem audio? animus</p>
    <p>(690) Laetitiâ exhilaratur mihi. Io. Et mihi. Sed eccum
    ostium</p>
    <p>Apertum. Bone Deus! quid istud est nouae rei?</p>
    <p>Egrediendi praebetur copia, cum nihil nos iam</p>
    <p>Remoretur. Pet. Diuino id nobis beneficio</p>
    <p>Contigit. Humanâ enim operâ hic effectum est nihil.</p>
    <p>(695) <ptr target="#tn66" n="66"/>Ang. Verè tu quidem istud. Ioa, At, at, serua nos
    obsecro.</p>
    <p><milestone unit="page" facs="236"/></p>
    <p>Mi Deus. Ang. Estote bono animo. Is suo</p>
    <p>Subsidio saluos facit.</p>
    <p>Pet. O immensam diuini numinis clementiam!</p>
    <p>Deum tibi propicium opto ô bone, quisquis es:</p>
    <p>(700) Non homo, sed ex Patris coelestis nuncijs</p>
    <p>Mihi videris esse aliquis. Ang. Rectè coniectas: ille enim,</p>
    <p>Vt è carcere vos educam, huc me misit. Exite</p>
    <p><ptr target="#tn67" n="67"/>Itaque, &amp; templum ingreßi, praedicate cuilibet,</p>
    <p>Quae ipse per totum terrarum orbem diuulganda</p>
    <p>(705) Mandauit vobis. Quae hactenus fuerunt</p>
    <p>Occulta, nunc vti reuelentur necesse est.</p>
    <p>Pet. Faciemus sedulò. At quid istud? quò ille tàm</p>
    <p>Subitò se ex nostris subduxit oculis? Animus mihi</p>
    <p><ptr target="#tn68" n="68"/>Metu atque gaudio turbatus est totus.</p>
    <p>(710) Io. Et mihi frater. Pet. O Deus! quibus praeconijs,
    quibus</p>
    <p>Te efferemus laudibus?</p>
    <p><ptr target="#tn69" n="69"/>Nihil tam magnificè dicturi sumus vnquam, tua</p>
    <p>Quin id erga nos longè superet benignitas.</p>
    <p><ptr target="#tn70" n="70"/>Io. Quem posthac metuemus, Deum cum in rebus omnibus</p>
    <p>(715) Nobis adiutorem esse experti sumus hactenus?</p>
    <p>Pe. Planè nullum. Oh, quantum inter nostros erit</p>
    <p>Gaudium? contra, quanta indignatio,</p>
    <p>Quantusque metus inter Pharisaeos &amp; Scribas; vbi</p>
    <p>Nos è custodiâ eductos, &amp; vinculis</p>
    <p>(720) Exemptos viderint? Sed discedamus hinc,</p>
    <p>Et in templum, vti sumus iußi, recta nos conferamus:</p>
    <p>Iam enim diluxit. Ioa. Benè mones.</p>
    <p>Deum immortalem! quanta erit populi admiratio?</p>
    <p>Quantus concursus? vbi nos non à Pharisaeis</p>
    <p>(725) Dimissos, sed diuinâ ope ex ergastulo</p>
    <p><ptr target="#tn71" n="71"/>Liberatos intellexerint.</p>
    <p><milestone unit="page" facs="237"/></p>
    <p>Pet. Stupor procul dubio illos capiet maximus.</p>
    <p>Omnesque laudabunt Deum.</p>
    <p>Pharisaeorum quoque animos, vt spero, hoc miraculum</p>
    <p>(730) Mouebit; quando secum cogitabunt, quàm</p>
    <p>Ille locus, in quo nos concluserant,</p>
    <p><ptr target="#tn72" n="72"/>Vndique sit munitus, &amp; quopacto isthinc euadendi</p>
    <p>Nulli pateat facultas, nullum suffugium: &amp;</p>
    <p>Tamen nos compedibus solutos, &amp; custodiâ</p>
    <p>(735) <ptr target="#tn73" n="73"/>Tam arctâ exemtos, in templo populum docere, vt antè</p>
    <p>Consueuimus, conspiciant. Quod nisi</p>
    <p>Meliorem mentem eis ademerit peruersitas,</p>
    <p>Ac pertinacia, diuinis tandem prodigijs</p>
    <p>Conuictos, mitiores posthac illos in nos</p>
    <p>(740) Futuros spero. Sed sol iam est exortus, &amp;</p>
    <p>Templi ostium apertum video. Ingrediamur. Io. Sequor.</p>
  </div>
  <div type="level2" xml:id="actvs-iv.-scena-ii.">
    <head>ACTVS IV. SCENA II.</head>
    <p>MACARIVS, EVSTACHIVS.</p>
    <p>Iambici.</p>
    <p>EHeu quanta mihi solicitudo perturbat animum?</p>
    <p>Totam hanc noctem insomnem duxi: atque nunc quoque</p>
    <p>Vt sim quietus, nemo facilè effecerit.</p>
    <p>(745) Quoties enim mecum cogito, Petrum &amp; Ioannem, qui
    meâ</p>
    <p><ptr target="#tn74" n="74"/>Vitâ chariores sunt mihi,</p>
    <p>In carcere detineri, nihil mali commeritos, non</p>
    <p>Possum quin commouear, atque illis irascar,</p>
    <p>Qui laudatos istos, &amp; optimos viros,</p>
    <p>(750) Sibi torquendos, atque affligendos existimant.</p>
    <p>Vident illi quotidie, quae Deus</p>
    <p>Per eos operatur, haud vulgaria</p>
    <p><milestone unit="page" facs="238"/></p>
    <p>Profectò: sed neque visa, neque audita hactenus.</p>
    <p>Nihilominus tamen odio, atque inuidiâ concitati,</p>
    <p>(755) Adeo non commouentur, vt eorum in nos acerbitas</p>
    <p><ptr target="#tn75" n="75"/>Indies exasperetur, atque inardescat</p>
    <p>Vehementius. Sed quidnam Eustachius agat visam: non enim</p>
    <p><ptr target="#tn76" n="76"/>Procul ab illius aedibus absum. Accedam propiùs, &amp;</p>
    <p>Pulsabo ostium. At eccum foras eum prodire conspicor.</p>
    <p>(760) Nihil potuit fieri opportuniùs. Paulisper hîc</p>
    <p>Subsistam, vt quid loquuturus sit, audiam.</p>
    <p>Eu. Deus malè perdat impium hoc Pharisaeorum genus:</p>
    <p>Qui tam benè de ipsis meritis, tam malam referunt</p>
    <p><ptr target="#tn77" n="77"/>Gratiam. Ah, itáne fieri decet? O ingratitudinem!</p>
    <p>(765) Sed quisnam iste? hem, benè habet: Macarius</p>
    <p>Est. Commodè admodum: nullus enim est, quem nunc obuiam</p>
    <p>Malim venire mihi. Alloquar.</p>
    <p>Ehem Macari, quid te è lecto tam manè</p>
    <p>Euocauit? Mac. Quid? Tun’ hîc eras</p>
    <p>(770) Eustachi? Eu. Eram. sed responde sodes ad id</p>
    <p>Quod te rogo. Mac. Dicam, neque dormiendi, neque quiescendi</p>
    <p>Totâ hac nocte mihi fuit copia: neque</p>
    <p>Tranquillo animo prius ero, quàm innocentes</p>
    <p>Illos ex carcere, in quo nunc affliguntur miserè,</p>
    <p>(775) Exemptos esse videro. Eu. Spero id futurum</p>
    <p>Propediem: nam Deum &amp; ipsis, &amp; nobis subuenturum</p>
    <p>Confido, cuius, quo nobis res desperatior</p>
    <p>Est, hoc propius est subsidium, quod saepius</p>
    <p>Re ipsâ experti sumus. Sed ad templum deuenimus</p>
    <p><milestone unit="page" facs="239"/></p>
    <p>(780) Vbi nobis orandus erit Deus, vt suo</p>
    <p>Arbitrio, non nostra voluntate exequi</p>
    <p>Dignetur omnia. Mac. Rectè tu isthuc frater, laudo.</p>
  </div>
  <div type="level2" xml:id="actvs-iv.-scena-iii.">
    <head>ACTVS IV. SCENA III.</head>
    <p>PETRVS, IOANNES, EVSTACHIVS, MACARIVS.</p>
    <p>Iambici.</p>
    <p><ptr target="#tn78" n="78"/>NVnc post gratias Deo actas, aliud insuper</p>
    <p>Est exequendum nobis: nimirum vt quae</p>
    <p>(785) In mandatis nobis data sunt à Christo, &amp; hîc</p>
    <p>In templo, &amp; alibi, atque adeo per totum terrarum orben</p>
    <p>Intrepidi praedicemus. Ioa. Id absque vllo metu</p>
    <p>Me effecturum spero. Pet. Deus nostros conatus</p>
    <p>Suâ secundabit clementiâ. At soli hîc satis diu</p>
    <p>(790) <ptr target="#tn79" n="79"/>Colloquuti sumus: vbi nemo nos hactenus</p>
    <p>Conspexit. Accedamus ad illos, quos in medio</p>
    <p>Templi orantes videmus, eisque animum impleamus gaudio.</p>
    <p>Ioa. I prae, sequor: sed placido, ac suspenso gradu, vt</p>
    <p>Ex improuiso illis superueniamus. Pet. Age, placet.</p>
    <p>(795) Sed visi ac cogniti sumus.</p>
    <p>Hîc subsistamus. Eu. Eho fratres, suspicite,</p>
    <p>Et qui huc ad nos veniant, aduertite obsecro.</p>
    <p>Petrus &amp; Ioannes sunt. Mac. Quid ais? ij sunt</p>
    <p>Ipsi. Quo pacto euaserint è carcere nescio.</p>
    <p>(800) Eu. O rem mirabilem! Pet. Fratres, Deo inprimis</p>
    <p>Agite gratias; dein nobis gratulamini,</p>
    <p>Qui diuinâ ope liberati è carcere</p>
    <p><milestone unit="page" facs="240"/></p>
    <p>&lt;Sumus. Mac. Oh, quid hoc nouae rei est?&gt;</p>
    <p>Hiccine eratis, quos arctis compedibus vinctos</p>
    <p>(805) Esse in custodia putabamus? Quid istud esse</p>
    <p>Dicam? An Pharisaei, mutata in melius sententia,</p>
    <p>Vos missos fecerunt? an aliud quippiam</p>
    <p>Diuinitus accidit vobis? Id vt nobis</p>
    <p>Narretis obsecro. Pet. Inuitis atque inscijs</p>
    <p>(810) Illis, nobis carcerem aperuit Deus.</p>
    <p><ptr target="#tn80" n="80"/>Nunc itaque vos oro fratres, vt ea, quae sum</p>
    <p>Dicturus, attentè, atque seriò audiatis.</p>
    <p>Vidistis quae nobis frequenter antè, &amp; quae nunc
    praestitit</p>
    <p>Deus. Quis obsecro homines metuendos sibi</p>
    <p>(815) Existimet, cui tam praesens adest diuinum
    subsidium?</p>
    <p>Moliantur isti quicquid voluerint, nihil</p>
    <p><ptr target="#tn81" n="81"/>Tamen vnquam sunt effecturi. Namque hoc mihi</p>
    <p>Credite fratres; frustra se defatigat, qui aduersus Deum</p>
    <p>Pugnam suscipit. Quos ille saluos esse vult,</p>
    <p>(820) Eis neque nocere, neque incommodare</p>
    <p>Poterit quisquam. Ioa. Id quidem iam pridem persuasum fuit</p>
    <p>Mihi: neque errare in eâ re me arbitror. Pet. Rectè:</p>
    <p>Isthuc teneamus fratres: &amp; quicquid nobis euenerit,</p>
    <p>Feramus fortiter. Breuis &amp; incerta haec est vita,</p>
    <p>(825) Et diuersis subiecta casibus.</p>
    <p>Ad immortalitatem, quae promissa est nobis,</p>
    <p>Aspiremus gnauiter. Ehodum fratres, quotquot hîc</p>
    <p>Adestis, idem vt faciatis obsecro. Eu. Faciemus sedulò:</p>
    <p>Et ab hoc proposito nemo nos suis deterrebit minis.</p>
    <p>(830) Pet. Euge, laudo. Nunc hic maneamus, Deoque</p>
    <p><ptr target="#tn82" n="82"/>Simul omnes pro ipsius erga nos benignitate</p>
    <p>Agamus gratias. Ioa. Fiat. Nusquam id fecerimus</p>
    <p>Commodiùs. ---</p>
    <p><milestone unit="page" facs="241"/></p>
  </div>
  <div type="level2" xml:id="actvs-iv.-scena-iv.">
    <head>ACTVS IV. SCENA IV.</head>
    <p>ANNAS, CAIPHAS, SANGA, SYRVS.</p>
    <p>Iambici.</p>
    <p>--- Quid isthuc? itáne ad clarum dormiui diem?</p>
    <p>Sed video huc accedentem Caipham. Ca. Somnum herculè hac</p>
    <p>(835) Nocte oculis non vidi meis: adeò quò hac res</p>
    <p>Nobis euasura sit metuo. Sed eccum Annam. An. Ehem Caipha,</p>
    <p><ptr target="#tn83" n="83"/>Salue: &amp; vt felix diei huius exortus tibi</p>
    <p>Sit opto. Cai. Gratiam habeo, idemque tibi vicissim</p>
    <p>Precor. Sed de illis, quos in carcerem coniecimus,</p>
    <p>(840) Quid nobis decernendum existimas? cedo</p>
    <p>Sodes. An. E medio ego illos continuò tollendos censeo.</p>
    <p>Nam id nisi fecerimus, neque tranquillo, neque</p>
    <p>Quieto animo erimus vnquam. Cai. Rectè consulis:</p>
    <p>Itaque hîc ego tibi lubenter obsequor.</p>
    <p>(845) An. E carcere igitur eos ad nos reduci</p>
    <p>Iubeamus, causamque illorum cognoscamus</p>
    <p>Exactiùs: neque desinamus, donec hoc</p>
    <p>Seditiosum hominum genus extirpauerimus funditus.</p>
    <p>Sed Sangam, atque Syrum huc commodè accedentes conspicor.</p>
    <p>(850) <ptr target="#tn84" n="84"/>Id eis negotij dabo. Heus heus, quo vobis iter</p>
    <p>Est? San. Eho, hiccine eratis domini? non praeuideramus</p>
    <p>Vos. An. Credo. Sed ad id quod te rogo, mihi</p>
    <p><ptr target="#tn85" n="85"/>Responde. San. Ambulatum ire constitueramus.</p>
    <p>An. Aliud nunc erit faciendum vobis. Syr. Quid? cedo</p>
    <p>(855) Domine. quicquid praeceperis, effectum dabimus
    protinus.</p>
    <p><milestone unit="folio" facs="Q"/></p>
    <p><milestone unit="page" facs="242"/></p>
    <p>An. Quos in custodiam heri nostro iussu deduxistis,</p>
    <p>Reducite huc ad nos. Syr. Faciemus sedulò.</p>
    <p>Cai. Ite, &amp; maturate reditum. Tantisper hîc</p>
    <p><ptr target="#tn86" n="86"/>Vos opperiemur, dum reditis. An. Quod semper</p>
    <p>(860) Dixi, idem nunc dico denuò. Nisi improbos</p>
    <p>Hos, atque audacißimos homines cohibuerimus, nisi</p>
    <p>Impijs horum conatibus</p>
    <p>Omnibus obstiterimus modis, neque</p>
    <p>Salui, neque incolumes erimus diu. Cai. Idem &amp; mihi</p>
    <p>(865) <ptr target="#tn87" n="87"/>Praesagit animus. Nam si superiores</p>
    <p>Semel euaserint, nihil illis in mentem veniet,</p>
    <p>Quod non audebunt homines sceleratißimi.</p>
    <p>An. Id ne fiat, nobis magna est adhibenda cautio:</p>
    <p>Quibus religio, ac populi commissa est salus.</p>
    <p>(870) Quapropter ne languentes nos in hac re, aut</p>
    <p>Socordes esse sentiant, videamus sedulò.</p>
    <p>Sed redeuntes eos huc conspicor solos.</p>
    <p>Quid causae sit miror. San. Prô summe Deus! quid hoc</p>
    <p><ptr target="#tn88" n="88"/>Nouae rei est? Fores repagulis obiectis vidimus</p>
    <p>(875) Occlusas: custodes ante carcerem probè</p>
    <p>Officio fungentes suo. Mox ostio</p>
    <p>Aperto, intus reperimus neminem.</p>
    <p>Ca. Audin’ quid dicat? An. Audio, &amp; discrucior animo.</p>
    <p>Syr. Minimè laetum adferemus nuncium, atque eccos.</p>
    <p>(880) An. Eho, quid ita? solíne reditis? Syr. Soli, vti</p>
    <p>Videtis Domini: namque in carcere neminem</p>
    <p>Inuenimus: &amp; nihilominus tamen clausum</p>
    <p>Erat ostium, &amp; custodibus probè munitum.</p>
    <p>An. Quid audio? monstri simile. Eho, quid ais Syre?</p>
    <p>(885) Reperisti carcerem vacuum? Syr. Est vt dixi domine.
    An. Et occlusas</p>
    <p><milestone unit="page" facs="243"/></p>
    <p>Fores? San. Verè vobis hoc nunciamus. Sed</p>
    <p>Quis iste, qui huc celeri properat gradu?</p>
    <p>Cai. Phylax est, nisi mihi oculi prospiciunt parum.</p>
    <p>An. Is est ipsus. Idem nunciatum, vt opinor aduenit.</p>
    <p>(890) Quid sit dicturus audiamus.</p>
  </div>
  <div type="level2" xml:id="actvs-iv.-scena-v.">
    <head>ACTVS IV. SCENA V.</head>
    <p>PHYLAX, ANNAS, CAIPHAS, SYRVS, PETRVS.</p>
    <p>Iambici.</p>
    <p><ptr target="#tn89" n="89"/>PRô Deum immortalem! quidnam istud prodigi</p>
    <p>Est? Quos heri in custodiam</p>
    <p>Pharisaei ciuitatis nostrae principes,</p>
    <p>Deduci iusserunt, in templo populum</p>
    <p>(895) Docentes conspexi modo: &amp; mirabar sanè. An.
    Oratio</p>
    <p>Haec planè animum perturbauit mihi. Alloquar.</p>
    <p>Eho Phylax, quid ais? Phy. Hiccine eratis domini?</p>
    <p>Nescitis quem ego nunc vobis nuncium adferam.</p>
    <p>Cai. Quemnam obsecro? Phy. Mirum profecto. Petrus, &amp;</p>
    <p>(900) Ioannes, quos hesterno comprehendi iußistis die,</p>
    <p>In templo sunt: Neque illi soli, sed alij insuper</p>
    <p>Multi; ad ea, quae docent, aures accommodantes sedulò.</p>
    <p>An. Quid ais Phylax? Vidistin’ ipse, an</p>
    <p>Audita nuncias? Ph. Hisce oculis Domine.</p>
    <p>(905) Cai. Ah, quid audio. Ehodum, quid ais Anna? Si</p>
    <p>Neque carceribus, neque vinculis, aduersus eos</p>
    <p>Proficimus quicquam, quid tandem futurum</p>
    <p><ptr target="#tn90" n="90"/>Censes? An. Nescio, &amp; tamen</p>
    <p>Remedium erit quaerendum huic malo. Hem Syre.</p>
    <p><milestone unit="folio" facs="Q2"/></p>
    <p><milestone unit="page" facs="244"/></p>
    <p>(910) I vnà cum Sanga in templum, atque eos ad nos</p>
    <p><ptr target="#tn91" n="91"/>Huc reducite: sed sine vllâ vi, ne inter populum</p>
    <p>Tumultus exoriatur. Belluam enim illam multorum capitum</p>
    <p>In nos vt prouocemus, expedire haud arbitror.</p>
    <p>Ca. Sapis. Crabrones enim, vt aiunt, non sunt irritandi;</p>
    <p>(915) Qui etiam non concitati, laedunt satis. An. Ita</p>
    <p>Est. Sed properate vos, atque reuertimini protinus.</p>
    <p>Syr. Faciemus herclè sedulò.</p>
    <p><ptr target="#tn92" n="92"/>An. Adducent illi quidem eos, vt arbitror:</p>
    <p>Sed neque quid in illos statuemus, neque quo modo</p>
    <p>(920) <ptr target="#tn93" n="93"/>Nobis consulemus scio. Car. Neque ego quidem:</p>
    <p>Nam quae aduersum illos fecimus hactenus, infeliciter</p>
    <p>Nobis cesserunt omnia Et</p>
    <p>Tamen non ope diuinâ, vt illi gloriantur, sed</p>
    <p>Cacodaemonis fraude haec ego fieri arbitror: An. Id quidem</p>
    <p>(925) Certum, atque indubitatum est mihi. Sed video omnes
    simul</p>
    <p>Huc accedentes. Verùm audi quid in mentem veniat mihi.</p>
    <p>Cai. Quid? cedò. An. Hodie neque loquendum cum eis, neque</p>
    <p>In illos decernendum nobis esse quicquam: nam</p>
    <p>Pauci hic nunc sumus, &amp; consulto est opus. Ca. Rectè,</p>
    <p>(930) Placet. Pet. Itane rursus nos ad se vocari</p>
    <p>Iusserunt Pharisaei? Syr. Est vt dixi. sed non vt noceant</p>
    <p>Vobis, aut incommodent:</p>
    <p>Sed aliud sibi vobiscum nunc agendum esse</p>
    <p>Dixerunt nobis. Pet. Quicquid erit, sequimur: nam publicam</p>
    <p>(935) Potestatem nullo modo contemnendam arbitror</p>
    <p><milestone unit="page" facs="245"/></p>
    <p>Quanquam nihil boni ab ipsis expectandum</p>
    <p>Est nobis. Syr. Res indicabit. Hem domini</p>
    <p><ptr target="#tn94" n="94"/>Adsunt, quos ad vos adduci voluistis: An. Benè</p>
    <p>Fecistis. vnà cum illis intrò abite:</p>
    <p>(940) Mox aut sequemur, aut huc vt redeatis</p>
    <p>Iubebimus. Ingreßi sunt illi. Nunc id restat, vt</p>
    <p>Nostri quotquot sunt ordinis,</p>
    <p><ptr target="#tn95" n="95"/>Conuocentur omnes: vt consilium vnà</p>
    <p>Capiamus, quid in hac periculosâ, atque</p>
    <p>(945) Implicatâ re nobis faciendum siet. Ca. Eamus ad</p>
    <p>Nos: ibi istud fiet commodißimè An. Placet.</p>
  </div>
  <div type="level2" xml:id="actvs-v.-scena-i.">
    <head>ACTVS V. SCENA I.</head>
    <p>ANNAS, CAIPHAS, PHYLAX, PETRVS, GAMALIEL.</p>
    <p>Iambici.</p>
    <p>VEtus dictum est, priusquam incipias consulto, ast vbi</p>
    <p>Consulueris, maturè facto opus est. Quare, nisi</p>
    <p>Quid dissentitis, huc illos ad nos statim</p>
    <p>(950) Vocandos arbitror. Ca Esto, placet. An. Ehem
    Phylax,</p>
    <p>Intrò te confer, &amp; Syro, Sangaque nostris praecipe</p>
    <p>Verbis, vt Petrum &amp; Ioannem huc educant. Phy. Curabo
    sedulò.</p>
    <p>An. Lupum planè, vt fertur, tenemus auribus:</p>
    <p>Nam neque quo pacto illos retineamus, neque quo modo</p>
    <p>(955) Honestè ac tutò missos faciamus video.</p>
    <p>Interminati illis antè sumus grauiter, ne istius</p>
    <p>Christi mentionem vsquam facerent. Quàm paruerint</p>
    <p>Nobis, notum est omnibus. At egressos eos</p>
    <p>Conspicio. Heus heus, adeste, atque auscultate</p>
    <p>(960) Viri. Scitis quid superioribus diebus</p>
    <p><milestone unit="folio" facs="Q3"/></p>
    <p><milestone unit="page" facs="246"/></p>
    <p>Praeceptum sit vobis: idque ex totius consilij</p>
    <p>Auctoritate: videlicet</p>
    <p><ptr target="#tn96" n="96"/>Ne posthac populum doceretis, neque</p>
    <p>Iesum istum vestrum vsquam praedicaretis,</p>
    <p>(965) Quando nomen eius planè aboleri volumus:</p>
    <p>Vt tum verbis vobis edicebamus pluribus.</p>
    <p>In qua quidem re adeo non obsequuti estis</p>
    <p>Nobis, vt multo audaciùs etiam id vobis</p>
    <p>Faciendum arbitrati sitis. Ita vt tota ciuitas</p>
    <p>(970) <ptr target="#tn97" n="97"/>Per vos concitata, varijs aestuet</p>
    <p>Rumoribus. Quin vestra illa haeresis paßim</p>
    <p>Per vicinas diuulgata est regiones: cum</p>
    <p>Malitioso, impioque studio, adhaec calumnijs</p>
    <p>In nos confictis, Christum illum, quem nos occidimus,</p>
    <p>(975) Planè innocentem, atque pium hominem fuisse, &amp;</p>
    <p>Nihil vnquam commeritum mali confidenter</p>
    <p><ptr target="#tn98" n="98"/>Asseuerare audeatis. Praeterea Dei</p>
    <p>Filium, &amp; Meßiam, oraculis Prophetarum</p>
    <p>Olim promissum nobis. Quo quidem modo</p>
    <p>(980) <ptr target="#tn99" n="99"/>Quid aliud quam nos apud populum traducitis?</p>
    <p>Atque impietatis insimulatis? Qui talem</p>
    <p>Occidendum nobis censuimus. Pet. Audiui,</p>
    <p>Satisque intellexi, qua nobis obijcitis. Ad ea</p>
    <p>Nunc ego vobis haec respondeo. Nos neque</p>
    <p>(985) Auctoritatem vestram aspernamur, neque dignitatem</p>
    <p><ptr target="#tn100" n="100"/>Contemnimus: diuina tamen praecepta vestris mandatis</p>
    <p>Anteferenda nobis esse censemus. Neque</p>
    <p>Puto quenquam esse inter vos, qui aequum esse existimet,</p>
    <p>Vt, neglecto Deo, hominibus parcamus. Quod</p>
    <p>(990) <ptr target="#tn101" n="101"/>Si quae vos edicitis, cum diuinis praeceptis</p>
    <p>Consentirent, lubenter vobis obsequeremur</p>
    <p><milestone unit="page" facs="247"/></p>
    <p>Per omnia: Nunc cum iussa vestra ijs, quae in</p>
    <p>Mandatis à Deo habemus, omnino repugnent, dicite</p>
    <p>Sodes mihi, vobisnè, an Deo obsequendum sit nobis?</p>
    <p>(995) Quin vobis etiam expedit, vt vestram auctoritatem</p>
    <p>Diuino submittatis arbitrio. Profectò nescio</p>
    <p><ptr target="#tn102" n="102"/>Vnde vestra illa in nos inuidentia,</p>
    <p>Vnde odium oriatur: quando eundem colimus, &amp;</p>
    <p>Reueremur. Deum. Atque hic filium suum</p>
    <p>(1000) <ptr target="#tn103" n="103"/>Iesum, quem vos è medio sustulistis, à</p>
    <p>Morte reuocauit, &amp; ad tantam gloriam euexit,</p>
    <p>Vt non nisi ex eo salus speranda sit</p>
    <p>Mortalibus: ijs videlicet, qui se deliquisse</p>
    <p>Confeßi, diuinam supplices</p>
    <p>(1005) Implorant clementiam. Atque huius rei</p>
    <p>Tam prodigiosae nos oculati testes sumus,</p>
    <p>Qui familiariter cum illo viximus diu,</p>
    <p>Antequam moreretur: atque à morte viuum eum</p>
    <p>Conspeximus frequentius: &amp; paulò post in</p>
    <p>(1010) Coelum, vnde venerat, rursum ascendentem. Quod si
    nos</p>
    <p><ptr target="#tn104" n="104"/>Contemnitis, &amp; his verbis fidem haud</p>
    <p>Habendam esse putatis, sancto saltem spiritui credite,</p>
    <p>Qui ea per nos operatur, quae nemo vidit, aut</p>
    <p>Audiuit unquam. Gam. Ehodum fratres, est quod uobiscum agam</p>
    <p>(1015) Secretiùs; quare paulisper vt hinc eos.</p>
    <p>Abire iubeatis velim. An. Eho, intrò rursus secedite,</p>
    <p>Atque ibi, donec reuocamini, manete. Nunc</p>
    <p>Quod dicendum tibi videtur, dic sodes Gamaliel.</p>
    <p>Gam. In medium proferam, quod sentio. Viri</p>
    <p>(1020) Israëlitae, etiam atque etiam videte, ne</p>
    <p><milestone unit="folio" facs="Q4"/></p>
    <p><milestone unit="page" facs="248"/></p>
    <p>Quid temerè decernatis in hos, cuius vos postea</p>
    <p>Poeniteat: quando quod factum erit, infectum reddi non
    poterit.</p>
    <p>Ex ijs, quae non ita pridem vidistis, vobis pauca</p>
    <p>Commemoranda putaui, Theudas ille impostor,</p>
    <p>(1025) Multa iactitando, &amp; prodigiosa pollicendo.</p>
    <p>Magnam hominum multitudinem ad se attraxerat.</p>
    <p>Sed quem quaeso eius nequitia sortita est exitum?</p>
    <p>Perijt infeliciter: &amp; quotquot illius</p>
    <p>Erant socij, capti, atque interfecti sunt omnes.</p>
    <p>(1030) Atque ita tota haeresis illa extirpata est
    radicitus.</p>
    <p><ptr target="#tn105" n="105"/>Paulò post Iudas Galilaeus est exortus,</p>
    <p>Eo tempore, quo ex edicto Caesaris Augusti</p>
    <p>Totus terrarum orbis describebatur. Cuius cum</p>
    <p><ptr target="#tn106" n="106"/>Popularis esset, atque grata oratio;</p>
    <p>(1035) Nimirum plebem Deo dicatam, non oportere</p>
    <p>Tributa pendere principibus idolatris:</p>
    <p>Dictu mirum, quantam hominum copiam breui</p>
    <p>Sibi conciliauerit. Sed eodem, quo alter ille</p>
    <p><ptr target="#tn107" n="107"/>Perijt modo. Neque solus, at alij quoque</p>
    <p>(1040) Omnes, ipsius partes sequuti. Quapropter benè,</p>
    <p>Atque sapienter vos facturos arbitror,</p>
    <p>Si homines istos missos faciatis: quando neminem</p>
    <p>Etiam nunc laeserunt vsquam. Si quae illi moliuntur,</p>
    <p>Ex humano profecta sunt consilio, nihil</p>
    <p>(1045) Ipsorum efficient conatus: ipsique se</p>
    <p>Suo prodent fuco. Sed si Deus negotij</p>
    <p>Istius auctor est, nefas, atque impium</p>
    <p>Fuerit. id impedire velle. Quae mea</p>
    <p><ptr target="#tn108" n="108"/>Sit sententia, intellexistis satis,</p>
    <p>(1050) Vt opinor. Si quid habetis, quod magis ex vsu nobis
    fore</p>
    <p><milestone unit="page" facs="249"/></p>
    <p>Existimatis, agite, quisque quod sentit,</p>
    <p>Eloquatur liberè, vt in concilio fieri decet.</p>
    <p>An. Quod faciendum hoc tempore putas Gamaliel,</p>
    <p>Probo: nisi sint qui dissentiant. Ca. Ratum</p>
    <p>(1055) Esto: sed eâ conditione, vt non nisi virgis</p>
    <p>Caesi dimittantur. Idque eo, vt poenâ aliquam affecti,</p>
    <p>Se deliquisse intelligant: &amp; porrò caueant, ne</p>
    <p>Quid tale posthac committant vnquam. An. Placet.</p>
  </div>
  <div type="level2" xml:id="actvs-v.-scena-ii.">
    <head>ACTVS V. SCENA II.</head>
    <p>EVSTACHIVS, MACARIVS.</p>
    <p>Iambici.</p>
    <p>Veluti animus mihi gestiebat gaudio,</p>
    <p>(1060) Quando fratres nostros è carcere liberatos, &amp;</p>
    <p>Docentes in templo videbam; ita nunc, cùm eos</p>
    <p>Pharisaei ad se rursus vocauerint, ne quid mali</p>
    <p>Illis eueniat metuo. Mac. Idem &amp; me solicitat.</p>
    <p>Sed quando, quae illis praestitit Deus, mecum</p>
    <p>(1065) Cogito, eosque nunc in liberâ custodiâ</p>
    <p>Esse, animum recipio, &amp; cura illa me torquet minus.</p>
    <p>Eu. Ego quoque recordatione eorum, quae nobis</p>
    <p>Euenerunt hactenus, vtcunque me consolor. Mac. Oh</p>
    <p>Frater, spes illa certa, atque indubitata sit</p>
    <p>(1070) Nobis. Diuino auxilio abundè muniti sumus.</p>
    <p>Eu. Piè atque recti. Id si nobis persuasum esset semel,</p>
    <p>Nullius minas, nullumque supplicium</p>
    <p>Metueremus. Nunc naturae humanae imbecillitas</p>
    <p>Alio nos impellit frequenter. Itaque Deus</p>
    <p>(1075) Nobis orandus est, vt animosos &amp; constantes,</p>
    <p>In omnibus, quaecunque eueniunt, nos suâ</p>
    <p><milestone unit="folio" facs="Q5"/></p>
    <p><milestone unit="page" facs="250"/></p>
    <p>Efficere dignetur clementiâ. Mac. Benè</p>
    <p>Mones: ab eo nobis petenda sunt omnia.</p>
    <p>Verum hoc etiam atque etiam videamus, vt</p>
    <p>(1080) Non nisi salutaria ab ipso petamus. Non</p>
    <p><ptr target="#tn109" n="109"/>Semper expedit, quod quisque</p>
    <p>Sibi praestari cupit. Deus, quid nobis conducat,</p>
    <p><ptr target="#tn110" n="110"/>Nouit optimè. Itaque quicquid ille immittit,</p>
    <p>Aequum est vt patienter feramus. Nouimus</p>
    <p>(1085) Quid ab ipso Christo nobis sit praedictum: nempe
    nos</p>
    <p>In miserijs, atque aerumnis futuros</p>
    <p>Frequenter: se tamen nostri obliturum nunquam. Et quod</p>
    <p>Denunciauit, quotidiè euenire conspicimus. Nihil</p>
    <p>Non aduersus nos moliuntur Pharisaei,</p>
    <p>(1090) Calumniandi occasionem quaerentes</p>
    <p><ptr target="#tn111" n="111"/>Vndique &amp; tamen quo se magis</p>
    <p>Defatigant, atque discruciant, hoc proficiunt minus,</p>
    <p>Admodum caeci atque ingrati simus, si diuinam hîc</p>
    <p>Non agnoscamus, atque confiteamur gratiam. Eu. Est</p>
    <p>(1095) Vt dicis frater: eius solius ope salui,</p>
    <p>Tutique fuimus hactenus, &amp; in posterum</p>
    <p>Futuros confido. Mac. Idem &amp; ego spero. Sed ad</p>
    <p>Nostros, à quibus abiimus, iam reuertamur:</p>
    <p>Vt, quantum possumus, eos consolemur. Spes bona</p>
    <p>(1100) Habet animum, Apostolos mox adfuturos</p>
    <p>Ipsos. Id vt fiat rogo, atque obsecro te mi Deus.</p>
  </div>
  <div type="level2" xml:id="actvs-v.-scena-iii.">
    <head>ACTVS V. SCENA III.</head>
    <p>ANNAS, CAIPHAS, SYRVS, PETRVS, IOANNES.</p>
    <p>Iambici.</p>
    <p>NVnc cum virgis in illos sit animaduersum satis,</p>
    <p><milestone unit="page" facs="251"/></p>
    <p>Vt prodeant iubeamus, eosque missos faciamus:</p>
    <p>Sed eâ conditione, quam seuerè, atque grauiter</p>
    <p>(1105) Proposuimus ipsis. Cai. Age, sit ita: placet. An. Hem
    Syre.</p>
    <p>Viros istos, virgis modo intus caesos, huc foras</p>
    <p>Ad nos educito. Syr. Faciam herculè sedulò.</p>
    <p><ptr target="#tn112" n="112"/>An. Spero illos hoc supplicio ab audaciâ</p>
    <p>Suâ deterritos, post hac melius consulturos sibi.</p>
    <p>(1110) Cal. Ah Anna, nondum mihi satis perspexisse</p>
    <p><ptr target="#tn113" n="113"/>Illorum videre malitiam,</p>
    <p>Animique obstinati peruicaciam.</p>
    <p>An. Perspexi satis. At nisi nostris edictus pareant,</p>
    <p>Mox faxo atrociorae sentiant: atque</p>
    <p>(1115) Adeò ludum hunc fuisse dicant,</p>
    <p>Prae ijs, quae in illos decernentur postea. At</p>
    <p>Egressos conspicor. Ehodum viri, leui,</p>
    <p><ptr target="#tn114" n="114"/>Atque moderata poena auimaduertendum hodie</p>
    <p>In vos censuimus. Nunc quod vobis modò</p>
    <p>(1120) Edictum est, videte vt reminiscamini,</p>
    <p>Nam nisi praeceptis nostris obsequuti fueritis,</p>
    <p>Magnum aliquod malum accersetis vobis. Pet. Nullum ego</p>
    <p>Malum praeter culpam homini vnquam accidere posse arbitror.</p>
    <p>Cai. Ohe; an non dixi hoc futurum? An. Dixisti.</p>
    <p>(1125) <ptr target="#tn115" n="115"/>Verum si aliter, quam sunt iußi, fecerint,</p>
    <p>Nequaquam impunè ferent. Quin faxo vt lenitatem hanc</p>
    <p>Nostram sibi in crudelitatem mutatam esse sentiant.</p>
    <p>Abite nunc, &amp; quae praecepta sunt vobis, videte</p>
    <p>Vt faciatis. ---</p>
    <p><milestone unit="page" facs="252"/></p>
  </div>
  <div type="level2" xml:id="actvs-v.-scena-iv.">
    <head>ACTVS V. SCENA IV.</head>
    <p>IOANNES, PETRVS, MACARIVS, EVSTACHIVS.</p>
    <p>Iambici.</p>
    <p>--- Quid ais frater? jußisne illorum</p>
    <p><ptr target="#tn116" n="116"/>Nobis parendum, an quod à Deo</p>
    <p>In mandatis habemus, exequendum existimas?</p>
    <p>(1125) Pe. Diuina ego mandata humanis longè anteponenda,
    arbitror:</p>
    <p>Cum quod Deus mandat, non nisi iustum, legitimum,</p>
    <p>Atque salutare sit: homines contra suis</p>
    <p>Excaecati affectibus, quod expedire</p>
    <p>Sibi putant, plerumque imperent.</p>
    <p>(1130) Neque id aequum, an iniquum sit vident. Io. Verum
    dicis.</p>
    <p>At interim illi nos insectari, non desinent.</p>
    <p>Pet. Istud quidem fiet; sed aduersus molitiones,</p>
    <p>Et impios eorum conatus, animum</p>
    <p>Nobis, vti spero, confirmabit Deus.</p>
    <p>(1135) In hunc si spem omnem conferamus, eiusque</p>
    <p>Promißis si constanter fidamus, nullus nocere,</p>
    <p>Aut officere poterit nobis. Iußêre illi quidem</p>
    <p>Nos virgis caedi, vt maleficos: putantes id</p>
    <p>Nobis ignominiae, dedecorique futurum. at mea</p>
    <p>(1140) <ptr target="#tn117" n="117"/>Sic est ratio, atque ita animum induco meum:</p>
    <p>Qui pro Christi nomine</p>
    <p>Affligitur, non contumeliâ, sed honore</p>
    <p>Afficitur maximo. Et propterea cum tale</p>
    <p>Quid accidit, haud morendum nobis, sed gaudendum censeo.</p>
    <p><milestone unit="page" facs="253"/></p>
    <p>(1145) Recordare obsecro, quae Christus euentura saepe</p>
    <p>Praedixit nobis: atque hoc inprimis: beatos tum</p>
    <p><ptr target="#tn118" n="118"/>Nos futuros, quando homines malè de nobis essent</p>
    <p>Loquuturi, aut indignis nos excepturi modis.</p>
    <p>Atque ideo tunc non tam dolendum, quàm gaudendum esse, ob</p>
    <p>(1150) Mercedem copiosam, in coelo obuenturam nobis.</p>
    <p>Ioa. Memini, neque eius nos fallent promissa. Sed</p>
    <p>Macarium atque Eustachium foras egressos conspicor.</p>
    <p>Gaudebunt. sat scio, vbi nos saluos esse viderint.</p>
    <p>Accedamus ad eos. Mac. Ah frater, quia nondum redeunt,</p>
    <p>(1155) <ptr target="#tn119" n="119"/>Quot, &amp; quàm varijs mens mihi solicitatur modis.</p>
    <p>Multa occurrunt, quae animum diuersum trahunt,</p>
    <p>Et quae quietum me esse non sinunt. Eu. Idem</p>
    <p>Quoque aegrè est, atque dolet mihi. Sed quos ego</p>
    <p>Huc accedentes conspicio? Mac. Quos? Eu. Oh, rogas?</p>
    <p>(1160) Illos ipsos, de quibus soliciti fuimus hactenus.</p>
    <p>Mac. Eho, sunt? certè sunt. Occurramus eis obuiam:</p>
    <p>Ioan. Celeri huc ad nos properant gradu.</p>
    <p><ptr target="#tn120" n="120"/>Eu. Hem fratres, tandémne ex istorum improborum</p>
    <p>Hominum manibus euasistis? Deo equidem habeo gratiam,</p>
    <p>(1165) Suâ qui vos conseruauit clementiâ.</p>
    <p>Pet. Benè facis. Illi soli acceptum ferri conuenit,</p>
    <p>Si quid nobis ex animi succedit sententiâ.</p>
    <p>Io. Quibus Deus propitius est fratres, nihil</p>
    <p>Eis obesse poterit vnquam. Pet. Istud verißimum</p>
    <p>(1170) Esse, ipsà re experti sumus satis. Eu. Sic est.</p>
    <p>Sed commemorate nobis obsecro, quidnam</p>
    <p><milestone unit="page" facs="254"/></p>
    <p>Rursus sit actum, &amp; quo pacto elapsi sitis.</p>
    <p>Pet. Commodius id fiet intus, caeteris</p>
    <p>Nostris praesentibus. Sed inprimis Deo nobis</p>
    <p>Erunt agendae gratiae,</p>
    <p>(1175) Pro immensâ eius erga nos misericordiâ. Ioa. Id</p>
    <p>Quidem fieri oportet. Praecede Petre, sequimur.</p>
    <p>Mac. Valete spectatores, atque plaudite.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">In margine</hi> Troch.</p></note>
<note xml:id="tn2"><p><hi rend="footnote">2</hi> <hi rend="italic">In margine</hi> Troch.</p></note>
<note xml:id="tn3"><p><hi rend="footnote">3</hi> <hi rend="italic">In margine</hi> Troch.</p></note>
<note xml:id="tn4"><p><hi rend="footnote">4</hi> <hi rend="italic">In margine</hi> Troch. 3.</p></note>
<note xml:id="tn5"><p><hi rend="footnote">5</hi> <hi rend="italic">In margine</hi> Troch.</p></note>
<note xml:id="tn6"><p><hi rend="footnote">6</hi> <hi rend="italic">In margine</hi> Troch.</p></note>
<note xml:id="tn7"><p><hi rend="footnote">7</hi> <hi rend="italic">In margine</hi> Troch.</p></note>
<note xml:id="tn8"><p><hi rend="footnote">8</hi> <hi rend="italic">In margine</hi> Troch.</p></note>
<note xml:id="tn9"><p><hi rend="footnote">9</hi> <hi rend="italic">In margine</hi> Troch.</p></note>
<note xml:id="tn10"><p><hi rend="footnote">10</hi> <hi rend="italic">In margine</hi> Troch.</p></note>
<note xml:id="tn11"><p><hi rend="footnote">11</hi> <hi rend="italic">In margine</hi> Troch.</p></note>
<note xml:id="tn12"><p><hi rend="footnote">12</hi> <hi rend="italic">In margine</hi> Troch.</p></note>
<note xml:id="tn13"><p><hi rend="footnote">13</hi> <hi rend="italic">In margine</hi> Troch. 2.</p></note>
<note xml:id="tn14"><p><hi rend="footnote">14</hi> <hi rend="italic">In margine</hi> Troch.</p></note>
<note xml:id="tn15"><p><hi rend="footnote">15</hi> <hi rend="italic">In margine</hi> Troch. 2.</p></note>
<note xml:id="tn16"><p><hi rend="footnote">16</hi> <hi rend="italic">In margine</hi> Troch.</p></note>
<note xml:id="tn17"><p><hi rend="footnote">17</hi> <hi rend="italic">In margine</hi> Troch. 6.</p></note>
<note xml:id="tn18"><p><hi rend="footnote">18</hi> <hi rend="italic">In margine</hi> Troch.</p></note>
<note xml:id="tn19"><p><hi rend="footnote">19</hi> <hi rend="italic">In margine</hi> Troch.</p></note>
<note xml:id="tn20"><p><hi rend="footnote">20</hi> <hi rend="italic">In margine</hi> Troch.</p></note>
<note xml:id="tn21"><p><hi rend="footnote">21</hi> <hi rend="italic">In margine</hi> Troch.</p></note>
<note xml:id="tn22"><p><hi rend="footnote">22</hi> <hi rend="italic">In margine</hi> Troch.</p></note>
<note xml:id="tn23"><p><hi rend="footnote">23</hi> <hi rend="italic">In margine</hi> Troch.</p></note>
<note xml:id="tn24"><p><hi rend="footnote">24</hi> <hi rend="italic">In margine</hi> Troch.</p></note>
<note xml:id="tn25"><p><hi rend="footnote">25</hi> <hi rend="italic">In margine</hi> Troch.</p></note>
<note xml:id="tn26"><p><hi rend="footnote">26</hi> <hi rend="italic">In margine</hi> Troch.</p></note>
<note xml:id="tn27"><p><hi rend="footnote">27</hi> <hi rend="italic">In margine</hi> Troch.</p></note>
<note xml:id="tn28"><p><hi rend="footnote">28</hi> <hi rend="italic">In margine</hi> Troch. 2.</p></note>
<note xml:id="tn29"><p><hi rend="footnote">29</hi> <hi rend="italic">In margine</hi> Troch.</p></note>
<note xml:id="tn30"><p><hi rend="footnote">30</hi> <hi rend="italic">In margine</hi> Troch. 2.</p></note>
<note xml:id="tn31"><p><hi rend="footnote">31</hi> <hi rend="italic">In margine</hi> Troch. 3.</p></note>
<note xml:id="tn32"><p><hi rend="footnote">32</hi> <hi rend="italic">In margine</hi> Troch. 2.</p></note>
<note xml:id="tn33"><p><hi rend="footnote">33</hi> <hi rend="italic">In margine</hi> Troch.</p></note>
<note xml:id="tn34"><p><hi rend="footnote">34</hi> <hi rend="italic">In margine</hi> Troch.</p></note>
<note xml:id="tn35"><p><hi rend="footnote">35</hi> <hi rend="italic">In margine</hi> Troch.</p></note>
<note xml:id="tn36"><p><hi rend="footnote">36</hi> <hi rend="italic">In margine</hi> Troch.</p></note>
<note xml:id="tn37"><p><hi rend="footnote">37</hi> <hi rend="italic">In margine</hi> Troch.</p></note>
<note xml:id="tn38"><p><hi rend="footnote">38</hi> <hi rend="italic">In margine</hi> Troch.</p></note>
<note xml:id="tn39"><p><hi rend="footnote">39</hi> <hi rend="italic">In margine</hi> Troch.</p></note>
<note xml:id="tn40"><p><hi rend="footnote">40</hi> <hi rend="italic">In margine</hi> Troch.</p></note>
<note xml:id="tn41"><p><hi rend="footnote">41</hi> <hi rend="italic">In margine</hi> Troch. 2.</p></note>
<note xml:id="tn42"><p><hi rend="footnote">42</hi> <hi rend="italic">In margine</hi> Troch.</p></note>
<note xml:id="tn43"><p><hi rend="footnote">43</hi> <hi rend="italic">In margine</hi> Troch.</p></note>
<note xml:id="tn44"><p><hi rend="footnote">44</hi> <hi rend="italic">In margine</hi> Troch.</p></note>
<note xml:id="tn45"><p><hi rend="footnote">45</hi> <hi rend="italic">In margine</hi> Troch.</p></note>
<note xml:id="tn46"><p><hi rend="footnote">46</hi> <hi rend="italic">In margine</hi> Troch.</p></note>
<note xml:id="tn47"><p><hi rend="footnote">47</hi> <hi rend="italic">In margine</hi> Troch.</p></note>
<note xml:id="tn48"><p><hi rend="footnote">48</hi> <hi rend="italic">In margine</hi> Troch. 2.</p></note>
<note xml:id="tn49"><p><hi rend="footnote">49</hi> <hi rend="italic">In margine</hi> Troch.</p></note>
<note xml:id="tn50"><p><hi rend="footnote">50</hi> <hi rend="italic">In margine</hi> Troch.</p></note>
<note xml:id="tn51"><p><hi rend="footnote">51</hi> <hi rend="italic">In margine</hi> Troch. 2.</p></note>
<note xml:id="tn52"><p><hi rend="footnote">52</hi> <hi rend="italic">In margine</hi> Troch.</p></note>
<note xml:id="tn53"><p><hi rend="footnote">53</hi> <hi rend="italic">In margine</hi> Troch.</p></note>
<note xml:id="tn54"><p><hi rend="footnote">54</hi> <hi rend="italic">In margine</hi> Troch.</p></note>
<note xml:id="tn55"><p><hi rend="footnote">55</hi> <hi rend="italic">In margine</hi> Troch.</p></note>
<note xml:id="tn56"><p><hi rend="footnote">56</hi> <hi rend="italic">In margine</hi> Troch.</p></note>
<note xml:id="tn57"><p><hi rend="footnote">57</hi> <hi rend="italic">In margine</hi> Troch.</p></note>
<note xml:id="tn58"><p><hi rend="footnote">58</hi> <hi rend="italic">In margine</hi> Troch.</p></note>
<note xml:id="tn59"><p><hi rend="footnote">59</hi> <hi rend="italic">In margine</hi> Troch.</p></note>
<note xml:id="tn60"><p><hi rend="footnote">60</hi> <hi rend="italic">In margine</hi> Troch.</p></note>
<note xml:id="tn61"><p><hi rend="footnote">61</hi> <hi rend="italic">In margine</hi> Troch.</p></note>
<note xml:id="tn62"><p><hi rend="footnote">62</hi> <hi rend="italic">In margine</hi> Troch.</p></note>
<note xml:id="tn63"><p><hi rend="footnote">63</hi> <hi rend="italic">In margine</hi> Troch.</p></note>
<note xml:id="tn64"><p><hi rend="footnote">64</hi> <hi rend="italic">In margine</hi> Troch.</p></note>
<note xml:id="tn65"><p><hi rend="footnote">65</hi> <hi rend="italic">In margine</hi> Troch. 2.</p></note>
<note xml:id="tn66"><p><hi rend="footnote">66</hi> <hi rend="italic">In margine</hi> Troch.</p></note>
<note xml:id="tn67"><p><hi rend="footnote">67</hi> <hi rend="italic">In margine</hi> Troch. 2.</p></note>
<note xml:id="tn68"><p><hi rend="footnote">68</hi> <hi rend="italic">In margine</hi> Troch. 2.</p></note>
<note xml:id="tn69"><p><hi rend="footnote">69</hi> <hi rend="italic">In margine</hi> Troch.</p></note>
<note xml:id="tn70"><p><hi rend="footnote">70</hi> <hi rend="italic">In margine</hi> Troch. 2.</p></note>
<note xml:id="tn71"><p><hi rend="footnote">71</hi> <hi rend="italic">In margine</hi> Troch.</p></note>
<note xml:id="tn72"><p><hi rend="footnote">72</hi> <hi rend="italic">In margine</hi> Troch.</p></note>
<note xml:id="tn73"><p><hi rend="footnote">73</hi> <hi rend="italic">In margine</hi> Troch.</p></note>
<note xml:id="tn74"><p><hi rend="footnote">74</hi> <hi rend="italic">In margine</hi> Troch.</p></note>
<note xml:id="tn75"><p><hi rend="footnote">75</hi> <hi rend="italic">In margine</hi> Troch.</p></note>
<note xml:id="tn76"><p><hi rend="footnote">76</hi> <hi rend="italic">In margine</hi> Troch. 2.</p></note>
<note xml:id="tn77"><p><hi rend="footnote">77</hi> <hi rend="italic">In margine</hi> Troch.</p></note>
<note xml:id="tn78"><p><hi rend="footnote">78</hi> <hi rend="italic">In margine</hi> Troch.</p></note>
<note xml:id="tn79"><p><hi rend="footnote">79</hi> <hi rend="italic">In margine</hi> Troch.</p></note>
<note xml:id="tn80"><p><hi rend="footnote">80</hi> <hi rend="italic">In margine</hi> Troch.</p></note>
<note xml:id="tn81"><p><hi rend="footnote">81</hi> <hi rend="italic">In margine</hi> Troch.</p></note>
<note xml:id="tn82"><p><hi rend="footnote">82</hi> <hi rend="italic">In margine</hi> Troch.</p></note>
<note xml:id="tn83"><p><hi rend="footnote">83</hi> <hi rend="italic">In margine</hi> Troch.</p></note>
<note xml:id="tn84"><p><hi rend="footnote">84</hi> <hi rend="italic">In margine</hi> Troch.</p></note>
<note xml:id="tn85"><p><hi rend="footnote">85</hi> <hi rend="italic">In margine</hi> Troch.</p></note>
<note xml:id="tn86"><p><hi rend="footnote">86</hi> <hi rend="italic">In margine</hi> Troch. 3.</p></note>
<note xml:id="tn87"><p><hi rend="footnote">87</hi> <hi rend="italic">In margine</hi> Troch.</p></note>
<note xml:id="tn88"><p><hi rend="footnote">88</hi> <hi rend="italic">In margine</hi> Troch.</p></note>
<note xml:id="tn89"><p><hi rend="footnote">89</hi> <hi rend="italic">In margine</hi> Troch.</p></note>
<note xml:id="tn90"><p><hi rend="footnote">90</hi> <hi rend="italic">In margine</hi> Troch.</p></note>
<note xml:id="tn91"><p><hi rend="footnote">91</hi> <hi rend="italic">In margine</hi> Troch.</p></note>
<note xml:id="tn92"><p><hi rend="footnote">92</hi> <hi rend="italic">In margine</hi> Troch.</p></note>
<note xml:id="tn93"><p><hi rend="footnote">93</hi> <hi rend="italic">In margine</hi> Troch.</p></note>
<note xml:id="tn94"><p><hi rend="footnote">94</hi> <hi rend="italic">In margine</hi> Troch. 2.</p></note>
<note xml:id="tn95"><p><hi rend="footnote">95</hi> <hi rend="italic">In margine</hi> Troch. 3.</p></note>
<note xml:id="tn96"><p><hi rend="footnote">96</hi> <hi rend="italic">In margine</hi> Troch. 3.</p></note>
<note xml:id="tn97"><p><hi rend="footnote">97</hi> <hi rend="italic">In margine</hi> Troch.</p></note>
<note xml:id="tn98"><p><hi rend="footnote">98</hi> <hi rend="italic">In margine</hi> Troch.</p></note>
<note xml:id="tn99"><p><hi rend="footnote">99</hi> <hi rend="italic">In margine</hi> Troch.</p></note>
<note xml:id="tn100"><p><hi rend="footnote">100</hi> <hi rend="italic">In margine</hi> Troch.</p></note>
<note xml:id="tn101"><p><hi rend="footnote">101</hi> <hi rend="italic">In margine</hi> Troch.</p></note>
<note xml:id="tn102"><p><hi rend="footnote">102</hi> <hi rend="italic">In margine</hi> Troch.</p></note>
<note xml:id="tn103"><p><hi rend="footnote">103</hi> <hi rend="italic">In margine</hi> Troch.</p></note>
<note xml:id="tn104"><p><hi rend="footnote">104</hi> <hi rend="italic">In margine</hi> Troch.</p></note>
<note xml:id="tn105"><p><hi rend="footnote">105</hi> <hi rend="italic">In margine</hi> Troch.</p></note>
<note xml:id="tn106"><p><hi rend="footnote">106</hi> <hi rend="italic">In margine</hi> Troch.</p></note>
<note xml:id="tn107"><p><hi rend="footnote">107</hi> <hi rend="italic">In margine</hi> Troch.</p></note>
<note xml:id="tn108"><p><hi rend="footnote">108</hi> <hi rend="italic">In margine</hi> Troch.</p></note>
<note xml:id="tn109"><p><hi rend="footnote">109</hi> <hi rend="italic">In margine</hi> Troch.</p></note>
<note xml:id="tn110"><p><hi rend="footnote">110</hi> <hi rend="italic">In margine</hi> Troch.</p></note>
<note xml:id="tn111"><p><hi rend="footnote">111</hi> <hi rend="italic">In margine</hi> Troch. 3.</p></note>
<note xml:id="tn112"><p><hi rend="footnote">112</hi> <hi rend="italic">In margine</hi> Troch.</p></note>
<note xml:id="tn113"><p><hi rend="footnote">113</hi> <hi rend="italic">In margine</hi> Troch. 2.</p></note>
<note xml:id="tn114"><p><hi rend="footnote">114</hi> <hi rend="italic">In margine</hi> Troch. 2.</p></note>
<note xml:id="tn115"><p><hi rend="footnote">115</hi> <hi rend="italic">In margine</hi> Troch.</p></note>
<note xml:id="tn116"><p><hi rend="footnote">116</hi> <hi rend="italic">In margine</hi> Troch.</p></note>
<note xml:id="tn117"><p><hi rend="footnote">117</hi> <hi rend="italic">In margine</hi> Troch. 2.</p></note>
<note xml:id="tn118"><p><hi rend="footnote">118</hi> <hi rend="italic">In margine</hi> Troch.</p></note>
<note xml:id="tn119"><p><hi rend="footnote">119</hi> <hi rend="italic">In margine</hi> Troch.</p></note>
<note xml:id="tn120"><p><hi rend="footnote">120</hi> <hi rend="italic">In margine</hi> Troch.</p></note></div>

    </body>
</text>
</TEI>
