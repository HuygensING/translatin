<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0107" xml:lang="lat">
<teiHeader>
<fileDesc>
    <titleStmt>
        <title type="main">Imber aureus</title>
        <title type="sub"></title>
        <author>Telesio, Antonio</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Frideriecus Preypus</publisher>
        <pubPlace>Nuremberg</pubPlace>
        <date>1530</date>
    </publicationStmt>
    <sourceDesc>
        <bibl>
            Identifier: <name>Telesio-Imber</name><lb/>
            Short title: <title>Imber</title><lb/>
            Year of first edition: <date>1529</date><lb/>
            Author information:<lb/>
            Alias: Telesius, Antonius; Thylesius, Antonius<lb/>
            Birth: 1482, Cosenza<lb/>
            Death: 1534, Cosenza<lb/>
            Floruit: None, Milan, Rome, Venice, Naples<lb/>
            <ref target="https://la.wikipedia.org/wiki/Antonius_Thylesius">Link</ref><lb/>
            <emph>No source description</emph><lb/>
            <ref target="https://books.google.nl/books?id=DfrUk8iyKG0C&amp;printsec=frontcover&amp;hl=nl&amp;source=gbs_ge_summary_r&amp;cad=0#v=onepage&amp;q&amp;f=false">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">tragedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>ANTONII THYLESII CONSENTINI IMBER AVREVS TRAGOEDIA.</p>
  <p>Norembergae, apud Fridiericum Peypus. M.D.XXX.</p>
  <p><milestone unit="page" facs="2"/></p>
  <p>EPISTOLA</p>
  <p>LELIVS ALEANDER LITERARVM STVDIOSIS.</p>
  <p>CVM Tragoedia haec Antonij Thylesij, uiri, medius fidius, ut eius
  scripta declarant, ingenio, ac uaria doctrina expoliti, in manus meas
  peruenerit, eamque semel, iterum, atque tertio integram relegerim, sic
  ipsa sermonis elegantia, dicendique puritas, sic paßim scruata
  grauitas, sententiarumque splendor ubique sese mihi offerebant, ut non
  possem non maiorem in modum admirari, uirum, his temporibus nostris id
  scriptis suis assecutum esse, quod nemo post ueteres illos, ne
  attingere quidem ausus est. Seneca enim tametsi plenus sententiarum
  sit, arsque fortaße, quae praestari a scriptoribus omnibus praecipue
  debet, in eo non requiratur, tantum abest, ut eum latine, ac pure
  loquutum esse existimem (quae literaturae pars, cui deest, omnia ferè
  illi deesse fateri necesse est) ut ob id etiam in Latino rum
  scriptorum numerum cooptandum esse minime censeam. At Thylesius non
  hac tantum, sed aliarum quoque disciplinarum, quibus munitus ad
  scribendum acesserit, quando eius scripta sunt in uirorum manibus,
  omnes facile iudicare possunt. Ac mihi quidem aliquando, haec omnia
  consideranti, ob id etiam omnes, qui aliquid post auream</p>
  <p>AD LECTOREM. <milestone unit="page" facs="3"/></p>
  <p>Ciceronis aetatem aediderunt, hunc facile excellere uideri solet,
  quod de suo, non autem aliena scripta inuadens, latine ita, pure, ac
  propric omnia nobis exponat, ut Plautino, uel potius Terentiano ore
  eloqui uideatur. Nam quotusquisque est, his praecipue temporibus,
  nostris (quod pace omnium fari liceat) qui non ita impudenter
  antiquorum scripta expilet, atque inepte in sua transferat, ut
  ingeniosis ac eruditis hominibus saepe bilem, interdum etiam moueat
  iocum? Haec est communis, cademque praecipua tempestatis nostrae
  calamitas. Dum enim Vergilij omnes &amp; Cioerones hominibus uideri
  student, faciunt, ut omnium scripta unius tantummodo esse uideantur,
  ac sint, qui exclament furem, non poëtam fabulam dedisse. Vtinam in
  perlegendis optimis auctoribus tempus omne consumeremus: utinam
  naturam optimam ducem in scribendo deinde sequeremur. Sperarem
  profecto, ut bonae literae, quae tot secula in tenebris, et quasi
  sepultae iacuerunt, in lucem restitui, ac reuiuiscere possent. Bona
  enim ingenia semper, &amp; ubique floruere. Sed quemadmodum in optimis
  quibusque, ac pinguibus agris (nulla tamen agricolarum adhibita
  sollertia) euenire uidemus, ut inutiles herbae, &amp; plerunque maxime
  noxiae enascantur, quae etiam non multo post, &amp; ipsae neglectae
  sterilescunt. Sic hominum ingenia,</p>
  <p><milestone unit="folio" facs="A2"/></p>
  <p>EPISTOLA. <milestone unit="page" facs="4"/></p>
  <p>cum nemo sit, qui recte illa, &amp; summia cum diligentia excolat,
  atque ad bonam frugem perducere studeat, ex se ipsa facile intereunt.
  Quare illud mihi fateri uerißime liceat, unum hunc Thylesium praeclare
  de repub. literaria (unde plurimum ei, atque etiam immortaliter
  homines debent) meruisse. Nobis enim non tantum Tragoediam, utilißimum
  ad formandos, excolendosque hominum mores, pulcherrimumque à dijs
  immortalibus traditum munus quasi postliminio restituit, atque adeò ut
  nihil in eo desiderare poßimus: sed etiam quo pacto scribere debeamus,
  non ab alijs omnia mutuantes, edocuit. Proinde uos studiosos omnes
  adhortor, ut alendae, locupletandaeque linguae Latinae causa omnem
  operam, &amp; studium uestrum coonferatis: quod uobis erit facilius,
  si bonos tantummodo auctores, qui ad parandam dicendi facultatem,
  &amp; copiam mirifice faciunt, in minibus habere, atque in scribendo
  Genium uestrum sequi uolueritis.</p>
  <p>Valete.</p>
  <p><milestone unit="page" facs="5"/></p>
  <p>FABVLAE ARGVMENTVM.</p>
  <p>ROGAT Acrisius Arguorum rex nuncium, cum à Delphico oraculo, quo
  illum is miserat, iam redijsset, quid sibi ex Apollinis sententia
  agendum sit de Danae filia iam nubili, cuius ducendae in uxorem gratia
  flos Graeciae Argos conuenerat: qui simulatque accipit, se ab eo, quem
  illa pareret, interfectum iri, à nuptiis abstinet, puellamque in turri
  ferrea eius rei causa à Vulcano, &amp; Cyclopibus nunc facta includit.
  At Iupiter forma uirginis captus, in pluuiam auream mutatus, illam
  uitiat. Quod cum rex comperisset, filiam in arca lignea clausam in
  mare abijcit. Ex hac igitur re Antonius Thylesius Cosentinus
  tragoediam, quae Imber Aureus inscribitur, concinnauit, ubi metus sunt
  uarij, querelae, fletus, minae, atque etiam pugnae, caedesque: quae
  omnia paßim illustrata sunt sententiarum ac uerborum splendore, sic ut
  tragoedia, quo genere poëmatis nihil grauius auditur, latine uideatur
  eloqui non indecenter: puto non iniucundum erit ingeniosis &amp;
  eruditis hominibus rem cognoscere a Thylesio per ocium diligenter
  compositam.</p>
  <p><milestone unit="folio" facs="A3"/></p>
  <p><milestone unit="page" facs="6"/></p>
</div>
<div type="level1" xml:id="main">
  <head>Main</head>
  <p>LOQVVNTVR IN TRAGOEDIA</p>
  <p>Acrisius. Pyragmon.</p>
  <p>Nuncius. Steropes.</p>
  <p><hi rend="bold">Chorus ex Argiuis Brontes.</hi></p>
  <p>mulieribus. Polyphemus.</p>
  <p>Danae. Cyclopum turba.</p>
  <p>Nutrix. Nuncius alter.</p>
  <p>ANTONII THYLESII IMBER AVREVS.</p>
  <div type="level2" xml:id="actvs-primvs.">
    <head>2. ACTVS PRIMVS.</head>
    <p>Percontatur Acrisius nuncium, cum is ex Apollinis Delphici fano
    redijsset, auditoque rex oraculo ualde queritur. Iambici Senarij
    Archilochij.</p>
    <p>ACRISIVS. NVNCIVS.</p>
    <p>ACR. TANDEM reuersus ades: age hic renuncia,</p>
    <p>Tacitus alibi, fidusque, quod scis, nesciens,</p>
    <p>Nuptum dari, cui Pythius natam iubet,</p>
    <p><milestone unit="page" facs="7"/></p>
    <p>Solus supremi conscius semper Iouis?</p>
    <p>(5) Adest frequens parata ferro cernere<ptr target="#tn1" n="1"/></p>
    <p>Iam iam iuuentus nuptias Achaica.</p>
    <p>Cordi nec est prae caeteris quisquam mihi.</p>
    <p>Par est in omnibus uigor, seu cursibus<ptr target="#tn2" n="2"/></p>
    <p>Certant leues superare Lyncas per nemus,</p>
    <p>(10) Aëriuagas seu spiculis sternunt aues,</p>
    <p>Ipsisque nubibus petunt praedam aucupes,<ptr target="#tn3" n="3"/></p>
    <p>Puluere libet uel equos agere celeripedes.<ptr target="#tn4" n="4"/></p>
    <p>Nec regium nulli uetus claret genus.<ptr target="#tn5" n="5"/></p>
    <p>Aetas quoque eadem uix genas uestit noua.</p>
    <p>(15) Vnum uelut uellere uelit uirentibus</p>
    <p>Si quis Rosarijs puer florem, ambigit<ptr target="#tn6" n="6"/></p>
    <p>Potißimum sibi legat quem ex omnibus,</p>
    <p>Ita unus ad se quisque flos dextram rapit,</p>
    <p>Sic me procorum turba diuersum trahit,</p>
    <p>(20) Generum mihi nunc maxime quem seligam.</p>
    <p>Sequar te Apollo non minus mortalium</p>
    <p>Obscura, clara, uoce qui reddis tua,</p>
    <p>Quàm noctis umbras pellis adducens diem,</p>
    <p>Coecamque radijs dißipas caliginem.</p>
    <p>(25) NV. Vbi Delphicam rex attigi Pytho, ultimus</p>
    <p>Tot millium consulta flagitantium,</p>
    <p>Primus redirem ut certior factus domum,</p>
    <p>Pythona profero aureum. stupor omnium<ptr target="#tn7" n="7"/></p>
    <p>Inuasit animos illico. ad coelum manus</p>
    <p>(30) Tollunt. Deo tandem uideri munera</p>
    <p><milestone unit="folio" facs="A4"/></p>
    <p><milestone unit="page" facs="8"/></p>
    <p>Digna, diademate teque dignum praedicant.</p>
    <p>Exhilarat aliquos nam sacerdotum quoque</p>
    <p>Auri nitor, mentem serenans nubilam.</p>
    <p>His atque sucollantibus, gazae decus,<ptr target="#tn8" n="8"/></p>
    <p>(35) Serpens reconditur intimis penetralibus.</p>
    <p>Vixque immolat is uictimis balantibus,</p>
    <p>Iam Phoebas horrida furit, haec ore intonans:</p>
    <p>Quo te puer agis alipes coelum petens?<ptr target="#tn9" n="9"/></p>
    <p>Laeuaque gestas quid caput amictum anguibus?</p>
    <p>(40) At at, lapis fit, unde natum hominum est genus.</p>
    <p>Auum sed heu cur impie extinguis nepos?</p>
    <p>Sic fata, mentis expuit uecordiam.</p>
    <p>Deferbuit ac omnis animi rabies feri.</p>
    <p>Quare tibi rex consule, monitus semel.</p>
    <p>(45) “Osor sui quem amat? uel esse cui potest</p>
    <p>Carus, sibi uilis, uolens qui ultro ocidit?”</p>
    <p>AC. O uana spes. ubi senectae iam grauis</p>
    <p>Quies uidebatur, necis terret metus.</p>
    <p>O quis reseruas me malis inimica Sors?</p>
    <p>(50) Vt filia parenti pariat ingens nefas,</p>
    <p>Atque impia nepos auum caedat manu,</p>
    <p>Vetulus ut onere bos iugi fessus diu</p>
    <p>Verbere cadit agricolae immemoris ictus graui,</p>
    <p>Animamque non meritam emeritus edit gemens.</p>
    <p>(55) NV. “Vbi est malum uitare, quis debet queri?</p>
    <p>Gaudere potius, fugere quia potis est malum.”</p>
    <p>AC. Auxi opibus idcirco, &amp; triumphis regiam.</p>
    <p><milestone unit="page" facs="9"/></p>
    <p>Vt esset ante destinatum qui diem</p>
    <p>Sceptris potitus, praemio laetum daret?</p>
    <p>(60) NV. “Id equidem opinor esse lamentabile,</p>
    <p>Es de quibus bene meritus, male cum merent.”</p>
    <p>ACR. Iam iam tui me nata miseret. quae, uelut<ptr target="#tn10" n="10"/></p>
    <p>Formosa circum uitis ulmos consitas</p>
    <p>Procul tuetur, nec habet, ut se subleuet,</p>
    <p>(65) Iacens sed incomplexa humi sterilis sonet,<ptr target="#tn11" n="11"/></p>
    <p>Eris uiri indiga, appetita plurimis</p>
    <p>Frustra, nec haeres imperij tanti puer</p>
    <p>Auita ludet ante blandus lumina.</p>
    <p>Sed hoc satius est, quàm madere fletibus</p>
    <p>(70) Cari parentis funere tristem tui,</p>
    <p>Cinere horridas quàm uellere sparsus comas,</p>
    <p>Niueumque pectus tundere plangoribus.</p>
    <p>“Scopulosa qui uidet freta, nec abremigat<ptr target="#tn12" n="12"/></p>
    <p>Flectens procul iter, naufragus meritò interit.</p>
    <p>(75) Miserum fleas, qui nescius, pessum it, uiae.”</p>
    <p>Monitum fuisse dijs, satis erit iam mihi,</p>
    <p>Vitare, quod capiti malum impendet meo.</p>
    <p>Grauiter affectus cum abijsset Acrisius, secum loquitur Nuncius
    eiusdem generis carminibus.</p>
    <p>NVNCIVS SOLVS.</p>
    <p>DIsceßit, agitatum ut mare, animo fluctuans.</p>
    <p>Missos faciet omnes, opinor, nunc procos.</p>
    <p><milestone unit="folio" facs="A5"/></p>
    <p><milestone unit="page" facs="10"/></p>
    <p>(80) Iam adsunt, ut illos uix locutos deserit.</p>
    <p>Prae caeteris &amp; quem colit superis, pede</p>
    <p>Adit ipse propero segnipedis adytum Dei.<ptr target="#tn13" n="13"/></p>
    <p>Iam cogitans aliquid statim excudet uafer.</p>
    <p>Indormiet causae nec is tantae oscitans.<ptr target="#tn14" n="14"/></p>
    <p>(85) <quote>Alijs cauere suetus haud se
    negliget.</quote></p>
    <p>Quin, rem ut domi, forisque geßit nauiter,</p>
    <p>Toto huc, ut aiunt, pectore incumbet, breuique</p>
    <p>Amolietur, quae premunt onera animum.</p>
    <p>“Quiescere in utranque aurem, id optimum arbitror.</p>
    <p>(90) Nihil anxijs prosunt opes, regnum nihil.”</p>
    <p>Quo tanta res se uerterit, nouit deus.</p>
    <p>Sospite utinam Acrisio inclyto, ac Danae, unica</p>
    <p>Spe regiae, Arguisque, ac urbis moenibus,</p>
    <p>Valida Cyclopum conditis olim manu.<ptr target="#tn15" n="15"/></p>
    <p>(95) Qui nunc ratibus adsunt procul uecti cauis,</p>
    <p>Celebrent ut indicta sacra Vulcanalia.</p>
    <p>Iamque est prope dies festus Argis, quo simul,</p>
    <p>Sibi quisque coniugium puellae consequi</p>
    <p>Ratus in opibus omnes futuri erant proci.</p>
    <p>(100) Nunc ira mutat ora: pudor hinc aestuat<ptr target="#tn16" n="16"/></p>
    <p>Repudij, Amor coquit hinc ferus praecordia.</p>
    <p>Repudiati ab Acrisio proci, cum minabundi Argis discederent,
    Chorus mulierum pauidus Iunonem orat, urbem ipsi deae consecratam ab
    hostibus defendat. Versus est Phe</p>
    <p><milestone unit="page" facs="11"/></p>
    <p>recratius ad carmen illud: Pauor heu quantus. unde ad finem usque
    constat ex Anapestico, Choris et Tragicae dignitati aptißimo.</p>
    <p><hi rend="bold">CHORVS.</hi></p>
    <p>Germana mariti,</p>
    <p>Fratris grataque coniunx,</p>
    <p>Cuius numine coelum,</p>
    <p>(105) Terraeque tremit orbis,</p>
    <p>Ipsi quem metuunt dij,</p>
    <p>Sedes desere olympi</p>
    <p>Curru uecta per auras,</p>
    <p>Non quo uersicolores</p>
    <p>(110) Vinctae colla uolucres<ptr target="#tn17" n="17"/></p>
    <p>Te per nubila uectant</p>
    <p>Vis si quando choreas</p>
    <p>Inter laeta uideri.</p>
    <p>Cum te sanguine multo.</p>
    <p>(115) Multo &amp; thure sacerdos</p>
    <p>Lucos subter opacos</p>
    <p>Coelo deuocat alto.</p>
    <p>Nunc sed iunge frementes</p>
    <p>Bello saeua quadrigas</p>
    <p>(120) Tecta &amp; caßide crines</p>
    <p>Hastam concute, semper</p>
    <p>Hostis caede fluentem.</p>
    <p>Nanque ex urbe iuuentus [&lt; nrbe]</p>
    <p><milestone unit="page" facs="12"/></p>
    <p>Cedens saeua minatur,</p>
    <p>(125) Coniurata uetustos</p>
    <p>Ferro diruere Argos.</p>
    <p>Pauor heu quantus pectora turbat.</p>
    <p>Horrent, uideo, rura sagittis,</p>
    <p>Densus ut albet campus aristis.</p>
    <p>(130) Quassat galeas parsque comantes<ptr target="#tn18" n="18"/></p>
    <p>Equitum turmae celeresque ruunt.</p>
    <p>Vnum qui pote senium tot manus<ptr target="#tn19" n="19"/></p>
    <p>luuenum patrijs pellere regnis</p>
    <p>Incendia, caedesque minantum?</p>
    <p>(135) Agedum, prohibe, disijce, dißipa</p>
    <p>Notus ut Libycas tollit arenas</p>
    <p>Miscens nebulam pulueris atri,</p>
    <p>Tua qui moenia diripere uolunt,</p>
    <p>Maxima Iuno,</p>
    <p>Vnius omnes uirginis ergo<ptr target="#tn20" n="20"/></p>
    <p>(140) Eandem miserae aut mortem oppetimus,</p>
    <p>Aut captiuae trahimur rapidum</p>
    <p>Per mare cunctos famulatum annos.</p>
    <p>Nil commeruit lamen infelix,</p>
    <p>Trahere unà aeuum infoecundum omne</p>
    <p>(145) Patris imperio iussa tyranni.</p>
    <p>Decus heu frontis lumina nitidae.<ptr target="#tn21" n="21"/></p>
    <p>Heu coma, color &amp;, nix uelut, aut prior,</p>
    <p>Comitata choris cum uenit, ipso</p>
    <p>Ioue digna, tuus ni uir is esset.</p>
    <p><milestone unit="page" facs="13"/></p>
    <p>(150) Forsitan illis pascere ocellis</p>
    <p>Mauult, quam alios, se pater ipse,</p>
    <p>Sibi nec patitur uellier aula.</p>
    <p>Improba nam quo non penetrat Venus?</p>
    <p>Arabum regis nata Cupidine<ptr target="#tn22" n="22"/></p>
    <p>(155) Campta nefando, palluit amens.</p>
    <p>Tenebris coecae fretaque noctis</p>
    <p>Latus obtulit, heu, dira parenti.</p>
    <p>Caluit tanto iecur igne ferum.</p>
    <p>Sed quo celeri pede turba ruit?</p>
    <p>(160) Quid stupet omnis? tenuitque gradus?</p>
    <p>Libet ire simul. lachrymae ore cadunt</p>
    <p>Pariter cunctis, miseramque uocant.<ptr target="#tn23" n="23"/></p>
    <p>Timeo quid sit, temere neque enim id.<ptr target="#tn24" n="24"/></p>
    <p>Ibimus, &amp; si nimis arcta uia est,</p>
    <p>(165) Sine, ego anterius paululo eam, rogo.<ptr target="#tn25" n="25"/></p>
    <p>Iam iam perimor. miseram quo tu</p>
    <p>Quo me trudis? carbasa desere.</p>
    <p>Venit exultans sonipes quantus.</p>
    <p>Age te huc propere. age te huc, cedo manum.</p>
    <p>(170) Bene sed, bene. iam euasimus. agite.</p>
    <p>Via se amplior in campum laxat,<ptr target="#tn26" n="26"/></p>
    <p>Huc, ubi regia tollitur ingens.</p>
    <p>Quo ruit omnis turba properiter.</p>
    <p>Acedam prope cernere, quid id est.</p>
    <p>(175) Sed pro Iuppiter, unde repente<ptr target="#tn27" n="27"/></p>
    <p>Nata est ingens, altaque moles,<ptr target="#tn28" n="28"/></p>
    <p><milestone unit="page" facs="14"/></p>
    <p>Super aërias ferrea nubes?</p>
    <p>Obdunt uectes limen aheneum</p>
    <p>Septum immani cardine circum.</p>
    <p>(180) Caua uix Phoebi lumina tenuis</p>
    <p>Recipit densis fixa clatris</p>
    <p>Rara fenestra. quis auctor, &amp; opifex</p>
    <p>Operis tanti fuit operosi?</p>
    <p>Tacite applicuit bibulas omnis</p>
    <p>(185) Populus querulis uocibus aures.</p>
    <p>Audire libet carcere quaestus</p>
    <p>Quis tam uasto iactat inanes,</p>
    <p>Et lamenta promit in auras</p>
    <p>Gemitus tristes geminans miseriter.</p>
  </div>
  <div type="level2" xml:id="actvs-secvndvs.">
    <head>4. ACTVS SECVNDVS.</head>
    <p>Deplorat calamitates suas Danaë, cum à parente in turri ferrea
    esset inclusa, eamque nutrix consolatur. Iambici Senarij, extra
    decem Anapesticos Stesichorios, senis &amp; ipsos pedibus
    procedentes: quorum primus est: Pater o superum.</p>
    <p>DANAE. CHORVS. NVTRIX.</p>
    <p>(190) DAN. QVando meis sors inuidet imortalium</p>
    <p>Aures querelis, alloquar uos Coelites.</p>
    <p>“Qui templa quamuis celsa colitis Olympia<ptr target="#tn29" n="29"/></p>
    <p>Auditis attamen pias propere preces.</p>
    <p>Latet abditum ac nullum penitus usquam nefas,</p>
    <p><milestone unit="page" facs="15"/></p>
    <p>(195) Quin mille desuper oculis, quot sydera<ptr target="#tn30" n="30"/></p>
    <p>Noctis per atras frigidae tenebras micant,</p>
    <p>Spectetis usque, sceleris ultro uindices.”</p>
    <p><hi rend="bold">CH. Sile, sile, ipsius uideor audire
    iam</hi></p>
    <p>Danaës misellae uoculam lachrymabilem.</p>
    <p>(200) DA. Sed heu quid infelix ego primum querar?</p>
    <p>Primum aut fleam? Pater, o pater, me siccine</p>
    <p>Nuptum dari? hos thalamos parari? has nuptias</p>
    <p>Mihi celebrari? quod facinus ausa impium?</p>
    <p>Corrumpit ora lachrymis nitentia.<ptr target="#tn31" n="31"/></p>
    <p>Regina felix nimis obijt, haec non uidens.<ptr target="#tn32" n="32"/></p>
    <p>(205) Relicta in atrum hunc diem anus ego, uitam traho.</p>
    <p>DA. Scelesta nunquid hostibus patriam feris?</p>
    <p>Patrisque prodidi sacrum Regis caput?</p>
    <p>Quondam uelut nefanda Nisi filia<ptr target="#tn33" n="33"/></p>
    <p>Amore saeuo, &amp; impotenti perdita,</p>
    <p>(210) Furtiua dempsit auream fato, comam.</p>
    <p>Volitat pauida nunc unde sub nubes fuga</p>
    <p>Lugubre resonans, sceleris heu nunquam immemor.</p>
    <p>Tamen illa felix, ora quamuis mollia</p>
    <p>Durata rostro prominent deformia,</p>
    <p>(215) Paruumque plumea caput galea tegit.<ptr target="#tn34" n="34"/></p>
    <p>Agricola siquidem, qua libet, uolucris uolat<ptr target="#tn35" n="35"/></p>
    <p>Camposque peragrans multiuaga uidet auios.</p>
    <p>Vbi nemus, ubi fontes, ubi Tempe uirent,</p>
    <p>Vbi flumina scatebris sonant caua frigidis</p>
    <p>(220) Vbi, mille quondam septa uirginibus fui,</p>
    <p><milestone unit="page" facs="16"/></p>
    <p>Tibi cum sacra ferebam Proserpina, floream</p>
    <p>Metens aprias saltibus messem dea.<ptr target="#tn36" n="36"/></p>
    <p>Quae nunc memor quin gratiam referens, iubes</p>
    <p>Me regia natam domo, Styga transuehi</p>
    <p>(225) Seruitum in omne seruitutem aeuum tibi?</p>
    <p><hi rend="bold">CH. Audin? cupit mori. excutit
    lachrymas mihi.</hi></p>
    <p>DA. Iamque mora nulla est, quin trabe sub hac aenea</p>
    <p>Linquens cadauer pendulum, sic, horridam<ptr target="#tn37" n="37"/></p>
    <p>Soluta mortis munere: effugiam domum,</p>
    <p>(230) Nouumque carcerem. ipsa mihi niueum prius<ptr target="#tn38" n="38"/></p>
    <p>Vitale stamen, nunc nigrescens abstraham.</p>
    <p>Et quam uiri non abstulit lateri manus,</p>
    <p>Ceruiae zonam pro lacertis ambiam.<ptr target="#tn39" n="39"/></p>
    <p>NV. Mors o mihi sera, his meas quin obserat</p>
    <p>(235) Aures querelis? lumina his quin fletibus?<ptr target="#tn40" n="40"/></p>
    <p>DA. Vale diu, memor uale. miserae dolet</p>
    <p>Sicui negatus forsitan Danaes torus.<ptr target="#tn41" n="41"/></p>
    <p>Vltusque caede lugubres tumulo notas.</p>
    <p>Valete coetus uosque uirginei simul,</p>
    <p>(240) Et quando tedas dij uetant Hymeneias,</p>
    <p>Quatite rogo manibus faces mihi funebres.</p>
    <p>Hac gudeat pompa genitor, ac praeficae.<ptr target="#tn42" n="42"/></p>
    <p>Plangentis obstrepat querulus aures sonus.</p>
    <p>NV. Rapuit, uide, zonam furens. Mea tu, quid hoc<ptr target="#tn43" n="43"/></p>
    <p>(245) Alumna? quo te tantus impellit dolor?</p>
    <p>Vltro ut, nefas, mortem uelis tetram mori.</p>
    <p>DA. Sine, per ego Superos rogo, nutrix sine.</p>
    <p><milestone unit="page" facs="17"/></p>
    <p>NVT. Tuùmne uiuens ut ego funus conspicer?</p>
    <p>DAN. Taedet tueri, quod relictum est, aetheris.</p>
    <p>(250) NVT. Vulnere oculos heu tam graui feries meos?</p>
    <p>DAN. Mortis ego particeps cupio iam omnis mori.</p>
    <p>NVT. Spargesque semper fletibus aniles genas.</p>
    <p>DAN. Animae atque reliquum corpore aegro expellere</p>
    <p>NVT. Tibi superstes egon? obis tu me prius,</p>
    <p>(255) Annis cadens puellula florentibus?</p>
    <p>In hunc reseruant fata miseram me diem?</p>
    <p>Munusque id ego ut habeam mihi extremum iubes?</p>
    <p>DAN. “Quibus est acerbum uiuere, ijs dulce est mori.</p>
    <p>NVT. Vna semel aufert mors bona omnibus omnia,</p>
    <p>(260) Vt flumen impetu sata auulsa abripit.</p>
    <p>DAN. Eademque sentes uellit animis asperas.</p>
    <p>Vt ignis imbre, morte sic dolor interit.”</p>
    <p>Quod si tuae miseret, iuuas quin me? aut sinis</p>
    <p>Vltro ire? ubi ante laboribus positis ferunt<ptr target="#tn44" n="44"/></p>
    <p>(265) Manes quiescere sedibus tandem pijs,</p>
    <p>Obliuiosi prope uada sacra fluminis,<ptr target="#tn45" n="45"/></p>
    <p>Viride nemus quae myrteis sepit comis,</p>
    <p>Frondoso opacans tegmine herbarum toros.</p>
    <p>Nigrescit atris nunquam ibi aër nubibus,</p>
    <p>(270) Alterna nec nox eripit tenebris diem.</p>
    <p>Heroidum tenet loc illa frequens chorus,</p>
    <p>Lucos pererrans garrulos auium sono,</p>
    <p>Ioque, Ledaque, Semeleque, Europaque</p>
    <p>Honore quoque dignae Iouis amatorio</p>
    <p><milestone unit="folio" facs="B"/></p>
    <p><milestone unit="page" facs="18"/></p>
    <p>(275) Electra flaua, Maiaque soror candida.</p>
    <p>Cupit animus quas uisere. est ubi regio</p>
    <p>His consecrata, poeniteret quam loci?</p>
    <p>NV. “Rumpere uetat aliquem sibi uitam deus.</p>
    <p>Nec parricidium graue est aeque, ac suae</p>
    <p>(280) Si quis animae non sustinens onus, abijcit.”</p>
    <p>Manet hunc alumna Tartari domus impia.</p>
    <p>Deiecta terras subter imas, ardui</p>
    <p>Vix quantum in auras aetheris polus eminet.</p>
    <p>Quo despicit nunquam ipse, quin paueat procul,</p>
    <p>(285) Cunctis tremendus caeteroquin Iuppiter,<ptr target="#tn46" n="46"/></p>
    <p>Nox atra tantis terret umbris, oraque</p>
    <p>Hiant figuris tam feris immania.</p>
    <p>Poenas quis omnes omnium fando explict</p>
    <p>Hic sumit ora Tigridis, hic ululat lupus.<ptr target="#tn47" n="47"/></p>
    <p>(290) Pars mersa lamis grunnit usque palustribus.</p>
    <p>Pars tortuosos callida sibi fodit specus,</p>
    <p>Caudata fugitans tricipitis rabiem ferae.</p>
    <p><hi rend="bold">CH. Crudeliter qui uixerint, quique
    improbe,</hi></p>
    <p>Qui nequiter, quique scelere instructi, ac dolo,</p>
    <p>(295) Has, luce ubi aetherea carent, poenas luunt.</p>
    <p>NV. Nec unus angitur siti mersus lacu.<ptr target="#tn48" n="48"/></p>
    <p>Cadauerosus uultur aut unum comest,</p>
    <p>Euiscerat sed plurimis resecans iecur.</p>
    <p>Gemunt anheli sub onere plures graui.</p>
    <p>(300) Celeresque, turbinis modo, uinctum puer,</p>
    <p>Quem torquet, amento explicans, uersant rotae.</p>
    <p><milestone unit="page" facs="19"/></p>
    <p>“Nullum sed agit aeque furor, ac illam manus</p>
    <p>Sibi qui intulit. Noctiquerula uelut auis gemens”<ptr target="#tn49" n="49"/></p>
    <p>Carmen sepulchretis canit lugubriter</p>
    <p>(305) Sthenoboea replet questubus Ditis domum,</p>
    <p>Iuuenem ausa mulier credulo nimium uiro</p>
    <p>Deferre criminibus, malum, insontem nouis.</p>
    <p>Quam mox amor rediens, &amp; insanus dolor</p>
    <p>Claudere diem nodo merentem perpulit.</p>
    <p>(310) Nostris furor is arripiat animos hostibus.</p>
    <p>In melius haec alumna iam uertet deus,</p>
    <p>Sinet diu nec immerentes deprimi.</p>
    <p>An non Lycaonis misera gemuit feris<ptr target="#tn50" n="50"/></p>
    <p>Hirsuta uillis, tesqua peragrans aspera?</p>
    <p>(315) Que uunc supremo semper elucet polo,</p>
    <p>Dubiosque ducit nauitas mare per uagum.</p>
    <p>Inachis &amp; olim cornua, gerens cornua <ptr target="#tn51" n="51"/></p>
    <p>Nili fluenta dea prope colitur huberis.</p>
    <p>Iamque, nisi fallor, augur en noua nuncio.</p>
    <p>(320) Teli, uides, ministra ineuitabilis,</p>
    <p>Magni louis satelles ut fulua, ambiat</p>
    <p>Conflata ferro tecta sublimis uolans?</p>
    <p>Haud temere adest. age mecum alumna, agedum Iouis</p>
    <p>Numen agedum precare prece, mihi quam pius</p>
    <p>(325) Vates reliquit natus ad uada Crathidis.<ptr target="#tn52" n="52"/></p>
    <p>Pineta tollit ubi sub auras aetheris,</p>
    <p>Paßimque fontibus scatens Sylla obstrepit,<ptr target="#tn53" n="53"/></p>
    <p>Ac mille gelidum festulis recinit nemus.</p>
    <p><milestone unit="folio" facs="B2"/></p>
    <p><milestone unit="page" facs="20"/></p>
    <p>Haec praestat Oenitriae una syluis omnibus.</p>
    <p>(330) DAN. Video sacram nutrix auem, uideo, Iouis.</p>
    <p>Et speculae inicit aliquid dudum mihi.<ptr target="#tn54" n="54"/></p>
    <p>Sed age, nouas aueo preces audire, age.</p>
    <p>NV. Pater ô superum, coelique potens semper nitidi,</p>
    <p>Radijs etenim micat interdiu Apollinis ignei,</p>
    <p>(335) Rutilatque per atram syderibus noctem tremulis.</p>
    <p>Nequeunt uenti quas extinguere, pluuiaeque, faces.</p>
    <p>Canere ecquis mortali te uoce potest luppiter?</p>
    <p>Immota mouens qui terrarum pondera quatiens,<ptr target="#tn55" n="55"/></p>
    <p>Vada mobilis &amp; pelagi cogis ueluti glaciem.</p>
    <p>(340) Hominum tibi sit rogo gens curae. uiden ut misere</p>
    <p>Vage mille uijs, errabundaque semper fluitet,</p>
    <p>Corporis agitata laboribus, &amp; curis animi?</p>
    <p>DAN. Cedo sacram mihi tabellam. NV. Age iam cape,</p>
    <p>Decollo quam primum tibi nunc pendulam<ptr target="#tn56" n="56"/></p>
    <p>(345) Ceruiae. nunquam ex quo data est, posui, meo</p>
    <p>Sed pectori haesit semper haec mihi diu.</p>
    <p>DA. Ediscam. N. humi summissa ter cane, ter manus</p>
    <p>Extolle. DA. Teneo. NV. crede sed nil non Iouem</p>
    <p>Posse. minor hanc deus faber si condidit</p>
    <p>(350) Repente malleis domum, maior potest</p>
    <p>Eandem citius aut soluere igni tabidam,</p>
    <p>Rapidis dare uel Euris perustam fulmine,</p>
    <p>Te sospite, olim disperijt ut mons triplex</p>
    <p>Congestus, unde stulta gens Titania</p>
    <p>(355) Centipes adorata coelites bello fuit.<ptr target="#tn57" n="57"/></p>
    <p><milestone unit="page" facs="21"/></p>
    <p><quote>Ibo seorsum supplicatum nunc Ioui.</quote></p>
    <p>Sine teste nam magis rogantem audit deus.</p>
    <p>Queritur Chorus sibi frustra acupictam uestem, &amp; serta
    praeparasse, ut exquisite insignis ornatu Danaës nuptias celebraret,
    eamque absentem alloquitur, Iambicum Euripidium tripes, cui syllaba
    adhaeret.</p>
    <p><hi rend="bold">CHORVS.</hi></p>
    <p>MOdo Phrygios amictus,<ptr target="#tn58" n="58"/></p>
    <p>Modo subtiles corollas</p>
    <p>(360) Serens mihi parabam.<ptr target="#tn59" n="59"/></p>
    <p>Quibus implicata capillos</p>
    <p>Myrrha madentes pingui</p>
    <p>Tibi choros agitarem</p>
    <p>Insignis, Acrisione.</p>
    <p>(365) Ne fronte uagus, &amp; errans.</p>
    <p>Dum uerso saltans orbem,</p>
    <p>Solutus impediret</p>
    <p>Me tortilis cincinnus.</p>
    <p>Micantibusque Loton<ptr target="#tn60" n="60"/> [&lt; Lonton Erratum]</p>
    <p>(370) Digitis puer sonoram</p>
    <p>Tibicen inflans aderat</p>
    <p>Meditatus Hymenaeum.<ptr target="#tn61" n="61"/></p>
    <p>Nunc immerentem moerens</p>
    <p>Abicit, olim ut Pallas,</p>
    <p>(375) Liquentibus cum uidit<ptr target="#tn62" n="62"/></p>
    <p>Speculis tumentes malas.</p>
    <p><milestone unit="folio" facs="B3"/></p>
    <p><milestone unit="page" facs="22"/></p>
    <p>Querar &amp; ego, querar te<ptr target="#tn63" n="63"/></p>
    <p>Raptam mihi, tam saeuo</p>
    <p>Te caroere coërceri.</p>
    <p>(380) At ore semper udo,</p>
    <p>*Sipylus abundat usque<ptr target="#tn64" n="64"/></p>
    <p>Flebilibus ut mons undis.</p>
    <p>At uoce semper tristi,</p>
    <p>Quali sonans Aedon<ptr target="#tn65" n="65"/></p>
    <p>(385) Flet coniugem, aut inuolucres</p>
    <p>Foetus, inani extractos</p>
    <p>Nido, leuique clausos</p>
    <p>Vimine tuens tabescit,<ptr target="#tn66" n="66"/></p>
    <p>Circumque uolitat frustra.</p>
    <p>(390) Ramo sedens mox ualles</p>
    <p>Cauas replet querelis.</p>
    <p>Sperare quod tamen audes,</p>
    <p>Non irritum faxint dij.</p>
  </div>
  <div type="level2" xml:id="actvs-tertivs.">
    <head>9. ACTVS TERTIVS.</head>
    <p>Miratur Acrisius turrim aeneam à Vula¬</p>
    <p>no uix rogato tam repente fuisse excitatam. Iam.</p>
    <p>bici septenarij Aristophanij, chorus semel, atque ite</p>
    <p>rum paucis loquitur carmine eiusdem generis,</p>
    <p>sed ternario Anacreontio. Actio gratiarum ad</p>
    <p>Vulcanum constat è Senario Hipponactaeo. Scazon</p>
    <p>id est claudicans dicitur: et idciroo accommodatißi¬</p>
    <p>mus est Vulcano. redit deinde ad septenarium.</p>
    <p>ACRISIVS. CHORVS.</p>
    <p>ACR. “Qvid cogitare quispiam potest mortalium</p>
    <p>(395) Ita arduum expediant, uelint modo, quin superi
    illico?”</p>
    <p>Et si hoc mihi infixum haesit in animo semper meo,</p>
    <p>Rem nunc stupidus, ac uix mihi credens tango manu.</p>
    <p>Factum ne posteri putabunt, an fictum hoc magis?</p>
    <p>Aetasque ueniens iam nouam autumabit fabulam,</p>
    <p>(400) Quae mira praestat omnibus dubio reliquis procul.</p>
    <p>Arcem rogaui, filiae ubi latebrae essent meae,</p>
    <p>Vt tuta ab insidijs procorum, &amp; uiribus foret,</p>
    <p>Vulcanum opificem ipsum omnium unum sollertißimum</p>
    <p>Ex quo etenim is Argua chalybe ex contuso moenia</p>
    <p>(405) Immania posuit, puer merito lunonius<ptr target="#tn67" n="67"/></p>
    <p>In urbe matris aede colitur aureus sacra.<ptr target="#tn68" n="68"/></p>
    <p>Vbi uictimas furnas quotannis, fractis cruribus<ptr target="#tn69" n="69"/></p>
    <p>Ritu immolant solenni ad ignes succincti popae.<ptr target="#tn70" n="70"/></p>
    <p>Quo transmigrat frequenter Aetnaeis è rupibus,</p>
    <p>(410) Celerique pede uenit ocius uolucribus loripes.</p>
    <p><quote>Vbique enim pie uocatus subito adest deus.</quote></p>
    <p>Vixque precibus rogatus ingentem sonitum excitat</p>
    <p>Strepere omnia tonitru, inque numerum ictus audirier,</p>
    <p>Omnisque mugire procul alta conuexa aetheris,</p>
    <p>(415) Incudibus gementibus, reboanti uerbere.</p>
    <p>Dictoque citius, ut imbrifera nubes extollitur</p>
    <p>Repente, montis instar, aequoreis è fluctibus,</p>
    <p>Ilicet oritur ingens acumine turris arduo</p>
    <p><milestone unit="folio" facs="B4"/></p>
    <p><milestone unit="page" facs="23"/></p>
    <p>Ferrea uelut opere facta ad unguem tota fusili.<ptr target="#tn71" n="71"/></p>
    <p>(420) Remque notat ipse litteratis omnem postibus,<ptr target="#tn72" n="72"/></p>
    <p>Haec esset ut cunctis nepotum nota seculis.</p>
    <p>Vbi latet abdita uirginum Danae decus omnium,</p>
    <p>Canibus ad ipsas excubantibus semper fores</p>
    <p>Immanibus, semine satis ex illius, procax<ptr target="#tn73" n="73"/></p>
    <p>(425) Quem sensit olim adulter incestans Ditis torum.</p>
    <p>Euellat hanc sibi nunc manus minis superbiens,</p>
    <p>Vix datur aditus ipsi, potest caetera qui Iuppiter. [&lt; Vx]</p>
    <p>Nunc gratulatum ibo, nihil post hac metuens, deo.</p>
    <p>Ipsisque mercedem merentibus reddam fabris.</p>
    <p>(430) CH. Nam non pecunia dijs, ut hominibus, animos
    apit.</p>
    <p>Iamque ingredior adytum, fauete linguis, dum loquor.</p>
    <p>“Nefas strepere sacris,</p>
    <p>Nefas fremere, gradus</p>
    <p>Sistite, silete iam.</p>
    <p>(435) Nostrum loquax nimis est</p>
    <p>Muliebre, ut aiunt, genus.</p>
    <p>Audite: Dijs honor hic</p>
    <p>Debetur, &amp; regibus,</p>
    <p>Qui proximi sunt dijs.”</p>
    <p>(440) ACR. O nate Iunonis toro puer casto,<ptr target="#tn74" n="74"/></p>
    <p>Ex omnibus, quot Iuppiter deos seuit</p>
    <p>Paßim per orbem filios uagus spargens.<ptr target="#tn75" n="75"/></p>
    <p>Vt esset alti seminarium coeli,</p>
    <p>Ac pullulans nouella glisceret proles</p>
    <p>(445) Translata terris in serena conuexa.</p>
    <p><milestone unit="page" facs="24"/></p>
    <p>Iure unde maximi fores olympi haeres,</p>
    <p>Stamen loui si sectile Atropos neret.</p>
    <p>Tu primus ipsi incognitum patri fulmen,<ptr target="#tn76" n="76"/></p>
    <p>Volans, trisulca cuspide fremens, igneum,</p>
    <p>(450) Excogitasse diceris, manus Coeli</p>
    <p>Est ausa cum regnum aggredi Gigantaea.</p>
    <p>Es assecutus unde nuptias natae,</p>
    <p>Longis fouet quae noctibus fangatum.</p>
    <p>Te non Gradiui terruit furor saeui,</p>
    <p>(455) Quin inuolutus mille nexibus coecis</p>
    <p>Adulter annum pendulis daret poenas.<ptr target="#tn77" n="77"/></p>
    <p>Tua mihi sed pace si licet fari,</p>
    <p>Molitus es nunquam ullum opus, uel ingens, uel</p>
    <p>Tutum, uel affabre, ac repente sic natum.</p>
    <p>(460) Vt quae perennis est meae domus natae,</p>
    <p>Nullis caduca seculis, manens usque.</p>
    <p>Quare tibi nunc plurimas ago grates,</p>
    <p>Ac maximas, quin debiti reus uoti</p>
    <p>Centum immolo iuuenculis patres iunctos.</p>
    <p>(465) Totidemque temeti amphoras notae Cressae.<ptr target="#tn78" n="78"/></p>
    <p>Tu honore tantum pascere, haud enim fas est,</p>
    <p>Mutabile ut sit nectar his cruentatis</p>
    <p>Obsonijs, ac pinguibus bene omentis.</p>
    <p>Sit uisceratio haec Cyclopibus, seque</p>
    <p>(470) Ingurgitent, atque hauriant cados uini.</p>
    <p>Voca Cyclopas, aduenit fremitu turba strepens,</p>
    <p>Abiegna sylua tollitur uetus, densaque uelut.</p>
    <p><milestone unit="folio" facs="B5"/></p>
    <p><milestone unit="page" facs="25"/></p>
    <p>Nil est uocatore hic opus. quot accurrent, dapes</p>
    <p>Explere quae tantos queunt? pauxillulum quoque</p>
    <p>(475) Est Liberi. Methymna non una his satis foret<ptr target="#tn79" n="79"/></p>
    <p>Vinosa. comiter, benigneque acaipiam tamen.</p>
    <p>Facit ipse sermo, ac uultus homini nonnunquam satis.</p>
    <p><hi rend="bold">CH. “Nihil exhilarat animum</hi></p>
    <p>Aeque, ac ubi rex uidet</p>
    <p>(480) Te laetus, &amp; fatur,</p>
    <p>Quae uis, libens, aures</p>
    <p>Hic mulcet hominum magis</p>
    <p>Concentus, ac lyra.”</p>
    <p>Reddit mercedem fabris ferrarijs Acrisius. fitque ebrius
    Polyphemus epoto uini dolio: unde pugna inter eum exoritur &amp;
    Cyclopas. Eiusdem generis carmen Septenarium. Nec uero quicquam
    refert Polyphemum hic induci ab Vlisse iam excoecatum, cum id
    aliquanto post Acrisium accidisse poëtae finxerint. Quis enim nescit
    tempora praesertim in fabulis non semper à poëtis custodiri? Illo
    rum est hoc munus, qui annales scribunt, aut historiam: quam tamen
    ipse Virgilius sic mutat, ut Aeneam multis seculis, quam ipsa fuit,
    antiquiorem hospitio excipiat Dido, Carthagine nondum condita:
    paßimque talia apud Graecos, Latinosque poëtas occurrant.</p>
    <p><milestone unit="page" facs="26"/></p>
    <p>ACRISIVS. PYRAGMON. STEROPES. BRONTES. POLYPHEMVS.</p>
    <p>ACR. FAbri Iouis, socijque Vulcani, inuictum genus</p>
    <p>(485) Labore, de me plurimum meriti, ac regno meo</p>
    <p>Agite, capite uirtutibus tantis nunc praemia.</p>
    <p>Ac gratiam praeter, quam habebo semper maximam,</p>
    <p>Pecuniamque praeter immensam, uestrae parem</p>
    <p>Operae, hilares lautis simul mensis discumbite.</p>
    <p>(490) Prius tamen talenta humi famuli diffundite.</p>
    <p>Vtraque largiter capite manu, quae debeo,</p>
    <p>Quid statis? PYR adsumus. perustus barbam, ut Aethiops</p>
    <p>Indusque ego, uerso tenaciter dum forcipe</p>
    <p>Fornacibus massam chalybis ardentibus grauem.</p>
    <p>(495) STE. Quasi leue foret immanibus stridentes
    follibus</p>
    <p>Haurire uentos, per uices atque exprimere diu,</p>
    <p>Quantum Aeolia uix efflat ipsa olim concaua domus</p>
    <p>BR. Apagete, malleis grauibus incudes contudi,</p>
    <p>Fractasque liqui uerberibus aßiduis, maximis,</p>
    <p>(500) Instarque iaculorum ora, ac oculos feriebant mihi</p>
    <p>Stricturae anhelo. uiden adhuc uulnera ut appareant?</p>
    <p>ACR. Quiescite, manete. fremere nihil opus est. unde enim</p>
    <p>Vestris queam laboribus, quod est par, reddere,</p>
    <p>Dijs gratia, atque opum omnium Summano diuiti<ptr target="#tn80" n="80"/></p>
    <p>(505) Vestro tamen duci ante, ut est aequum, auro
    largius</p>
    <p>Impertiam. nihil flagitans tacet, uirum ut decet.</p>
    <p>Polypheme Cyclops, finibus iam inde Siculis rate</p>
    <p><milestone unit="page" facs="28"/></p>
    <p>Qui uectus huc Neptuni ope celeriter ades, cape.</p>
    <p>Percussa modo Abantis micant facie numismata.<ptr target="#tn81" n="81"/></p>
    <p>(510) Bis mille tibi sunto. minus dimidio singuli</p>
    <p>Vos capite. adeste simul. Pyragmon en tibi sacculum</p>
    <p>Tibi sacculum alterum accipe Brontes numero parem.</p>
    <p>Steropes ubi es? St. adsum. A. alterum quoque tertium cape</p>
    <p>Viritim Abantaeos dabo quingenos caeteris.</p>
    <p>(515) ST. Cyclopion patercule nihil opus post hac
    erit,<ptr target="#tn82" n="82"/></p>
    <p>Obambulans ut quaerites uictum precario,</p>
    <p>Lustransque tuguriola minutatim asses congeras.</p>
    <p>POL. Ego rex tuae benignitati debeo satis.</p>
    <p>Inustus at dudum siti fauces uix queo loqui.</p>
    <p>(520) Voluensque, baiulansque ceruice, atque humeris
    trabes</p>
    <p>Miser aereas, exuctus humore omnis arui.</p>
    <p>ACR. Solium ingere, exple, prolue spumanti te diu</p>
    <p>Bacho. sed olfacito prius. PO. Papè, nectar supra</p>
    <p>PYR. Odisse non adhuc uel ipsum nomen Liberi</p>
    <p>(525) Vt execrandum? es immemor Ithaci pater ô Cyclops</p>
    <p>Cum, qui unicus uidebat, oculo emisti prodigus</p>
    <p>Vrnam Maronaei. fuge edoctus rursus malum.<ptr target="#tn83" n="83"/></p>
    <p>PO. Auertere quibus quaerit artibus cupas meri</p>
    <p>Sibi uult relinqui. absterret idcirco uultus catus.</p>
    <p>(530) Quid ais fatue? quasi poeniteat. aut faciam hili,
    nihil</p>
    <p>Videre. lumen quin reluceret si iam mihi,</p>
    <p>Vt patre fertur olim Orion eodem, quo ego, satus,<ptr target="#tn84" n="84"/></p>
    <p>Effossus utrunque oculum, iterum oculatus cernere,</p>
    <p>Impenderem nunc denuo, nollemque abstemius</p>
    <p><milestone unit="page" facs="29"/></p>
    <p>(535) Fieri Argus. age iam uina transfundam ex hoc dolio</p>
    <p>Licet pusillo in alueum. Quid hoc? uah nil dolet,</p>
    <p>Viaeque longinquae piget, laboris &amp; nihil.</p>
    <p>lam addico me rex nunc tibi totum, operam quoque meam</p>
    <p>lugem, perennem, compede impeditum ferrea</p>
    <p>(540) Noctes, diesque defatiga, hac me mercedula.<ptr target="#tn85" n="85"/></p>
    <p>Quin cape, tuam tibi habe, libens reddo, pecuniam.</p>
    <p>Diues satis etenim sum ego hac tantum re exhuberans</p>
    <p>AC. Num pereo? pandit ut ora torus. adest. adest prope</p>
    <p>PO. Audite sed uos, animum et aduertite. Nemo audeat</p>
    <p>(545) Parere non mihi, cicatrix etsi palpebram.</p>
    <p>Deformet ingens, coecus ac talpa cernam minus.</p>
    <p>Heros ego Neptunius rex Coclitum Cyclops</p>
    <p>Edico, stillam nemo delibet liguriens</p>
    <p>Laticis mei. quin hinc faceßite, &amp; sicui sitis</p>
    <p>(550) Molesta, paret is sibi alium. permitto hoc, ac
    sino</p>
    <p>Benignus. hic regem decet tantum, genitum et deo.</p>
    <p>Contemnat at si quis, manus sentiet is iam diu<ptr target="#tn86" n="86"/></p>
    <p>Suetas cruore noxiorum spargi, atque oblini.</p>
    <p>Quid hic fremitus? adesset Alcides mihi cadum</p>
    <p>(555) Abducere, hoc ego fagino contra clauam scypho</p>
    <p>Facerem alteram Excetra magis metueret belluam.<ptr target="#tn87" n="87"/></p>
    <p>Cellis procul uinarijs iners plebecula.</p>
    <p>Quis hic? bibe hoc prius etiam tu hoc, teneo iam improbum</p>
    <p>Obtortus ibis nunc gula poturus Stygis aquam.</p>
    <p>(560) Pro foribus astabo, sinam nec Liberi sacram<ptr target="#tn88" n="88"/></p>
    <p>Aedem prophanus penetret hanc quisque thyrso huc ades</p>
    <p><milestone unit="page" facs="30"/></p>
    <p>Armatus o Bromie, Bromie. tuumque maximum,</p>
    <p>Atque unicum adiuua sacerdotem contra ebrios.<ptr target="#tn89" n="89"/></p>
    <p>Irudo uini quo scelesta repis per pedes</p>
    <p>(565) Illapsa medios: morere sitiens, oppressam
    obtero.<ptr target="#tn90" n="90"/></p>
    <p>Circum crepat lagena multa aures iacta undique,</p>
    <p>Frustra. nihil mouebor hinc. ipsis neci datis.</p>
    <p>lactisque consternam cateruatim reliqua agmina.</p>
    <p>Cunctisque deletis, dabitur illico Danaë mihi</p>
    <p>(570) Lepidißima omnium, omnium longe ualidissimo,</p>
    <p>Reliquis repudiatis procis catamitis improbis.</p>
    <p>Ego regius gener, ego iam sceptro, ac diademate</p>
    <p>Insignis, ego iam diuiti successor regiae,</p>
    <p>Ego Acrisij opum legittimus haeres. quid peßini</p>
    <p>(575) Inuaditis aliena? io Argiui accurrite simul,</p>
    <p>Adeste regi, ac improbos bibaces, in fugam</p>
    <p>Versos sequimini, caedite, trucidate, extinguite.</p>
    <p>BR. Quid contumeliosius superbiloquentia<ptr target="#tn91" n="91"/></p>
    <p>Tanta? uel esse mihi quid intolerabilius potest?</p>
    <p>(580) Quid tu Pyragmon? emori mauis miser simul</p>
    <p>Caedi additus tot immerentium? uel ut decet</p>
    <p>Fortem, bonumque, pellere iniuriam, &amp; ultor tuae</p>
    <p>Gentis, scelus durum, ac nefandum tollere funditus?</p>
    <p>PYR. Egon? aestuans acri dolore dudum cogit</p>
    <p>(585) Tetrrimam pestem modo excidere. diu, diu</p>
    <p>Pertulimus immanem tyranni feritatem horridi.</p>
    <p>Age Steropes, Brontesque, circumfiliamus leues.<ptr target="#tn92" n="92"/></p>
    <p>Iam malleis oportet his tempus perrumpere</p>
    <p><milestone unit="page" facs="31"/></p>
    <p>Vtrumque, coeca frontis &amp; refodere uulnera.</p>
    <p>(590) Vt robur ictum undique securibus, nunc concidet.</p>
    <p>Iam iam sequimini. tu latus laeuum, tu dexterum,</p>
    <p>Aduersa pulsabo ipse tempore eodem ora grauiter.</p>
    <p>Monstrum peribit hominibus hodie inuisum omnibus,</p>
    <p>Vitaque nunc mercabitur Lyaei munera.<ptr target="#tn93" n="93"/></p>
    <p>(595) POL. Congredere iam minax, tonans vobis tutus
    procul</p>
    <p>Captum ore glutiam, uolabis uel sparsus diu (cul¬</p>
    <p>Per nubila. fugax bella quid geris? sequar, sequar.</p>
    <p>Habeo, teneo, peristi. abit pro discerpta manu.</p>
    <p>Reliquit ori bucceam. quin tandem comninus</p>
    <p>(600) Committeris? lasciua circuit uulpecula</p>
    <p>Fugitans, statariamque metuit pugnam callida.</p>
    <p>Tamen habuit. inane cape solium inflictum tempori.</p>
    <p>Tuque obliga uulnus. trahe, trahe humandum alium pede.</p>
    <p>Haha ebrij unum sobrium tot pauitant, ut canes</p>
    <p>(605) Leonis aggressus timent collatrantes procul.</p>
    <p>PYR. Facite impetum, circundate obsessum, et contundite.</p>
    <p>Malas, agite, findite feras: toruas findite genas.</p>
    <p>Rictu excutite molas cruento exertas, horridas.<ptr target="#tn94" n="94"/></p>
    <p>Plagis sonent tempora nouis. caedite, sternite ferum.</p>
    <p>(610) Inhospitalem, antropophagum, hominem osorem, ac
    deum,</p>
    <p>Trucem suorum uictimarium. POLY. Fer opem pater</p>
    <p>Neptune: pereo iam miser. PYR. Ditem potius uoca</p>
    <p>Diti immolo, nigrisque manibus atram belluam.</p>
    <p>Tandem ruens uasto ferit pectore moles humum.</p>
    <p>(615) Rugit cruentus animam agens. cadauer linquite</p>
    <p><milestone unit="page" facs="32"/></p>
    <p>Pastum feris immanibus. uos sed discumbite</p>
    <p>Vestram, illiusque portionem potantes meri,</p>
    <p>Ac Naeniam mecum canite laeti Cyclopeam.</p>
    <p>Pyragmon, uelut praefica, Polyphemum humi afflictum, atque
    interemptum iocose alloquitur. Intercalares uersiculi bipedes sunt
    anapestici. reliqui quadrupedes eiusdem generis, ut primi pars
    Chori.</p>
    <p>PYRAGMON. TVRBA CYCLOPVM.</p>
    <p>PYR. AGe, surge Cyclops,</p>
    <p>(620) Positus quid humi,</p>
    <p>Longus ut es, iaces?</p>
    <p>Fumant positis lancibus exta.</p>
    <p>Patulis nec dum naribus afflant.<ptr target="#tn95" n="95"/></p>
    <p>Aurita sonant pelues necdum</p>
    <p>(625) Crepitantes tua tempora circum.<ptr target="#tn96" n="96"/></p>
    <p>Mecum rursus conclamate.</p>
    <p>T.C. Age, surge Cyclops,</p>
    <p>Positus quid humi</p>
    <p>Longus ut es, iaces?</p>
    <p>(630) PYR. Nunquid longo fessus ludo</p>
    <p>Reficis somno te sopitum?</p>
    <p>Somno infelix heu laetali</p>
    <p>Torpent, uideo, membra sepulta.</p>
    <p>Altius iterum oonclamemus.</p>
    <p><milestone unit="page" facs="33"/></p>
    <p>(635) T.C. Age, surge Cyclops,</p>
    <p>Positus quid humi,</p>
    <p>Longus ut es, iaces?</p>
    <p>PYR. Ergo post hac laetas nunquam</p>
    <p>Pastor ages ad saxa capellas</p>
    <p>(640) Dumosa uagus, nec resonabit</p>
    <p>Per opacas caua fistula ualles,</p>
    <p>Nullis unquam garrula seclis.</p>
    <p>T.C. Age, surge Cyclops,</p>
    <p>Positus quid humi</p>
    <p>(645) Longus ut es, iaces?</p>
    <p>PYR. Spargite dulci membra Lyaeo.</p>
    <p>Glaucus ut olim gramine tactus,<ptr target="#tn97" n="97"/></p>
    <p>Rediuiuus erit sparsus Iaccho.</p>
    <p>Metuo tamen heu, metuo, ne mox</p>
    <p>(650) Epulas omnes sorbeat, &amp; nos.</p>
    <p>T. C. Age, surge Cyclops,</p>
    <p>Positus quid humi,</p>
    <p>Longus ut es, iaces?</p>
    <p>PYR. Frigidus orat transmissurus</p>
    <p>(655) Horrida Cyclops stagna phaselo.</p>
    <p>Frustra. molem non capit alueus.</p>
    <p>Superis ergo pulsus, &amp; Orco</p>
    <p>Non admissus, nullibi eris miser.</p>
    <p>T.C. Age, surge Cyclops,</p>
    <p>(660) Positus quid humi,</p>
    <p>Longus ut es, iaces?</p>
    <p><milestone unit="folio" facs="C"/></p>
    <p><milestone unit="page" facs="34"/></p>
    <p>Exanimatus pauore cum se è turba Cyclopum iam inter se ipsos
    saeuientium confestim surripuisset Acrisius, secum loquitur Iambicis
    Senarijs.</p>
    <p>ACRISIVS SOLVS.</p>
    <p>VIuo ambulans? an ut ferunt, manes suis</p>
    <p>Exire luridos sepulchris, mortuus</p>
    <p>Erro? ubi miser sum? obiine? uiuo ego iam, sed heu</p>
    <p>(665) Comitum cohors ubi? perijt omnis reor.</p>
    <p>Hoccine hominum tellurem alere? pro Iuppiter.</p>
    <p>Tumultuantibus meri propter cados,</p>
    <p>Ac se intuentibus oculo minaciter</p>
    <p>Toruo Cyclopum ducibus, exceßi ocius</p>
    <p>(670) Vix integer, uix compos animi, territus.</p>
    <p>Nunquam cor aeque inhorruit. sanguis super</p>
    <p>Intra coactus uiscera obriguit gelu.</p>
    <p>Nec adhuc metus parcit quatere praecordia.</p>
    <p>Quid heu si Iaccho feruidi, Lapithae uelut.<ptr target="#tn98" n="98"/></p>
    <p>(675) Aggreßi ahenam nunc domum, miseram patri</p>
    <p>Abducerent? non unus Argos dis tenet*<ptr target="#tn99" n="99"/></p>
    <p>Raptor puellarum. metuere tunc sinam</p>
    <p>Demum, cita rate cum reuectos audiam</p>
    <p>Aetnam reuenisse usque, uel mari obrutos</p>
    <p>(680) Perijsse, squammigeris pecudibus pabulum,</p>
    <p>Mergisque edacibus pelagiuolantibus.<ptr target="#tn100" n="100"/></p>
    <p>Ostendit chorus nonnunquam in eos potißi=</p>
    <p><milestone unit="page" facs="35"/></p>
    <p>mum fortunam saeuire, quibus maxime fuerit benigna. Trochaicum
    Euripidium è tribus constans pedibus, &amp; syllaba.</p>
    <p><hi rend="bold">CHORVS.</hi></p>
    <p>“VT nihil laetum diu,</p>
    <p>Dij fidem uestram, manet.</p>
    <p>Quin beat quem sors magis,</p>
    <p>(685) Quem parem superis uehit,</p>
    <p>Hunc repente, turbinis</p>
    <p>More furentis, turbida</p>
    <p>Saepe correptum opprimit.</p>
    <p>Quem pupugit nunquam, ueniens</p>
    <p>(690) Scindit hunc grauius dolor,</p>
    <p>Indomitus uelut equuleus,”</p>
    <p>Cum foditur stimulis nouis,</p>
    <p>Insolens ferociter</p>
    <p>Tollitur exultim solo.</p>
    <p>(695) Vidit Acrisio hoc nihil</p>
    <p>Laetus unquam sol, terens</p>
    <p>Volucribus coelum rotis.</p>
    <p>Vnde hominum tuens, refert</p>
    <p>Cuncta Ioui. isque Aegide notat,*<ptr target="#tn101" n="101"/></p>
    <p>(700) Quicquid agunt, fantur, putant,</p>
    <p>Oblinens atro uitium,</p>
    <p>Rectum ac albo insigniens.</p>
    <p>Nunc quot heu premitur malis.</p>
    <p>Imminens fatum hinc sibi,</p>
    <p><milestone unit="folio" facs="C2"/></p>
    <p><milestone unit="page" facs="36"/></p>
    <p>(705) Hostium hinc metuit minas,</p>
    <p>Coelibemque flet unicam</p>
    <p>Natam, ac orbatam domum.</p>
    <p>Quin &amp;, unde poposcit opem,</p>
    <p>Nunc Cyclopas horridos</p>
    <p>(710) Effugit exanimis metu.</p>
  </div>
  <div type="level2" xml:id="actvs-qvartvs.">
    <head>12. ACTVS QVARTVS.</head>
    <p>Attonita secum loquitur Danaë, cum è turri, quo in pluuiam auream
    mutatus penetrauerat, Iuppiter euolasset: mox omnia nutrici enarrat.
    Iambicum Euripidium ternarium, addito semipede: deinde ad finem
    usque carmen eiusdem generis, sed senarium.</p>
    <p>DANAE, NVTRIX,</p>
    <p>DAN. QVo fugit heu, quo fugit?</p>
    <p>Elapsa manibus ut auis,</p>
    <p>Abijt uolans: ubi quaeram?</p>
    <p>Nusquam heu uidetur, nusquam.</p>
    <p>(715) Vigilans loquor? an illudit</p>
    <p>Imago somniantem?</p>
    <p>Age, excito iam me, atque</p>
    <p>Somnum excutio: iam cerno,</p>
    <p>Tango, ambulo, audio me</p>
    <p>(720) Iam nunc loquentem: an fallor?</p>
    <p>Nutrix age, mea Nutrix</p>
    <p>Perij. NVT. Quid est? DAN. quae uidi.</p>
    <p>NVT. Quid mea stupes? DAN. heu. NVT. Fare.</p>
    <p><milestone unit="page" facs="37"/></p>
    <p>DAN. Iam iam occidi. NVT. Miseram me.</p>
    <p>(725) Quiesce alumna dulcis,</p>
    <p>Quiesce: tangit quantus</p>
    <p>Te pallor. eloquere dum,</p>
    <p>Quid passa? DAN. Iuppiter. NVT. te</p>
    <p>Mea sospitet. quid trepidas</p>
    <p>(730) Exterrita? quid horridula</p>
    <p>Riget coma? quid hoc? eheu.</p>
    <p>NVT. Hic ipse, Iuppiter ipse.</p>
    <p>Deliquit animos. ô quae</p>
    <p>Spectare contigit. uix,</p>
    <p>(735) Dum cogito, mihi uix</p>
    <p>Credo. preces piae à dijs</p>
    <p>Quid non queunt? NVT. exanimat</p>
    <p>Pauidam mora. age dic tandem.</p>
    <p>DAN. Iam cellulam, impedit pauor me proloqui,</p>
    <p>(740) Dicam attamen, pedem intulissem cum modo,</p>
    <p>Supplexque prospectans plagum extremi aetheris,</p>
    <p>Sol unde currus excitat, linquens mare.</p>
    <p>Sacrisque precibus, quas mihi nutrix, beans</p>
    <p>Me sponte tanto munere, dedisti, Iouem</p>
    <p>(745) Superum omnium longe supremum deuocans<ptr target="#tn102" n="102"/></p>
    <p>Coelo, rogarem, opem mihi ferret deus,</p>
    <p>Noua feram, inaudita, fidem &amp; exuperantia,</p>
    <p>Pelago rosea nubes procul se sustulit,</p>
    <p>Qua nulla hilarius pingit aëra coerulam,</p>
    <p>(750) Pluuiosa non ipsa decus Iris nubium.<ptr target="#tn103" n="103"/></p>
    <p><milestone unit="folio" facs="C3"/></p>
    <p><milestone unit="page" facs="38"/></p>
    <p>Aurora mater lucis aut ipsa igneae.</p>
    <p>Ac uisa mihi magis, magisque accedere</p>
    <p>Appulsa uentis leuibus, auis ut aduolat.</p>
    <p>Mirata spectabam, nec id sine numine</p>
    <p>(755) Rebar, pependit ilicet prope culmina</p>
    <p>Aëria turris aereae cum immobilis.</p>
    <p>Rapuit stupor tunc animum. &amp; ecce ros sacra</p>
    <p>Iam nube primum decidens sensim leuis,</p>
    <p>Tenui uelut Cydonium lanugine</p>
    <p>(760) Pubescit, aut olus pruinis albicat,</p>
    <p>Sparsit fenestra infusus aura, coerulam<ptr target="#tn104" n="104"/></p>
    <p>Pallam oolore luteo, mica ut nitet.<ptr target="#tn105" n="105"/></p>
    <p>N. Quid hoc? fidem dij uestram, opemque, age loquere.</p>
    <p>DAN. Crebrescit imber diffluens mox aureus.</p>
    <p>(765) Illapsus undique, penetransque, qua domus</p>
    <p>Iunctura, qua diem inferunt spiracula.</p>
    <p>Mentis mihi quid fuerit ibi tum cogita,</p>
    <p>Concreta cum pars, grando ut aurea, crepitans</p>
    <p>Circumque resiliens peteret ultro sinum.<ptr target="#tn106" n="106"/></p>
    <p>(770) Obrigui, ac ipso auro magis tunc pallui.</p>
    <p>Sed ubi animum tandem recepi perditum,</p>
    <p>Munus rata deum, subdidi explicans sinus.</p>
    <p>Aurumque colludens, micansque sedula.</p>
    <p>Flauis, sonansque riuulis fluentibus</p>
    <p>(775) Ignara sponte condidi in gremium mihi.</p>
    <p>Legens, ubique quod iacebat, protinus.</p>
    <p>NVT. Sum nulla, inaudita audiens. sed quid super?</p>
    <p><milestone unit="page" facs="39"/></p>
    <p>DAN. Sunt leuia nutrix, quae locuta sum, prae ijs</p>
    <p>Quae dicam. N. an est quid maius? D. ausculta, audies</p>
    <p>(780) Coelestibus nam dum, memor adhuc me pauor</p>
    <p>Terrificat, opibus gaudeo, tremulum, leue,</p>
    <p>Fuluum intuens aurum, exilit subito euolans</p>
    <p>Id omne, crederet quis hoc? pereunt opes,</p>
    <p>Versusque iuuenis astitit, nisi is deus</p>
    <p>(785) Vetuisset, animula attonita abijsset metu,</p>
    <p>Fuique uocem audire tunc uisa illico,</p>
    <p>Danaë, Danaë, animo timores discute.</p>
    <p>Adsum ego uocatus ipse coelo luppiter,</p>
    <p>Qui templa olympi perstrepo caua fulmine.</p>
    <p>(790) Miseratus huc aduenio sibi opitularier.</p>
    <p>NVT. Num somnians haec ait? an audio somnians?</p>
    <p>DAN. Sic fatus admoto fouens trepidam sinu,</p>
    <p>Vtraque mulsit os manu, animum ac reddidit.</p>
    <p>Rursusque cepit sic loqui: Mortalium</p>
    <p>(795) Indigna uirgo nuptijs, nubes Ioui.</p>
    <p>Gestisque puer ex te editus Solis domum<ptr target="#tn107" n="107"/></p>
    <p>Vtranque lustrabit stupendis aliger,</p>
    <p>Armatus atque manibus immortalium,</p>
    <p>Saeuaque caesa Gorgone, hostium agmina,</p>
    <p>(800) Astricta glaci ut flumina, tenebit metu.</p>
    <p>Est maximus, qui sustinet coelum, senex,</p>
    <p>Demit ubi Sol equis iugum leui pedibus,</p>
    <p>Vnde Hesperus dux syderum exilit uadis.</p>
    <p>Claudens hic hospitio domum nato Iouis,</p>
    <p><milestone unit="page" facs="40"/></p>
    <p>(805) Monstri rigebit ore uiso territus.</p>
    <p>Eritque terris se erigentem ad sydera</p>
    <p>Vastam hominis effigiem uidere saxeam.<ptr target="#tn108" n="108"/></p>
    <p>Auum quoque sed incautus interimet suum.</p>
    <p>Hic saucius dolore torpuit animus,<ptr target="#tn109" n="109"/></p>
    <p>(810) Carique respersit oculos funus patris.</p>
    <p>Solatus inquit, Profer hinc Danaë caput,</p>
    <p>Mecumque suspice. ac locum ostendens ait:</p>
    <p>Stellatus illic usque fulgebit puer</p>
    <p>Labore functus. te quoque manent aspera.</p>
    <p>(815) Eiecta nanque fluctibus patria procul,</p>
    <p>Regis fumula, dein uxor urbis arduae<ptr target="#tn110" n="110"/></p>
    <p>Longinqua pones moenia, futrum est ubi<ptr target="#tn111" n="111"/></p>
    <p>Regnum diu, populisque multiloquis caput.</p>
    <p>Haec elocutus, iterum adhaesit applicans</p>
    <p>(820) Se collo, apis ut arguta considit thymo,</p>
    <p>Tenuique nectar murmure exhaurit legens,</p>
    <p>Mox auolans oculis, reliquit spiculum</p>
    <p>Desiderij, amorisque nutrix. iam nihil</p>
    <p>Dolet coërceri. quid ego uocis sonos,</p>
    <p>(825) Quid motum, &amp; oris decus adoriar eloqui?</p>
    <p>NVT. Lux unde modo sacra fulguraret, territa</p>
    <p>Mirabar, unde tantus hic odor nouus</p>
    <p>Late per omnem dulce spiraret domum.</p>
    <p>Sed quid? quid hoc alumna? residet adhuc nitor</p>
    <p>(830) Sparsus mitella, scobs ut aurea? DAN. exime,</p>
    <p>Sensim exime, uide, sed uide nutrix tamen,</p>
    <p><milestone unit="page" facs="41"/></p>
    <p>Roris, nefas, ne decidat aliquid sacri.</p>
    <p>NUT. Eburneam rape pyxidem, aut ex arculis</p>
    <p>Aliquam, sed exterge. bene est. serua. uides,</p>
    <p>(835) Auro prae it quantum hoc, stupet quo hominum
    genus?</p>
    <p>Ornaberis diademate, id equidem auguror.</p>
    <p>Abiens reliquit capite regium decus.</p>
    <p>DAN. Quotidie eadem prece rogabo saepius.</p>
    <p>NUT. Ita faciendum censeo. DAN. at quoties putas</p>
    <p>(840) Fas esse? NVT. ter. mane semel. iterum cum dies</p>
    <p>Medium rotis coelum terit feruentibus.</p>
    <p>Dein ubi aderit nox, tertio. tunc maxime</p>
    <p>Furtim reuisere superi terras amant.</p>
    <p>DAN. Noctis mihi tempus quoque gratißimum.</p>
    <p>(845) Duo sed relinquam reliqua non ego tempora.<ptr target="#tn112" n="112"/></p>
    <p>Quid saepius si deuocarem? NVT. haud fas foret.</p>
    <p>Coelestibus etenim est numerus hic amabilis.</p>
    <p>Animus tamen praesagit ingens nunc malum.</p>
    <p>NVT. Expectora metum penitus omnem tibi.<ptr target="#tn113" n="113"/></p>
    <p>(850) DAN. Praesens scio iam poena nutrix me manet.</p>
    <p>NVT. Expue nefas alumna, melius ominans.</p>
    <p>DAN. Plaudens cor intimum latus, cladem monet.</p>
    <p>NUT. In te quis unquam quippiam Ioue praeside?</p>
    <p>DAN. Quin ipse nuncians metum iniecit deus.</p>
    <p>(855) NUT. Aderit tibi, nec uspiam linquet suam.</p>
    <p>DAN. Patria carendum semper heu nutrix mihi,</p>
    <p>Vna est parens terra omnibus, ubi ubi fueris.</p>
    <p>Domoque, comitibusque uidua aequalibus.</p>
    <p><milestone unit="folio" facs="D"/></p>
    <p><milestone unit="page" facs="42"/></p>
    <p>NUT. Saepe est ut exteri magis ament te tuis.</p>
    <p>(860) DAN. Famularier seruam heu genus me regium?</p>
    <p>NUT. Iam iam futura domina, nequicquam doles.</p>
    <p>DAN. Age, oscula, negata mihi post, da, dum licet,</p>
    <p>NUT. Te ego sinam sine me ire, quo fatum iubet?</p>
    <p>DAN. Tuaeque memor alumnae, ut usque sis, precor.</p>
    <p>(865) NUT. Nisi ipsa fuero comes, mori quid nunc moror?</p>
    <p>Sed cur metuis, extrema fortunauerit</p>
    <p>Tibi si deus? quin etiam eum, atque etiam roga.</p>
    <p>DAN. Secedam: in uno omnis mihi spes est Ioue.</p>
    <p>Canit chorus, quantus sit amoris furor, eiusque breuiter pingit
    formam &amp; ornatum: postremo eum rogat, mitis sit erga genus
    humanum. Iambici sunt plerique dimetri, aliqui deteriores.</p>
    <p><hi rend="bold">CHORVS.</hi></p>
    <p>“QVis te Cupido</p>
    <p>(870) Non paueat, ipsum</p>
    <p>Facula liquefacis si louem,”</p>
    <p>Imbremque soluis in aureum?</p>
    <p>Quam, ceu pusilla per nemus<ptr target="#tn114" n="114"/></p>
    <p>Nocturna scintillat uolans</p>
    <p>(875) Lita uolucris caudam igneo</p>
    <p>Fulgore, lasciuus iacis</p>
    <p>Paßim per orbem dißipans.</p>
    <p>“Heu quanta surgunt</p>
    <p>Incendia è paruo</p>
    <p><milestone unit="page" facs="43"/></p>
    <p>(880) Ignis latentis semine.”</p>
    <p>Nec est, cui semel haeserit.</p>
    <p>Vt excutiat ardorem.</p>
    <p>Sed, sicut oestro percitus,</p>
    <p>Errat furens.</p>
    <p>(885) Nemo tamen non appetens</p>
    <p>Vltro uritur,</p>
    <p>Es dulcis adeo puer.</p>
    <p>Nam sponte quis non aduolet</p>
    <p>Amore saeuo saucius,</p>
    <p>(890) Quocunque ducis persequens,</p>
    <p>Si te semel conspexerit,</p>
    <p>Os pupura uelut illitum,</p>
    <p>Auroque fulgentem comas,</p>
    <p>Ac uiae oculorum sydera<ptr target="#tn115" n="115"/></p>
    <p>(895) Refixa coelo, atque insita</p>
    <p>Sub fronte, natus es ubi puer</p>
    <p>Alis decorus?</p>
    <p>Tunc leui</p>
    <p>Sed nunquam inani cum pharetra,</p>
    <p>(900) Ardent ubi tot spicula,</p>
    <p>Niueis rubent</p>
    <p>Plumae quot humeris tibi leues,</p>
    <p>Oras per orbis ultimas</p>
    <p>Sparsisti amores seminans,</p>
    <p>(905) Vnde omnia edita germinant.</p>
    <p>Quare sator rerum es puer,</p>
    <p><milestone unit="folio" facs="D2"/></p>
    <p><milestone unit="page" facs="44"/></p>
    <p>Hominum parens, ac numinum,</p>
    <p>In coelo, in undis, in solo</p>
    <p>Terrarum, amabilis,</p>
    <p>(910) Idemque formidabilis,</p>
    <p>Lenis modo, modo asper, fluens</p>
    <p>Lepore, moerore fluens.</p>
    <p>Vt suggerit apis cum fauos,</p>
    <p>Eademque figit uulnera.</p>
    <p>(915) Tibi nec satis regum domos</p>
    <p>Reuisere potentium,</p>
    <p>Quin pauperum sub culmina</p>
    <p>Furtim uolas.</p>
    <p>Gregis unde curas abijcit</p>
    <p>(920) Flamma calescens rusticus,</p>
    <p>Syluisque sub frondosis</p>
    <p>Solatur ignes cantibus.</p>
    <p>Quid eloquar, ut eloqueris.<ptr target="#tn116" n="116"/></p>
    <p>Dulcis per aures omnium?</p>
    <p>(925) Te intelligit gens barbara,</p>
    <p>Te belluae, uolucresque uagae.</p>
    <p>Quae sinul adest uer floridum,</p>
    <p>Tuosque reditus sentiunt</p>
    <p>Praegestientes</p>
    <p>(930) Nitidum per aëra tinniunt.</p>
    <p>Sis ô placidus, &amp; amoue</p>
    <p>Diros furores,</p>
    <p>Suspendia, cruentas neces,</p>
    <p><milestone unit="page" facs="45"/></p>
    <p>Lapsusque praecipites, satis</p>
    <p>(935) Sint tibi querelae,</p>
    <p>Fletusque, &amp; irae gaudijs</p>
    <p>Permistae amantium.</p>
    <p>Sed cur in aurum liquitur</p>
    <p>Nunc Iuppiter? an auro, ut fides.</p>
    <p>(940) Vt iura, uincitur</p>
    <p>Quoque pudor? Vtnam</p>
    <p>Hoc mater unum</p>
    <p>Tellus in auras</p>
    <p>Nunquam extulisses malum.</p>
  </div>
  <div type="level2" xml:id="actvs-qvintvs.">
    <head>14. ACTVS QVINTVS.</head>
    <p>Exponit flebili uoce nuncius, quibus fuerit modis extracta Danae
    ab Acrisio è turri, &amp; in arcam ligneam coniecta, marique ac
    uentis commissa. Iambici sunt &amp; hi, sed non unius modi. omnes
    Senario breuiores: qui mox sequitur ad carmen illud: Infanda refers.
    unde ad exitum fabulae Anapesticum est.</p>
    <p>NVNCIVS, CHORVS.</p>
    <p>(945) NUN. MEcum quis eheu</p>
    <p>Collachrymet: humor</p>
    <p>Haustus sed omnis</p>
    <p>Reliquit arentes genas.</p>
    <p>Dolor tamen animo grauis</p>
    <p><milestone unit="folio" facs="D3"/></p>
    <p><milestone unit="page" facs="46"/></p>
    <p>(950) Infixus haeret.</p>
    <p><hi rend="bold">CH Quid heu mali? quid hoc?</hi></p>
    <p>NVN. vidisse tantum,</p>
    <p>Tantum nefas? Scytha nihil unquam</p>
    <p>Iratus hostis tale.</p>
    <p><hi rend="bold">(955) CH. Misere ut dolet.
    rogabo.</hi></p>
    <p>NVN. Eheu. CH. Quid? oro te. quid hoc? age, fare.</p>
    <p>Immane, barbarum.</p>
    <p>Pater hoc, pater?</p>
    <p>O uirgo. CH. facinus quod tam atrox?</p>
    <p>(960) NVN. Quin execrandum nefas</p>
    <p>Reiecit unda respuens?</p>
    <p>Solipse quin auersus</p>
    <p>Refugit,</p>
    <p>Vnde oritur ocudens?</p>
    <p>(965) CH. Exordiens age loquere. NVN. loquar ego,
    loqui<ptr target="#tn117" n="117"/></p>
    <p>Infanda. Saeui carceris custos uelut,</p>
    <p>Rex ipse lustrans parietes aeneae domus,</p>
    <p>Cautus dolos ut hostium obsessus timet,</p>
    <p>Aut pastor irrepentis insidias ferae,</p>
    <p>(970) Cum obstruit ouilis septa uafer obambulans,</p>
    <p>*Visus fuit uidere suspiciens procul<ptr target="#tn118" n="118"/></p>
    <p>Caput uiri, Danaesque prolatum simul</p>
    <p>Celsa è fenestra, quam plagae communiunt</p>
    <p>Ferreae. pauor oculos puto fefellit senis.</p>
    <p>(975) CH. <quote>Vt saepe multi somniant id quod
    timent.</quote></p>
    <p>NVN. Frendit furens, spumas agit acore horridus</p>
    <p><milestone unit="page" facs="47"/></p>
    <p>Ardetque, uelut ignis, senilis pupula.</p>
    <p>Ait haec rabie anhelans ferus uoce insuper.</p>
    <p>Foßis, cuniculisque subterraneus,</p>
    <p>At at, habet arcem uix positam adulter, sequar,</p>
    <p>(980) Sequar ego resurgentem umbras Tartari.</p>
    <p>Dixit, diuque circuit, an ullum foret</p>
    <p>Extra cauum, ualloque militum obsidet</p>
    <p>Late loca, efugium esset ut nullum improbo.</p>
    <p>Mox, ipse quam ferebat usque, ut ianitor,</p>
    <p>(985) Claui reserat adamantina paruas fores.<ptr target="#tn119" n="119"/></p>
    <p>Ingressus, ut canis acer, indagat specum,</p>
    <p>Obliuiosior nihil reputans senex</p>
    <p>Ex aere solidasse sola solido Mulcibrem.</p>
    <p>Nusquam ubi uidet quicquam, daret quo se furor,</p>
    <p>(990) Natam aggreditur ipsam pater trepidam ferus.</p>
    <p>Eheu pater natam? NVN. necet ut atrox. CH. necet?</p>
    <p>Se parricidio ut parens natae inquinet?<ptr target="#tn120" n="120"/></p>
    <p>Danaën genitor? heu miseram. NVN. acutos ter suae</p>
    <p>Admouit enses filiae iugulo impius,</p>
    <p>(995) Ter destitit, cruenta atrocius nece</p>
    <p>Iam moliens animo scelus. CH. quod maius? heu.</p>
    <p>NVN. Saeuum, nefandum. CH. dic age. NVN. abreptam nouis</p>
    <p>Danaen modis, nunquam meminit animus feri,</p>
    <p>Nunquam misellae, quin cor absumat dolor,</p>
    <p>(1000) Protraxit ad uada pelagi. CH. genitam parens?</p>
    <p>NVN. Arcamque iußit pineam ilicet ingredi.</p>
    <p>CH. Quorsum? quid heu trux imperans? quid oogitans?</p>
    <p>D 4.</p>
    <p><milestone unit="page" facs="48"/></p>
    <p>NVN. Manabat ore uirginis fletus miser,</p>
    <p>Formata ut effigies niuea hominis fluit</p>
    <p>(1005) Radijs liquesoens Solis icta flammeis.</p>
    <p>Toruumque supplex tabidula patrem intuens,</p>
    <p>Mene, inquit, undis, mene miseram extinguier?</p>
    <p>Ah te, perit mecum nisi Pietas, rogo,</p>
    <p>Caesam tegat humus, sine, sine, moriens ego</p>
    <p>(1010) Hoc grata munus auferam extremum patris.</p>
    <p>Heu me furenter aspicit, igitur mari</p>
    <p>Iactata scopulos inter infelix diu</p>
    <p>Natabis esca piscibus Danaë feris,</p>
    <p>Fluitans uago dispersa membratim salo,</p>
    <p>(1015) Dudum beata. Haud passus ulterius queri</p>
    <p>Natam ipse ter Iouis uocantem numina</p>
    <p>Breui alueo impactam pede in uada propulit.</p>
    <p><hi rend="bold">CH. Crudele, inauditum, nefarium
    scelus.</hi></p>
    <p>NVN. Et ecce sine nube intonuit, atque aequoris</p>
    <p>(1020) Tranquillat undas uentus aspirans leuis,</p>
    <p>Clausamque littore abstulit in altum ferens.</p>
    <p><hi rend="bold">CH. Io misella. io puella
    regia</hi></p>
    <p>Sortita qualem lucis exitum ocidis.</p>
    <p>NVN. Ac uelut aquosa nube cum Sol abditur,</p>
    <p>(1025) Coelumque mugit triste manans imbribus,</p>
    <p>Sic nulla prospicitur ubi, lachrymabilis<ptr target="#tn121" n="121"/></p>
    <p>Exoritur undique fremitus. Danaën nemus</p>
    <p>Circum resultat oonsitum, Danaën auiae</p>
    <p>Rupes, pelagus omne Danaën, Danaën refert.</p>
    <p><milestone unit="page" facs="48"/></p>
    <p>(1030) Quin ipse tandem uictus euellit comam,</p>
    <p>Barbamque obortis humidam lachrymis senex,</p>
    <p>Seseque rapuit, ac domum Cyclopeam</p>
    <p>Ingressus ipse, exhorret hostiles minas,</p>
    <p>Ciuesque natae uindices metuit suos.</p>
    <p>(1035) Vtinam graues, utinam pares sceleri luat</p>
    <p>Poenas nefandus. quae tamen sceleri pares?</p>
    <p>Infanda refers. NVN. heu tamen acta.</p>
    <p><hi rend="bold">CH. Saeuus ne senex magìs?
    infelix</hi></p>
    <p>An uirgo? NVN. nihil saeuius hoc est [&lt; nirgo]</p>
    <p>(1040) Nhil atque infelicius illa.</p>
    <p><hi rend="bold">CH. Patris infelix filia
    saeui</hi></p>
    <p>Quo te miseram nunc maris aestus,</p>
    <p>Adigunt quo te flamina uenti? [&lt; Acigunt]</p>
    <p>Vagus ô utinam nauita rediens</p>
    <p>(1045) Obuius esset. Phocas uel qui<ptr target="#tn122" n="122"/></p>
    <p>Procul hinc captat, te nodosis</p>
    <p>Appulsam maculis deferret,</p>
    <p>Regemque bearet</p>
    <p>Inspersa coniuge laetum.</p>
    <p>(1050) Specla uelut aëria praeceps</p>
    <p>Incidit ipsis retibus olim</p>
    <p>Britomaris, amantem Minoa<ptr target="#tn123" n="123"/></p>
    <p>Dum fugit exanimata sequentem.</p>
    <p>Ite per altum, ueligeras citi</p>
    <p>(1055) Soluite puppes, scandite, pellite,</p>
    <p>Verrite latis aequora tonsis. [&lt; quora]</p>
    <p><milestone unit="page" facs="50"/></p>
    <p>Quaerite arcum, sicubi forte</p>
    <p>Eiecta uagis fluctibus errat</p>
    <p>Sub opacis, heu, sola cauernis.</p>
    <p>(1060) Aut immobilis inflicta uadis</p>
    <p>Haeret breuibus, mortua nec dum</p>
    <p>Ante diem tumulatur arena.</p>
    <p>Quòd si te mouet Amphitrite<ptr target="#tn124" n="124"/></p>
    <p>Sors immeritae saeua puellae,</p>
    <p>(1065) Tangit si te regia proles,</p>
    <p>Formosaque caetu comitari</p>
    <p>Gaudes formoso, uenit en tuis</p>
    <p>Virgo digna choreis.</p>
    <p>Non hac, nuper numina ponti</p>
    <p>(1070) Inter quae colitur, Cadmeis<ptr target="#tn125" n="125"/></p>
    <p>Nitet ore magis, candida quamuis</p>
    <p>Inter uirides luceat undas.</p>
    <p>Micat ut coelo luna sereno.</p>
    <p>I dea curru delata leui</p>
    <p>(1075) Per mare labens, miseramque leua.</p>
    <p>Tamen, utcunque est, seu crudeli</p>
    <p>Fato occidis, es seu coelesti</p>
    <p>Ope in aeternum seruata decus,</p>
    <p>Nobis luctus, nobisque dolor,</p>
    <p>(1080) Lachrymae nobis, &amp; querimoniae</p>
    <p>Vsque relictae, funestabunt</p>
    <p>Orbatam, te propter, uitam</p>
    <p>Omne per aeuum.</p>
    <p><milestone unit="page" facs="51"/></p>
    <p>NVN. Ite, atque alios sumite cultus,</p>
    <p>(1085) Paßisque comis iterate nouos</p>
    <p>Questus, adductis liuescant</p>
    <p>Pectora palmis.</p>
    <p>Nunquam posita ex quo sunt tantae</p>
    <p>Vrbis moenia, tantus moeror</p>
    <p>(1090) Consternatam perculit urbem.</p>
    <p><hi rend="bold">CH. Iouis ô Melpomene decus<ptr target="#tn126" n="126"/></hi></p>
    <p>Roseo uincta cothurno,</p>
    <p>Lyra cordi cui lugubris,</p>
    <p>Delatum hoc tibi munus</p>
    <p>(1095) Faxis perpetuum, rogo,</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
  <p>B. 3. linea 20. loco Lonton repone Loton.</p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">In</hi>
      <hi rend="italic">margine</hi>: Cernere nuptias ferro,
      pro nuptiis dimicare.</p></note>
<note xml:id="tn2"><p><hi rend="footnote">2</hi> <hi rend="italic">In</hi>
      <hi rend="italic">margine</hi>: Heroicae iuuentutis
      studia.</p></note>
<note xml:id="tn3"><p><hi rend="footnote">3</hi> <hi rend="italic">In</hi>
      <hi rend="italic">margine</hi>: Aëriuagae</p></note>
<note xml:id="tn4"><p><hi rend="footnote">4</hi> <hi rend="italic">In</hi>
      <hi rend="italic">margine</hi>: Celeripedes.</p></note>
<note xml:id="tn5"><p><hi rend="footnote">5</hi> <hi rend="italic">In</hi>
      <hi rend="italic">margine</hi>: Claret. clarum
      est.</p></note>
<note xml:id="tn6"><p><hi rend="footnote">6</hi> <hi rend="italic">In</hi>
      <hi rend="italic">margine</hi>: Carmen, in quo uoces
      ab eadem littera omnes incipiunt, quod ueteres poëtae amabant.</p></note>
<note xml:id="tn7"><p><hi rend="footnote">7</hi> <hi rend="italic">In</hi>
      <hi rend="italic">margine</hi>: Pythonis serpentis
      effigiem auream Acrisius apollini misit dono</p></note>
<note xml:id="tn8"><p><hi rend="footnote">8</hi> <hi rend="italic">In</hi>
      <hi rend="italic">margine</hi>: Succollare est
      ceruicem oneri supponere. et arguit rei pondus.</p></note>
<note xml:id="tn9"><p><hi rend="footnote">9</hi> <hi rend="italic">In</hi>
      <hi rend="italic">margine</hi>: Perseus is est Iouis
      et Danaes filius, qui Mercurii talaribus usus, ac caesa gorgone,
      hostes, ipsumque Acrisium commutauit in lapides: quibus iactis
      Deucalion olim humanum genus reficit.</p></note>
<note xml:id="tn10"><p><hi rend="footnote">10</hi> <hi rend="italic">In</hi>
      <hi rend="italic">margine</hi>: Iam iam. miserantis
      interiectio</p></note>
<note xml:id="tn11"><p><hi rend="footnote">11</hi> <hi rend="italic">In</hi>
      <hi rend="italic">margine</hi>: Incomplexa.</p></note>
<note xml:id="tn12"><p><hi rend="footnote">12</hi> <hi rend="italic">In</hi>
      <hi rend="italic">margine</hi>: Abremigare est, ubi
      quis se remis alicunde auertit.</p></note>
<note xml:id="tn13"><p><hi rend="footnote">13</hi> <hi rend="italic">In</hi>
      <hi rend="italic">margine</hi>: Segnipes Vulcanus.</p></note>
<note xml:id="tn14"><p><hi rend="footnote">14</hi> <hi rend="italic">In</hi>
      <hi rend="italic">margine</hi>: Indormire causae.</p></note>
<note xml:id="tn15"><p><hi rend="footnote">15</hi> <hi rend="italic">In</hi>
      <hi rend="italic">margine</hi>: Cyclopes, ut iam est
      in fabulis, Argiua moenia condiderunt.</p></note>
<note xml:id="tn16"><p><hi rend="footnote">16</hi> <hi rend="italic">In</hi>
      <hi rend="italic">margine</hi>: Pudor repudij.</p></note>
<note xml:id="tn17"><p><hi rend="footnote">17</hi> <hi rend="italic">In</hi>
      <hi rend="italic">margine</hi>: Pauones Iunonis currum
      trahunt.</p></note>
<note xml:id="tn18"><p><hi rend="footnote">18</hi> <hi rend="italic">In</hi>
      <hi rend="italic">margine</hi>: Galeae comantes</p></note>
<note xml:id="tn19"><p><hi rend="footnote">19</hi> <hi rend="italic">In</hi>
      <hi rend="italic">margine</hi>: Senium contumeliose à
      mulieribus dictum est.</p></note>
<note xml:id="tn20"><p><hi rend="footnote">20</hi> <hi rend="italic">In</hi>
      <hi rend="italic">margine</hi>: Ergo, id est,
      causa.</p></note>
<note xml:id="tn21"><p><hi rend="footnote">21</hi> <hi rend="italic">In</hi>
      <hi rend="italic">margine</hi>: Danaes
      pulchritudo.</p></note>
<note xml:id="tn22"><p><hi rend="footnote">22</hi> <hi rend="italic">In margine</hi>: Myrrha amore
      patris capta.</p></note>
<note xml:id="tn23"><p><hi rend="footnote">23</hi> <hi rend="italic">In</hi>
      <hi rend="italic">margine</hi>: Miseram.</p></note>
<note xml:id="tn24"><p><hi rend="footnote">24</hi> <hi rend="italic">In</hi>
      <hi rend="italic">margine</hi>: Danaën intelligit.
      [&lt; Danën]</p></note>
<note xml:id="tn25"><p><hi rend="footnote">25</hi> <hi rend="italic">In</hi>
      <hi rend="italic">margine</hi>: Sine. turbam rogat
      Chorus, permittat sibi ulterius progredi.</p></note>
<note xml:id="tn26"><p><hi rend="footnote">26</hi> <hi rend="italic">In</hi>
      <hi rend="italic">margine</hi>: Iactantur mulieres in
      turba.</p></note>
<note xml:id="tn27"><p><hi rend="footnote">27</hi> <hi rend="italic">In</hi>
      <hi rend="italic">margine</hi>: Sed pro.</p></note>
<note xml:id="tn28"><p><hi rend="footnote">28</hi> <hi rend="italic">In</hi>
      <hi rend="italic">margine</hi>: Rogatus ab Acrisio
      Vulcanus turrim diuinitus cum Cyclopibus statim conflauit, ut loco
      ostendetur: ubi rex filiam sine mora inclusit, metuens ne sibi
      illam dolo aut ui abstulissent proci.</p></note>
<note xml:id="tn29"><p><hi rend="footnote">29</hi> <hi rend="italic">In</hi>
      <hi rend="italic">margine</hi>: Templa Olympia.</p></note>
<note xml:id="tn30"><p><hi rend="footnote">30</hi> <hi rend="italic">In</hi>
      <hi rend="italic">margine</hi>: Innumerabiles deorum
      oculi quibus illi facta hominum obseruant.</p></note>
<note xml:id="tn31"><p><hi rend="footnote">31</hi> <hi rend="italic">In</hi>
      <hi rend="italic">margine</hi>: NV.</p></note>
<note xml:id="tn32"><p><hi rend="footnote">32</hi> <hi rend="italic">In</hi>
      <hi rend="italic">margine</hi>: Regina. Mater
      Danaës</p></note>
<note xml:id="tn33"><p><hi rend="footnote">33</hi> <hi rend="italic">In</hi>
      <hi rend="italic">margine</hi>: Scylla Niso parenti
      capillum aureum subduxit.</p></note>
<note xml:id="tn34"><p><hi rend="footnote">34</hi> <hi rend="italic">In</hi>
      <hi rend="italic">margine</hi>: Galea. Unde galerita
      dicitur genus auiculae.</p></note>
<note xml:id="tn35"><p><hi rend="footnote">35</hi> <hi rend="italic">In</hi>
      <hi rend="italic">margine</hi>: Agricola auis.
      Multiuaga.</p></note>
<note xml:id="tn36"><p><hi rend="footnote">36</hi> <hi rend="italic">In</hi>
      <hi rend="italic">margine</hi>: Messem metere.</p></note>
<note xml:id="tn37"><p><hi rend="footnote">37</hi> <hi rend="italic">In</hi>
      <hi rend="italic">margine</hi>: Sic. Laqueo
      suspensa.</p></note>
<note xml:id="tn38"><p><hi rend="footnote">38</hi> <hi rend="italic">In</hi>
      <hi rend="italic">margine</hi>: Ipsa Danae uult sibi
      esse atropos.</p></note>
<note xml:id="tn39"><p><hi rend="footnote">39</hi> <hi rend="italic">In</hi>
      <hi rend="italic">margine</hi>: Pro lacertis.
      mariti.</p></note>
<note xml:id="tn40"><p><hi rend="footnote">40</hi> <hi rend="italic">In</hi>
      <hi rend="italic">margine</hi>: Fletibus. Danaes.</p></note>
<note xml:id="tn41"><p><hi rend="footnote">41</hi> <hi rend="italic">In</hi>
      <hi rend="italic">margine</hi>: Sicui. Aliquem e
      procis significat.</p></note>
<note xml:id="tn42"><p><hi rend="footnote">42</hi> <hi rend="italic">In</hi>
      <hi rend="italic">margine</hi>: Praefica mulier, quae
      conducta plorat in funere.</p></note>
<note xml:id="tn43"><p><hi rend="footnote">43</hi> <hi rend="italic">In</hi>
      <hi rend="italic">margine</hi>: Mea tu: clamantis est
      hoc.</p></note>
<note xml:id="tn44"><p><hi rend="footnote">44</hi> <hi rend="italic">In</hi>
      <hi rend="italic">margine</hi>: Ante labores.</p></note>
<note xml:id="tn45"><p><hi rend="footnote">45</hi> <hi rend="italic">In</hi>
      <hi rend="italic">margine</hi>: Lethe fluuius obliuia
      induat.</p></note>
<note xml:id="tn46"><p><hi rend="footnote">46</hi> <hi rend="italic">In</hi>
      <hi rend="italic">margine</hi>: Caeteroquin, idem est,
      quod alioquin: utroque utitur Cicero.</p></note>
<note xml:id="tn47"><p><hi rend="footnote">47</hi> <hi rend="italic">In</hi>
      <hi rend="italic">margine</hi>: Multi homines erunt
      post mortem aut Tigres aut Lupi, etiam sues, uulpes etiam</p></note>
<note xml:id="tn48"><p><hi rend="footnote">48</hi> <hi rend="italic">In</hi>
      <hi rend="italic">margine</hi>: Complures apud inferos
      Tantali, Tityri, Sisyphi, Ixiones.</p></note>
<note xml:id="tn49"><p><hi rend="footnote">49</hi> <hi rend="italic">In</hi>
      <hi rend="italic">margine</hi>: Noctiquerula.
      Cuiusmodi est bubo, aliaeque aues lucifugae.</p></note>
<note xml:id="tn50"><p><hi rend="footnote">50</hi> <hi rend="italic">In</hi>
      <hi rend="italic">margine</hi>: Calisto Lycaonis filia
      in ursam, deinde in sydus mutata.</p></note>
<note xml:id="tn51"><p><hi rend="footnote">51</hi> <hi rend="italic">In</hi>
      <hi rend="italic">margine</hi>: Io Inachi filia ab
      Aegyptiis inter deas collocata.</p></note>
<note xml:id="tn52"><p><hi rend="footnote">52</hi> <hi rend="italic">In</hi>
      <hi rend="italic">margine</hi>: Crathis muros alluit
      Cosentiae urbis.</p></note>
<note xml:id="tn53"><p><hi rend="footnote">53</hi> <hi rend="italic">In</hi>
      <hi rend="italic">margine</hi>: Syla Cosentina
      caeteris Italiae syluis antecellit.</p></note>
<note xml:id="tn54"><p><hi rend="footnote">54</hi> <hi rend="italic">In</hi>
      <hi rend="italic">margine</hi>: Speculae. paruae spei
      Plautus utitur, &amp; Cicero.</p></note>
<note xml:id="tn55"><p><hi rend="footnote">55</hi> <hi rend="italic">In</hi>
      <hi rend="italic">margine</hi>: Mouere immota.</p></note>
<note xml:id="tn56"><p><hi rend="footnote">56</hi> <hi rend="italic">In</hi>
      <hi rend="italic">margine</hi>: Decollare est aliquid
      è collo eximere. uetus uerbum.</p></note>
<note xml:id="tn57"><p><hi rend="footnote">57</hi> <hi rend="italic">In</hi>
      <hi rend="italic">margine</hi>: Centipes.</p></note>
<note xml:id="tn58"><p><hi rend="footnote">58</hi> <hi rend="italic">In</hi>
      <hi rend="italic">margine</hi>: Veste Phrygia nihil
      apud antiquos speciosius.</p></note>
<note xml:id="tn59"><p><hi rend="footnote">59</hi> <hi rend="italic">In</hi>
      <hi rend="italic">margine</hi>: Serens. à quo
      appellatum est sertum.</p></note>
<note xml:id="tn60"><p><hi rend="footnote">60</hi> <hi rend="italic">In</hi>
      <hi rend="italic">margine</hi>: Loton sonoram. tibiae
      periphrasis.</p></note>
<note xml:id="tn61"><p><hi rend="footnote">61</hi> <hi rend="italic">In</hi>
      <hi rend="italic">margine</hi>: Meditari.</p></note>
<note xml:id="tn62"><p><hi rend="footnote">62</hi> <hi rend="italic">In</hi>
      <hi rend="italic">margine</hi>: Specula liquentia, pro
      aquis posita ubi se Minerua inspexit buccis distortis.</p></note>
<note xml:id="tn63"><p><hi rend="footnote">63</hi> <hi rend="italic">In</hi>
      <hi rend="italic">margine</hi>: Querar et ego. ut
      tibicen adulescens..</p></note>
<note xml:id="tn64"><p><hi rend="footnote">64</hi> <hi rend="italic">In</hi>
      <hi rend="italic">margine</hi>: Sipylus mons semper
      lachrymosus.</p></note>
<note xml:id="tn65"><p><hi rend="footnote">65</hi> <hi rend="italic">In</hi>
      <hi rend="italic">margine</hi>: Luscinia.</p></note>
<note xml:id="tn66"><p><hi rend="footnote">66</hi> <hi rend="italic">In</hi>
      <hi rend="italic">margine</hi>: Vimine leui. Caueam
      significat. et respexit ad carcerem puellae.</p></note>
<note xml:id="tn67"><p><hi rend="footnote">67</hi> <hi rend="italic">In</hi>
      <hi rend="italic">margine</hi>: Puer Iunonius.
      Vulcanus Iunonis filius.</p></note>
<note xml:id="tn68"><p><hi rend="footnote">68</hi> <hi rend="italic">In</hi>
      <hi rend="italic">margine</hi>: Aureum simulacrum
      Vulcani.</p></note>
<note xml:id="tn69"><p><hi rend="footnote">69</hi> <hi rend="italic">In</hi>
      <hi rend="italic">margine</hi>: Vulcano pecudes
      claudae caedebantur.</p></note>
<note xml:id="tn70"><p><hi rend="footnote">70</hi> <hi rend="italic">In</hi>
      <hi rend="italic">margine</hi>: Popae uictimas
      feriebant.</p></note>
<note xml:id="tn71"><p><hi rend="footnote">71</hi> <hi rend="italic">In</hi>
      <hi rend="italic">margine</hi>: Fusile opus</p></note>
<note xml:id="tn72"><p><hi rend="footnote">72</hi> <hi rend="italic">In</hi>
      <hi rend="italic">margine</hi>: Litteratis.
      inscriptis. sic Plaut.</p></note>
<note xml:id="tn73"><p><hi rend="footnote">73</hi> <hi rend="italic">In</hi>
      <hi rend="italic">margine</hi>: Semine ex illius.
      Cerberus est is qui Pirithoum laniauit.</p></note>
<note xml:id="tn74"><p><hi rend="footnote">74</hi> <hi rend="italic">In</hi>
      <hi rend="italic">margine</hi>: Puer pro filio.</p></note>
<note xml:id="tn75"><p><hi rend="footnote">75</hi> <hi rend="italic">In</hi>
      <hi rend="italic">margine</hi>: Vulcanus Iouis ex
      Iunone filius reliqui fratres è mulieribus nati.</p></note>
<note xml:id="tn76"><p><hi rend="footnote">76</hi> <hi rend="italic">In</hi>
      <hi rend="italic">margine</hi>: Fulmen qui et quando
      inuenit</p></note>
<note xml:id="tn77"><p><hi rend="footnote">77</hi> <hi rend="italic">In</hi>
      <hi rend="italic">margine</hi>: Martis suspendium.</p></note>
<note xml:id="tn78"><p><hi rend="footnote">78</hi> <hi rend="italic">In</hi>
      <hi rend="italic">margine</hi>: Notae Cressae, id est,
      optimae, ut est uinum Creticum.</p></note>
<note xml:id="tn79"><p><hi rend="footnote">79</hi> <hi rend="italic">In</hi>
      <hi rend="italic">margine</hi>: Methymnaeus ager uino
      abundans.</p></note>
<note xml:id="tn80"><p><hi rend="footnote">80</hi> <hi rend="italic">In</hi>
      <hi rend="italic">margine</hi>: Summanus diuitiarum
      deus.</p></note>
<note xml:id="tn81"><p><hi rend="footnote">81</hi> <hi rend="italic">In</hi>
      <hi rend="italic">margine</hi>: Abantis. Ex quo natus
      fuit Acrisius, capitulum expressum in numismate Abantaei, ut
      Philippaei.</p></note>
<note xml:id="tn82"><p><hi rend="footnote">82</hi> <hi rend="italic">In</hi>
      <hi rend="italic">margine</hi>: Cyclopion diminutiuum
      est.</p></note>
<note xml:id="tn83"><p><hi rend="footnote">83</hi> <hi rend="italic">In</hi>
      <hi rend="italic">margine</hi>: Maronaeum uinum
      Vlisses dedit Polyphemo.</p></note>
<note xml:id="tn84"><p><hi rend="footnote">84</hi> <hi rend="italic">In</hi>
      <hi rend="italic">margine</hi>: Orion cum hospitis
      filiam uitiasset, atque idcirco esset excoecatus oculos rcepit
      Solis beneficio.</p></note>
<note xml:id="tn85"><p><hi rend="footnote">85</hi> <hi rend="italic">In</hi>
      <hi rend="italic">margine</hi>: Mercedula blandientis
      hic est, non contemnentis.</p></note>
<note xml:id="tn86"><p><hi rend="footnote">86</hi> <hi rend="italic">In</hi>
      <hi rend="italic">margine</hi>: Polyphemi liberalitas
      in socios</p></note>
<note xml:id="tn87"><p><hi rend="footnote">87</hi> <hi rend="italic">In</hi>
      <hi rend="italic">margine</hi>: Excetra hydra dicitur
      graece.</p></note>
<note xml:id="tn88"><p><hi rend="footnote">88</hi> <hi rend="italic">In</hi>
      <hi rend="italic">margine</hi>: Pro foribus cellae
      uinariae, quam Bachi aedem appellat.</p></note>
<note xml:id="tn89"><p><hi rend="footnote">89</hi> <hi rend="italic">In</hi>
      <hi rend="italic">margine</hi>: Polyphemus Bacchi
      sacerdos.</p></note>
<note xml:id="tn90"><p><hi rend="footnote">90</hi> <hi rend="italic">In</hi>
      <hi rend="italic">margine</hi>: Bibulum Cyclopem
      Poliphemus pede pressum exanimat.</p></note>
<note xml:id="tn91"><p><hi rend="footnote">91</hi> <hi rend="italic">In</hi>
      <hi rend="italic">margine</hi>: Tria sunt in his
      duobus carminibus uerba heptasyllaba stylo Tragico apta.</p></note>
<note xml:id="tn92"><p><hi rend="footnote">92</hi> <hi rend="italic">In</hi>
      <hi rend="italic">margine</hi>: Circumsiliamus quam
      aliorum omnium altissimus Polyphemus.</p></note>
<note xml:id="tn93"><p><hi rend="footnote">93</hi> <hi rend="italic">In</hi>
      <hi rend="italic">margine</hi>: Vita. non oculo, ut
      prius.</p></note>
<note xml:id="tn94"><p><hi rend="footnote">94</hi> <hi rend="italic">In</hi>
      <hi rend="italic">margine</hi>: Polyphemus dentes
      habet exertos, ut semper.</p></note>
<note xml:id="tn95"><p><hi rend="footnote">95</hi> <hi rend="italic">In</hi>
      <hi rend="italic">margine</hi>: Nares Polyphemi, et
      aures patulae.</p></note>
<note xml:id="tn96"><p><hi rend="footnote">96</hi> <hi rend="italic">In</hi>
      <hi rend="italic">margine</hi>: Crepitantes. Quod
      inter bibendum nonnumquam fit à uinosis.</p></note>
<note xml:id="tn97"><p><hi rend="footnote">97</hi> <hi rend="italic">In</hi>
      <hi rend="italic">margine</hi>: Glaucus ab Aesculapio
      in uitam reuocatus.</p></note>
<note xml:id="tn98"><p><hi rend="footnote">98</hi> <hi rend="italic">In</hi>
      <hi rend="italic">margine</hi>: Lapithae ebrij in
      puellas uim fecerunt.</p></note>
<note xml:id="tn99"><p><hi rend="footnote">99</hi> <hi rend="italic">In</hi>
      <hi rend="italic">margine</hi>: Pluto Proserpinam
      rapuit.</p></note>
<note xml:id="tn100"><p><hi rend="footnote">100</hi> <hi rend="italic">In</hi>
      <hi rend="italic">margine</hi>: Pelagiuolans.</p></note>
<note xml:id="tn101"><p><hi rend="footnote">101</hi> <hi rend="italic">In</hi>
      <hi rend="italic">margine</hi>: Quae fiunt ab
      hominibus, scribit ipse Iuppiter in corio Amaltheae nutricis
      carbone, aut gypso.</p></note>
<note xml:id="tn102"><p><hi rend="footnote">102</hi> <hi rend="italic">In</hi>
      <hi rend="italic">margine</hi>: Supremus superum.</p></note>
<note xml:id="tn103"><p><hi rend="footnote">103</hi> <hi rend="italic">In</hi>
      <hi rend="italic">margine</hi>: Iris pluuiosa.</p></note>
<note xml:id="tn104"><p><hi rend="footnote">104</hi> <hi rend="italic">In</hi>
      <hi rend="italic">margine</hi>: Coerulea ueste Graecae
      mulieres inducebantur in luctu ut nunc Danae. nullibi praeterea
      aeque lucet aurum, ac in colore coeruleo.</p></note>
<note xml:id="tn105"><p><hi rend="footnote">105</hi> <hi rend="italic">In</hi>
      <hi rend="italic">margine</hi>: Mica. id quod fulget
      in arena.</p></note>
<note xml:id="tn106"><p><hi rend="footnote">106</hi> <hi rend="italic">In</hi>
      <hi rend="italic">margine</hi>: Resiliens. ut
      pola.</p></note>
<note xml:id="tn107"><p><hi rend="footnote">107</hi> <hi rend="italic">In</hi>
      <hi rend="italic">margine</hi>: Perseus à diis ipsis
      armatus Medusam interfecit, multosque, inter quos Atlas fuit et
      Acrisius, uertit in lapides.</p></note>
<note xml:id="tn108"><p><hi rend="footnote">108</hi> <hi rend="italic">In</hi>
      <hi rend="italic">margine</hi>: Hominis imago lapidea
      omnium maxima.</p></note>
<note xml:id="tn109"><p><hi rend="footnote">109</hi> <hi rend="italic">In</hi>
      <hi rend="italic">margine</hi>: Hoc cum fieret, ab
      Acrisio, ut iam diceretur, uisus est Iuppiter et Danaë</p></note>
<note xml:id="tn110"><p><hi rend="footnote">110</hi> <hi rend="italic">In</hi>
      <hi rend="italic">margine</hi>: Arduae. Nulla est uox,
      quae tam prope accedat ad nomen Ardeae.</p></note>
<note xml:id="tn111"><p><hi rend="footnote">111</hi> <hi rend="italic">In</hi>
      <hi rend="italic">margine</hi>: Danaë in Latium, ubi
      Roma est gentium quondam domina, uento delata regi nupsit Piluno,
      et Ardeam condidit.</p></note>
<note xml:id="tn112"><p><hi rend="footnote">112</hi> <hi rend="italic">In</hi>
      <hi rend="italic">margine</hi>: Relinquere reliqua</p></note>
<note xml:id="tn113"><p><hi rend="footnote">113</hi> <hi rend="italic">In</hi>
      <hi rend="italic">margine</hi>: Expectorare antiquum
      est uerbum.</p></note>
<note xml:id="tn114"><p><hi rend="footnote">114</hi> <hi rend="italic">In</hi>
      <hi rend="italic">margine</hi>: Volucris pusilla. Quae
      noctu lucens, Pygolampis dicitur ab Aristotele.</p></note>
<note xml:id="tn115"><p><hi rend="footnote">115</hi> <hi rend="italic">In</hi>
      <hi rend="italic">margine</hi>: Amor oculorum loco
      geminas habet stellas.</p></note>
<note xml:id="tn116"><p><hi rend="footnote">116</hi> <hi rend="italic">In</hi>
      <hi rend="italic">margine</hi>: Cupido eloquens.</p></note>
<note xml:id="tn117"><p><hi rend="footnote">117</hi> <hi rend="italic">In</hi>
      <hi rend="italic">margine</hi>: Loqui infanda.</p></note>
<note xml:id="tn118"><p><hi rend="footnote">118</hi> In margine: <hi rend="italic">*</hi>Visus fuit.
      tunc illos uidit Acrisius, cum Iupiter Danaë ostendit locum in
      coelo, ubi futurus esset Perseus.</p></note>
<note xml:id="tn119"><p><hi rend="footnote">119</hi> <hi rend="italic">In</hi>
      <hi rend="italic">margine</hi>: Clauis adamantina.</p></note>
<note xml:id="tn120"><p><hi rend="footnote">120</hi> <hi rend="italic">In</hi>
      <hi rend="italic">margine</hi>: Parens parricida
      filiae.</p></note>
<note xml:id="tn121"><p><hi rend="footnote">121</hi> <hi rend="italic">In</hi>
      <hi rend="italic">margine</hi>: Nulla, pro non.</p></note>
<note xml:id="tn122"><p><hi rend="footnote">122</hi> <hi rend="italic">In</hi>
      <hi rend="italic">margine</hi>: Phocas. uaticinatur
      hic chorus Danaë enim à piscatoribus capta, dono data est regi,
      eique nupsit.</p></note>
<note xml:id="tn123"><p><hi rend="footnote">123</hi> <hi rend="italic">In</hi>
      <hi rend="italic">margine</hi>: Britomartis Iouis et
      Charmes filia Minoem fugiens, in retia, quae forte à piscatoribus
      tenta erant, se proiecit, et à Diana in dearum numerum relata
      est.</p></note>
<note xml:id="tn124"><p><hi rend="footnote">124</hi> <hi rend="italic">In</hi>
      <hi rend="italic">margine</hi>: Amphitrite. Neptuni
      uxor.</p></note>
<note xml:id="tn125"><p><hi rend="footnote">125</hi> <hi rend="italic">In</hi>
      <hi rend="italic">margine</hi>: Cadmeis. Ino Cadmi
      filia furentem maritum cum fugeret se in mare praecipitauit, et
      pro dea est habita.</p></note>
<note xml:id="tn126"><p><hi rend="footnote">126</hi> <hi rend="italic">In</hi>
      <hi rend="italic">margine</hi>: Musam rogat chorus
      hanc uelit Tragoediam immortalitati consecrare.</p></note></div>

    </body>
</text>
</TEI>
