<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0081" xml:lang="lat">
<teiHeader>
<fileDesc>
    <titleStmt>
        <title type="main">Stuarta tragoedia</title>
        <title type="sub">Stuarta Tragoedia sive Caedes Mariae serenissimae Scotorum reginae in Anglia perpetrata, Exhibita ludis Remigialibus a iuventute gymnasii Marcianensi</title>
        <author>Roulerius, Adrianus</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Widow Buscardus</publisher>
        <pubPlace>Douai</pubPlace>
        <date>1593</date>
    </publicationStmt>
    <sourceDesc>
        <bibl>
            Identifier: <name>Roulerius-Stuarta</name><lb/>
            Short title: <title>Stuarta</title><lb/>
            Year of first edition: <date>1589</date><lb/>
            Author information:<lb/>
            Alias: Rouliers, Adrien de<lb/>
            Birth: ??, ??<lb/>
            Death: 1597, ??<lb/>
            Floruit: None, Douai<lb/>
            <lb/>
            <emph>ed. Roman Woerner (1906)</emph><lb/>
            <ref target="http://www.philological.bham.ac.uk/roulers/">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">tragedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>Stuarta Tragoedia sive Caedes Mariae serenissimae Scotorum reginae
  in Anglia perpetrata</p>
  <p>Nobili et sapienti viro, Domino Antonio Blondelio, Cuinciorum
  domino et baroni, patrono suo, Adrianus de Roulers S.</p>
  <p>Quod nobis in more est, vir nobilissime, litteratae iuventuti
  accuratius formandae vocis studio</p>
  <p>dare quotannis, id nuper ad Idus Septembris in Mariae Stuartae
  Scotorum reginae tragico martyrii argumento peregimus. Sed quod
  contemperaram spectaculo temporario et nostris institutis forsan
  idoneum, nullam in spem perpetuae lucis aut formarum quibus
  excuderetrlr poematium proferebatur. Nam et characteris dignitas cum
  argumenti maiestate nondum coniuncta est, et a veterum, qui
  severitatem tragoediae ornarunt, con suetudine invitus et historiae
  servantior nonnihil recessi, crrm ex probatorum aetatis nostrae
  historicorum iudicio librisque perscriptis excerptum thema compouens
  in hoc vires intendi, ut artis leges et praecepta non neglegam, dum
  nimium studeo veritati, voluntati tuae forsitan refragatus, ne quem
  temporius eniti contenderem partus vel abigeretur vel informis
  tantoque patrono indignus lucem aspiceret. Quamquam ne nunc quidem a
  quantumvis candidi iudicis censura tutus esse possit, nisi omnino
  nomine et auctoritate virtutum et eruditionis tuae tamquam paterna
  manu asseratur, qui post frequentatam cum domi tum foris maiorum
  patrisque exemplo militiamunus praeter ceteros lautiori litteraturae
  sic patrocinaris, ut non iniuria liberalium studiorum auctor plurimis
  habeare. Et sane si duo praeterea tales insula genuisset, multi non
  mediocris ingenii homines nunc inculti et a politioribus humanitatis
  disciplinis nescio quo fato alieni non modo ipsas magnis auctoribus
  adducti complecterentur, verum et maiorem memoriam testimoniumque
  vitae posteris relinquerent. Sed quoniam ea est temporum malitia, ut
  unus fere ingenuarum artium apud nostrates patronus exsistas, quid
  nisi unius opem implorem, cuius nomine supremus actus reginae
  sanctissimae, magnus excellentis heroinae animus, fortitudo, pietas
  omnium oculis subiciantur, ut tuae praesertim notae et generis homines
  habeant, quod et in magna valeant fortuna consectari et in facili
  rerum fluxu cum iucu<hi rend="italic">n</hi>ditate
  admirari?</p>
  <p>ARGVMENTVM ex Leslaeo episcopo Rossensi, Natali Comite, Gilberto
  Genebrardo aliisque passim auctoribus.</p>
  <p>Iacobus V., Iacobi IV. ex Margareta superstitum Henrici VII.
  Anglorum regis liberorum maxima filius, Mariam Stuartam ex Maria Ducis
  Guisii filia suscepit. Eam cum primum gentiliciis regum Anglorum
  insignibus nobilitatam vidit Elizabeta, Titheraea, filia Henrici Vlll.
  ex Anna Bolena adulterina sua subole, repudiata Catharina Aragonide,
  Henricum vero II. Gallorum regem socerum eius sollicitare Clementem
  VII. pontificem maximum, ut praecepto bullae pontificiae Pauli IV.
  Regnum Anglorum nurui suae adiudicet, Iacobum Stuartum nothum fratrem
  Mariae ad D. Andreae priorem Calvinistam concitat. Turbae in Scotia et
  sacrorum omnium eversio, rebellio. Maria dotalis Galliae Francisco lI.
  vidua avunculorum consilio exercitum illuc transmittere parabat, cum
  profectus ad eam Iacobus Stuartus, sola in Scotiam ut naviget,
  persuasit. Elizabeta missis legatis pignore pretiosissimo foedus cum
  agnata novum ferit mutuo iam tum sororis nomine. Illa donum nihilo
  minus adamantem in figuram cordis excisum remittit firmata inter
  utramque condicione, ut neutra alteri viso pignore deesset
  periclitantium haec geruntur, Iacobus ex Monacho, comes Moraviae,
  matris fretus insomnio, quae visa sibi fuerat draconem eniti, qui
  Scoticum leonem spiris involutum pedibus calcaret, archiepiscopum
  Glasconium, ne novis in Scotia rebus obsit, in Gallia perpetuo legati
  et oratoris regii munere fungi oportere, in animum sorori inducit. Qua
  deinde Henrico Darlaeo nupta conspiratores in reginae cubiculum
  ingressi Davidem a secretis eius confodiunt. Ipsa cum coniuge noctu
  per posticum egressa aliquanto post Jacobum VI. peperit. Moravius
  curat Darlaeum subversis pulvere tormentario aedibus Edemburgi
  suffocari, reginaur haberi caedis auctorem et ad augendam adulterii et
  parricidii suspicionem Bothuelio, qui in facinus impium conspiraverat,
  nubere, non multo post ignominiosissime regno se abdicare, regi
  infanti rectores designare; quorum ipse primus et prorex eo
  confirmatus. Iacobi VI. regno inaugurati nomine in doctrinam, ritus et
  verba Ioannis Calvini coniuratur. At regina catholicorum auxilio
  carcere liberata, ubi egregii fratris decreto eustodia publica
  tenebatur, exercitu conflato cum rebellibus confligit. Vincitur;
  cogitat in Angliam; dissuadet Hamiltonus ad D. Andreae archiepiscopus
  revocatis retro exemplis in memoriam: Alexandrum Albaniae ducem,
  Macolmium IV. et Guilielmum fratres in Anglia quondam mancipiorum more
  detentos, Iacobum I. annos duodeviginti ibidem crudeliter captivum
  fuisse. Nihilominus appulsa in Angliam regina comprehenditur et a
  Knollide praetorianorum praefecto, deinde a Comite Sarsberico et
  Pauleto Amia in arce Fodringaiae custoditur. A Moravio parricidii
  accusatam et absentem defendit Amiltonus. Hauartus Norfolciae dux in
  arce Londinensi capite plectitur suspectus religionis catholicae et
  captati dominatus per conubium Mariae Stuartae, in cuius condiciones
  eum fraudulenter impulerat Moravius; quo tandem sclopetarii fulminis
  ictu ex insidiis exstincto operam Elizabetae in diripienda Scotia
  navat Mortonus. Illa capitales reginae Scotiae inimicos, accusatores,
  testes, iudices delegat, qui de eius crimine inquirant. Examine in
  arce Fodringaiae peracto et interceptis per Valsiganum a Morgano
  Pagetioque ad Babintonum aliosque litteris super liberatione Mariae
  reginae, quas Giffordius explorator Lutetia tulerat, supplicio extremo
  animadvertendum in eam iudicatur. Elizabeta visa sibi pridem in somnis
  statim post agnatae caedem capite truncari, latam tamen in eam capitis
  sententiam vigesimo captivitatis anno publicis edictis approbat.</p>
  <p>Supremis funesti iudicii actis in tragoediae formam compositis actu
  primo Henricum VIII. Ab inferis evenientem sese plus malorum quam
  reliquos nocentes fecisse in una Elizabetae genitura taedet. Qui
  palatium et schismatis incestique sui vestigia aspectans tanto
  perturbatur horrore, ut eorum, quibus primum se comparat, nominum
  ordinem confundat. Vortiger enim Constantium, Donualdus Duffum: non
  Duffum Vortiger, Constantium Donualdus trucidavit. Interim Elizabeta
  cum Dudelaeo suo deliberat et mox Bealium ad comitem Sarsbericum
  ceterosque mittit cum litteris, quibus totum eis sumendi supplicii
  negotium committit. Post haec sententia publico edicto approbata
  prodit exsultantium chorus Anglorum.</p>
  <p>Altero actu Stuartam suas calamitates altius paulo repetentem solam
  solatur solus medicus suus, indigne molestat Amias; captivorum chorus
  iuvenum et puellarum mala Scotiae religionibus neglectis comparat
  veteris Iudaeae malis.</p>
  <p>Actus tertius continet expositionem intentae in Stuartam fallaciae
  per Giffordium delatorem, qui litteras ad factionis regiae homines et
  responsa resignandi Valsigano et aliis prodiderit; Stuartae famuli
  quasi coniurationis participes inter venandum comprehensi, et legati
  ad Stuartam Buccartius et Bealius nuntius ad Sarsbericum cum
  haeresiarchis, qui adessent moriturae. Longam captivitatem queritur
  chorus.</p>
  <p>Actu quarto detractis reginae insignibus commissam sibi caedem
  declarat Sarsbericus per litteras a Bealio latas. Stuarta eiulantes
  puellas tolerantiam nunc docet ut multa alias perpetua undeviginti
  annorum servitute. Proinde desine mirari, candide lector, quod eas
  finxi scientiores. Chorus de regnorum vicissitudine et ambitu.</p>
  <p>Actu quinto perficitur mandatum parricidium modo et ordine, quem
  scriptum datum Londini 27. Martii 1587 complectitur.</p>
</div>
<div type="level1" xml:id="main">
  <head>Main</head>
  <div type="level2" xml:id="tragoediae-interlocvtores.">
    <head>1. TRAGOEDIAE INTERLOCVTORES.</head>
    <p>Henrici octavi umbra.</p>
    <p>Elizabeta.</p>
    <p>Dudelaeus comes Lecestriae.</p>
    <p>Buccartius Palatinus.</p>
    <p>Bealius a secretis.</p>
    <p><hi rend="bold">Chorus AngIorum.</hi></p>
    <p>Scherusbericus,</p>
    <p>Kentiús comites quibus caedes</p>
    <p>Erbyus etc. commissa</p>
    <p>Amias</p>
    <p>Drurius praefecti arcis Fodringaiae.</p>
    <p>Borumgus haeresiarcha.</p>
    <p>Stuarta regina Scotorum.</p>
    <p>Meluinus oeconomus Stuartae.</p>
    <p>Medicus.</p>
    <p>Chorus captivorum, ex quo seorsim interloquuntur puellae
    duae.</p>
    <p>ADRIANI ROVLERII INSVLANI STVARTA.</p>
  </div>
  <div type="level2" xml:id="actvs-primvs.">
    <head>3. ACTVS PRIMVS.</head>
    <p>Henricus octavus.</p>
    <p>Quis ex profundo manium cogit specu</p>
    <p>Adire superos meque transcribit malo</p>
    <p>Ingentiori? Iamne decretum est, utras</p>
    <p>Timere genitor debeam partes magis</p>
    <p>(5) Vtraeve peius oderint nostrum caput?</p>
    <p>Illic Bolena est, ista Titheraeae loca,</p>
    <p>Quae video, neptis et simul natae lares,</p>
    <p>Augusta patrum tecta Londinae domus,</p>
    <p>Vnde augurato regna mos maioribus</p>
    <p>(10) Fuit auspicari. Curiae hic surgit locus,</p>
    <p>Illic meum tribunal, hic miscens avo</p>
    <p>Viroque patrem et filiam nepti torus.</p>
    <p>Liceat reverti, nonne ferales lacus</p>
    <p>Innare praestat, alter Henricus quibus,</p>
    <p>(15) Homicida Duffi Vortiger, Constantii</p>
    <p>Donualdus haeret: quisquis et saeclum prius,</p>
    <p>Quisquis potitum fratris Heroden toris</p>
    <p>Et impudicum potuit Ammonem sequi.</p>
    <p>Sed ille nostri portio incesti quota est</p>
    <p>(20) Et filiabus mixtus a vino senex</p>
    <p>Et avi gener patrisque rivalis sui,</p>
    <p>Frater suorum liberum et fratrum parens</p>
    <p>Parsque thalami marita materni: Oedipus?</p>
    <p>Si conferantur, quotquot infaustus reos</p>
    <p>(25) Subigit fateri crimina umbrarum arbiter,</p>
    <p>Vbi sempiternis Phosphorus poenis praeest,</p>
    <p>Supereminebo cuncta, qui veris pater</p>
    <p>Adulterinam partubus natam gravans</p>
    <p>Aragonidis repudia pensavi meae,</p>
    <p>(30) Nefandus, incestificus, exsecrabilis!</p>
    <p>Nec ipsa frustra versa natura est retro</p>
    <p>Fidesque prisca et prima relligio mihi:</p>
    <p>Elizabeta matre germana sata est,</p>
    <p>Quae prima foveat dogma cognatum sibi,</p>
    <p>(35) Qualisque secum est nata, tueatur fidem</p>
    <p>Per flagra et ignes et crucem et ferrum et rotas.</p>
    <p>Quam digna sceptro, sive flagitiis calet</p>
    <p>Libidinosa sive genitorem sequens</p>
    <p>Ecclesiae audit Anglicae solum caput</p>
    <p>(40) Supplicia sive varia disponit bonis</p>
    <p>Nec vinculis damnare nec leto pavet</p>
    <p>Mundi magistros, ante Norfolcum, statim</p>
    <p>Longo Stuartam carcere oppressam et malis!</p>
    <p>Sic ergo nata, sic suum vincat genus</p>
    <p>(45) Meque innocentem faciat et inausa audeat,</p>
    <p>Sic, sic pareniem superet haud unquam manus</p>
    <p>Tanto notatum sanguine, et Morum licet</p>
    <p>Obnuntiantem facibus et Roffae Patrem,</p>
    <p>Licet Bolenam sive Titheraeam parens</p>
    <p>(50) Idem ae maritus publice dederim neci.</p>
    <p>Age o propago clara, genitorem incipe</p>
    <p>Probare factis, gloriam ac laudes meas</p>
    <p>Superare et aliquid facere, propter quod pater</p>
    <p>Nolim superstes esse. Sic facies, scio,</p>
    <p>(55) Et sic es orta, scelere defungi levi</p>
    <p>Et usitato tanta nobilitas nequit,</p>
    <p>Per quam meorum facinorum exempla appetis:</p>
    <p>Non ut sequaris, sed nefas maius patres,</p>
    <p>Regina, populos quae domas Britannicos,</p>
    <p>(60) Domitura Scotiam sponte iam similem tibi,</p>
    <p>Si perduelles et tuos et hospites</p>
    <p>Exenterare, guttura elisa angere,</p>
    <p>Torrere flamma et coquere t,runcatos palam</p>
    <p>Fervente pergis latice membratim pios.</p>
    <p>(65) Nam cur ab altis principum cervicibus</p>
    <p>Vacat securis? Vnde tu dextram abstines?</p>
    <p>Nondum capitibus illa magnorum venit</p>
    <p>Metuenda regum? Vince genitorem et meos</p>
    <p>Esse pietatem per tuos ausus iube.</p>
    <p>(70) Quamquam profecto criminum quotquot facis,</p>
    <p>Quis me vel unum potius auctorem neget?</p>
    <p>Etenim meorum nil habes scelerum tibi,</p>
    <p>At est meum, quodcumque designas mea.</p>
    <p>Plus hic malorum video, quae feci nocens,</p>
    <p>(75) Quam per nigrantes Ditis inferni domos.</p>
    <p>Elizabeta. Dudelaeus.</p>
    <p>Elizabeta,</p>
    <p>O nox et umbrae visaque insomni horrida</p>
    <p>Silentiumque publicum! O mundi quies,</p>
    <p>Alterna Phoebe! O patria, cui tot barbarae</p>
    <p>Gentes dederunt spolia, cui felix diu</p>
    <p>(80) Arthurus equitum nobilem iustituit manum!</p>
    <p>O insularum domina, regnatrix maris,</p>
    <p>Cuius per omne littus innumerae Tethyn</p>
    <p>Onerant carinae cuique det Delos manum</p>
    <p>Et Creta centum nobilis quondam urbibus,</p>
    <p>(85) Licet illa Phoebo melius, haec altrix lovi !</p>
    <p>Quis te invidet, mea terra? Quis te aufert mihi,</p>
    <p>Hereditas paterna, tot serie patrum</p>
    <p>Missa in nepotes capita sacrorum et fori,</p>
    <p>Quorum institutis utraque firmavi meis?</p>
    <p>(90) Quin me quies communis et placitus sopor</p>
    <p>Solvit paventem et consciam ingentis mali?</p>
    <p>Cur dulce munus noctis et somnum fugis,</p>
    <p>Mens inquieta, nec metu ponis modum?</p>
    <p>IIla, illa, terror noster et regni lues</p>
    <p>(95) Secuta ritus usque diversos nihil,</p>
    <p>Nihilne fovit consili contra decus</p>
    <p>Nostrum Stuarta? Nonne Norfolci petit</p>
    <p>Conubia furtim et exteros nostris duces</p>
    <p>Inimicat oris litteris communibus</p>
    <p>(100) Ad transfugarum principes, qui cum solo</p>
    <p>Odere patrio patriam semper fidem?</p>
    <p>Eane ergo pestis usque se fastu mihi</p>
    <p>Dabit timendam? Stemmate antiquo Angliae</p>
    <p>Adhuc superbit nomen adfectans herae</p>
    <p>(105) In subditis (pro nimius et durans tumor!)</p>
    <p>Nostris? Et instituta, quae Henricus pater</p>
    <p>Divinitus correxit, inimica abrogat</p>
    <p>Et saepe coniunx coniugum leto madens</p>
    <p>Et scelere semper sceleribus quaerens iter?</p>
    <p>(110) Ego lenta, iners, enervis et, quod maximum</p>
    <p>Probrum in supremis rebus imperio reor,</p>
    <p>Inulta post tot scelera, post tantos metus</p>
    <p>Iras inanes gemitibus pressis ago</p>
    <p>Teneoque vinclis undevicenos ream</p>
    <p>(115) Annos, perire morte quam volui tamen.</p>
    <p>Illa ego utriusque Phoebi, utriusque et poli</p>
    <p>Elizabetae nomine implevi Plagas?</p>
    <p>Potui imperato protinus leto meis</p>
    <p>Delere terris, tempore in primo statim</p>
    <p>(120) Delere potui patria extorrem, exsulem,</p>
    <p>Inopem; peperci: vivit. O lentus dolor!</p>
    <p>O ira deses! Nec meorum civium</p>
    <p>Nec optimatum deinde vindictam preces</p>
    <p>A me impetrabunt? Scelere convicta ab suis</p>
    <p>(125) Impune fuerit? Pro quod ignavos premit</p>
    <p>Numen dolores! Pro nimis fuco malae</p>
    <p>Pietatis occulta odia! Quem timui hactenus?</p>
    <p>Guisios? Et illud Gallia indignum caput?</p>
    <p>Et praepotentem gentis Hesperiae ducem?</p>
    <p>(130) Nullos moror. Quin potius, ah, potius scient</p>
    <p>Ruptum esse foedus in meae exitium insulae,</p>
    <p>Quam varius ambit inviam Nereus freto.</p>
    <p>Quid segnis autem plura consilia expetis?</p>
    <p>Quid inerme tardas anime? Sic meritum est meum,</p>
    <p>(135) Vt sero pereat illa, quae potuit cito.</p>
    <p>Te petiit: et vix frena concedis tibi</p>
    <p>Et te remittis? Pereat. Hoc tandem, hoc age.</p>
    <p>Nam si securi subditam audiero semel</p>
    <p>Animam exspuisse taetram, in aeternos ego</p>
    <p>(140) Mea sceptra rebor deinde firmari dies.</p>
    <p>Dudelaeus.</p>
    <p>Quin sponte procerum potius et sine te perit</p>
    <p>Patriae parente? Ne qua manet illius</p>
    <p>Severitatis in tuum nomen nota</p>
    <p>Apud dynastas exteros, sed sit palam</p>
    <p>(145) Per iudicandi culpa eonsuetum ordinem,</p>
    <p>Vt has et urbes exacerbet exteras</p>
    <p>Et ducibus innotescat orbis ampiius.</p>
    <p>Elizabeta.</p>
    <p>Illosne vereâr, cum nec agnoscam deos?</p>
    <p>Dudelaeus.</p>
    <p>Et ipse parci iussit in somnis Deus.</p>
    <p>Elizabeta.</p>
    <p>(150) Quodcumque mentis agitat infestus timor,</p>
    <p>Id per quietem sensus arcanus refert.</p>
    <p>Dudelaeus.</p>
    <p>Quod Christianus paret Oceanus tibi,</p>
    <p>Donum Tonantis esse (ne oblitam tui</p>
    <p>Dedoceat animos insolens mites honor,</p>
    <p>(155) Sed abstinere caedibus statuas feris,</p>
    <p>Dare tempus irae, Ilarcere adflictis) putant.</p>
    <p>Elizabeta.</p>
    <p>Nempe, illa sum, quae scelera committi vetem</p>
    <p>Et contineri sanguine a caro velim,</p>
    <p>Iuris magistra, cuius est virtus prior</p>
    <p>(160) Consulere patriae, subdito tutam dare</p>
    <p>Orbi quietent, saeculo pacem meo.</p>
    <p>Dudelaeus.</p>
    <p>Ducis est tueri liberos, vitam, bona.</p>
    <p>Elizabeta.</p>
    <p>Exstinguere hostem principum laus est minor?</p>
    <p>Servare Mariam, quam mihi inimicam scio,</p>
    <p>(165) Claro tumentem genere, quae clementia est?</p>
    <p>Vna iubendum voce suspectam mori.</p>
    <p>Dudelaeus.</p>
    <p>Superesse malim sic ut a cauta satis</p>
    <p>Nil ultra possit esse metuendum tuis’</p>
    <p>Elizabeta.</p>
    <p>Sufficere cura potuit haec regno prius.</p>
    <p>(170) Nunc ut secundis rebus excessit modum,</p>
    <p>Fessis quietem pariter haud ullam capit.</p>
    <p>Exsilia nec fregere Morganum procul</p>
    <p>Pagetiumque, pertinax quorum furor</p>
    <p>Iuvat ministros sceleris in caedem meam.</p>
    <p>(175) Absentem cum maneat etiam ingens favor</p>
    <p>In urbe nostra, qui fovet spes exsulum,</p>
    <p>fnvisa coniunx pereat. Havartum sibi</p>
    <p>Carum sequatur. Quidquid excelsum est, cadat</p>
    <p>Et antequam se firmet et vires novet.</p>
    <p>(180) Petatur ipsa, ne quiescentem petat,</p>
    <p>Et pereat, ut non perdat. In medio datur</p>
    <p>Res occupanti.</p>
    <p>Dudelaeus</p>
    <p>Fama populorum duces</p>
    <p>Quandoque terret.</p>
    <p>Elizabeta.</p>
    <p>Maximum nobis bonum es!</p>
    <p>Quod facta dominae populus assuevit meus</p>
    <p>(185) Quam ferre tam laudare. Quin meritae necis</p>
    <p>Mergenda fuerat illa iusto funere,</p>
    <p>Si Christiani vota placuisset gregis</p>
    <p>Audire, quem non Anglicanorum modo,</p>
    <p>Sed et fovet regnata Gallorum plaga</p>
    <p>(190) Germaniaeque et Flandriae. Nescis enin</p>
    <p>Britanniam venisse Cavanium, preces</p>
    <p>Qui postulantum supplici poenam ultimi</p>
    <p>Offerret olim?</p>
    <p>Dudelaeus.</p>
    <p>Nihil in agnatum genus</p>
    <p>Et in propinquos temere constitui decet.</p>
    <p>Elizabeta.</p>
    <p>(195) Parcam propinquae, et ipsa non parsit viro?</p>
    <p>Patriam propinquis nonne praeferri decet?</p>
    <p>Dudelaeus.</p>
    <p>Nefas malis nocere cognatis, puta.</p>
    <p>Elizabeta.</p>
    <p>Fas est in illa, quidquid est alibi nefas.</p>
    <p>Quid enim reliquit crimine intactum aut ubi</p>
    <p>(200) Sceleri pepercit? Coniugem morte abstulit</p>
    <p>Regnumque ferto et specimen antiquum imperi</p>
    <p>Vsurpat atque fraude corrumpit meos.</p>
    <p>Et patiar esse per meum damnum viam,</p>
    <p>Quo Scotica labes avida regnorum ruat?</p>
    <p>Dudelaeus</p>
    <p>(205) Ergo monarchae nilne Gallorum dabis,</p>
    <p>Legatus unde bis, ter acceptus fuit?</p>
    <p>Glorem sinet perire?</p>
    <p>Elizabeta.</p>
    <p>Num cupiat, vide,</p>
    <p>Et Belliverus forte eolludat simul.</p>
    <p>Qui regna vero ncstra, qui vitam viri</p>
    <p>(210) Maiore communemque procurant fidem</p>
    <p>Studio et salutem, quos sacra specie rego</p>
    <p>Patriae parens et generis humani arbitra</p>
    <p>Et pacis auctor: ut brevi monstrum auferam</p>
    <p>Peius tumente Nerei fluctu, rogant.</p>
    <p>(215) Et haec colonos terra commendat suos.</p>
    <p>Et palpitante corde flagitii metu</p>
    <p>Aliquod senatus prospicit sancti timor,</p>
    <p>Quod quam minae iam propius accedat malum?</p>
    <p>Quamdiu Stuarta, mulier infandi ingeni</p>
    <p>(220) Capaxque sceleruur, noxiam vitam trahit</p>
    <p>Et hostis hominum et caelitum lucem videt</p>
    <p>Odioque nostri flagrat et recipit malis</p>
    <p>Vires, ut ausit orbis imperio sacri</p>
    <p>Dudum imminere, fraudibus geminet scelus</p>
    <p>Longamque seriem facinorum, caedes, dolos,</p>
    <p>(225) Regnandi amorem, sanguinis diram sitim.</p>
    <p>Dudelaeus.</p>
    <p>Nunc in nocentem qualibet laxa manum,</p>
    <p>Nunc spes nefandas amputa quovis modo</p>
    <p>Sceptrum appeteniis per gradus scelerum oltnium.</p>
    <p>(230) NiI ultra revoco.</p>
    <p>Elizabeta.</p>
    <p>Quae viro vitam abstulit,</p>
    <p>conspirat, ut cruore foedentur meo</p>
    <p>Patrii penates, post nefas tantum tibi</p>
    <p>Quae spes salutis esse, quae possit mihi?</p>
    <p>Igitur moneto perfidam tandem mori.</p>
    <p>Eiizabeta, Bealius, Dudelaeus.</p>
    <p>Eiizabeta.</p>
    <p>(235) Et tu suprema perfer emensus viam</p>
    <p>Ad Sarsbericum iussa. Tollatur rea</p>
    <p>Pronuntiata iudicum sententia</p>
    <p>Meaque, quam post publicis vulgo locis</p>
    <p>Edi per urbes Angliae cunctas volo.</p>
    <p>Bealius.</p>
    <p>(240) Perago imperata,</p>
    <p>EIizabeta.</p>
    <p>Cui superstitio vetus</p>
    <p>Incessit una, contumax vesania</p>
    <p>Et animus ingens, animus immodicae spei.</p>
    <p>Ne sit superstes.</p>
    <p>Dudelaeus.</p>
    <p>Si foret matri comes</p>
    <p>Heres in aula caede Mortoni madens</p>
    <p>(245) Et ceterorum, qui bonam his operam dabant,</p>
    <p>Pretio illa tali regna constarent bene.</p>
    <p>Elizabeta.</p>
    <p>Plutona testor, testor ultrices deas</p>
    <p>Et quisquis illic anguibus nectit comam:</p>
    <p>Nihil reliqui inausum et huc usque omnia</p>
    <p>(250) Experior intus, funere ut merito caput</p>
    <p>Vtrumque perdam, filium, agnatum licet,</p>
    <p>Matrem, sororem. Fecit impietas genus</p>
    <p>Nil aestimari. Nemo sat tuto favet</p>
    <p>Vnquam propinquis, peius et tecti nocent.</p>
    <p>(255) Deus esto testis, si quis haec audit deus,</p>
    <p>Et quidquid usquam consciae mentis bene est,</p>
    <p>Testis fides arcana et exstinctus pudor:</p>
    <p>Sic me necandam, Maria ni sic occidat.</p>
    <p>Sed ipse malim, si quis est, caelo tonans</p>
    <p>(260) Meme igne Tullo comparem in cineres terat</p>
    <p>Reddatque nihilo, quae decus Britanniae</p>
    <p>Et insularum lumina imperiis ago</p>
    <p>Aequalis astris, sola nobilium potens</p>
    <p>Late virorum domina, quam cesset magis</p>
    <p>(265) Iram expiare, quae diu meruit, meam,</p>
    <p>Iram in nocentes saepe patientem nimis,</p>
    <p>Dum nec cruor catholicus accensas faces</p>
    <p>Exstinguit in nos nec nece horrifica rubet</p>
    <p>Quaecumque tellus asseclas papae tulit.</p>
    <p>(270) Exsultat illa saeculi nostri bonis</p>
    <p>Corrupta turba nec capit clementiam</p>
    <p>Ingrata nostram nec potest pacem pati,</p>
    <p>Sed inquieta fertur in praeceps levi</p>
    <p>Hinc temeritate, rapitur hinc audacia. .</p>
    <p>(275) Admissa quamvis morte puniri parun est,</p>
    <p>Graviora quamvis postulat sontum scelus,</p>
    <p>Dtuos dolori spiritus reddant meo</p>
    <p>tamque nostram sanguine exstinguant placet</p>
    <p>Et ut ipsa, cuius omnia exsuperat furor,</p>
    <p>(280) Malis domentur nec meum in solium audeant</p>
    <p>Attollere oculos atque per poenae metum</p>
    <p>Parere nutu principis discant suae.</p>
    <p><hi rend="bold">Chorus Anglorum.</hi></p>
    <p>Publica per magnas agitare licentius urbes</p>
    <p>Sacra decet, resonare cavis tinnitibus aera,</p>
    <p>(285) Inflammare pyras. Pueri passim atque puellae</p>
    <p>Innuptae nuptaeque, senes iuvenesque, recentem</p>
    <p>Laetitiam ostentate simul: date signa faventum</p>
    <p>His animoruln omnes’ gaudete, extollite flammas</p>
    <p>Ignesque solemnis rogi,</p>
    <p>(290) Incendiumque laetius</p>
    <p>Et aestuum volumina</p>
    <p>Caelo favillas efferant</p>
    <p>Et circum thiasis felicia carmina dicat</p>
    <p>Longus amatarum nuruum cum matribus ordo,</p>
    <p>(295) Nunc est canendum, nunc pede libero</p>
    <p>Pulsanda tellus, nunc ducis additus</p>
    <p>Astris sonandus Helisabes honor.</p>
    <p>Tympana campanis et bucina crebra per aedes</p>
    <p>Londinas miscento sonos. Pax altera nata est:</p>
    <p>(300) Longas o utinam praestet amicior</p>
    <p>Herois choreas urbibus Angliae!</p>
    <p>Tutum verna pecus prata perambulat,</p>
    <p>Vestit rura Ceres et bona Faustitas,</p>
    <p>Et pacata secant aequora navitae:</p>
    <p>(305) Quis Gallum paveat, quis mala Belgiae</p>
    <p>Et Germania quos hostica protulit</p>
    <p>Fetus incolumi principe? Quis ferae</p>
    <p>Regem curet Hiberiae?</p>
    <p>Exspectat mulier Scotiae damnata securim:</p>
    <p>(310) Vidi ego iudicium valvis et in acta referri.</p>
    <p>Nec metuemus enim posthac: nec sceptra Britanni</p>
    <p>Occupet imperii neu religionis avitae</p>
    <p>Fundamenta ruat papales amplius aras</p>
    <p>Devenerata focis. Vivet vetus Albio nomen!</p>
  </div>
  <div type="level2" xml:id="actvs-secvndvs.">
    <head>5. ACTVS SECVNDVS.</head>
    <p>Stuarta cum Medico suo.</p>
    <p>Stuarta.</p>
    <p>(315) Quam vana prae se decora regnantes ferant</p>
    <p>Flexo clientum late adorati genu</p>
    <p>Et dignitati caelitum visi pares</p>
    <p>Soloque formidati et ingenti salo,</p>
    <p>Nunquam dedit maiora tot nostris Deus</p>
    <p>(320) Exempla vicibus nec magis docuit duces</p>
    <p>Haud posse certo sceptra fundari loco</p>
    <p>Quam nunc ubi vertente fortuna obruor</p>
    <p>Expulsa, supplex, sola, captiva, undique</p>
    <p>Adflicta. Centum a regibus duco genus</p>
    <p>(325) Huc usque Scotici frena molitis soli,</p>
    <p>Ex quo Caledon silva fert caelo comas.</p>
    <p>Quodcumquc monstrorum altor, Oceanus parens,</p>
    <p>Ab orbe toto dividit longo ambitu,</p>
    <p>Hoc omne nostris hactenus subest avis;</p>
    <p>(330) Et quidquid hominum perfluit rapidus Liger,</p>
    <p>Garumna quidquid, quidquid et Sequanam bibit</p>
    <p>Ad Scaldin, omine hoc Francus imperio meus</p>
    <p>Coniunx regebat. Guisios inter (domo</p>
    <p>Materna) et armis et potestate inclitos</p>
    <p>(335) Decora, felix extuli augustum decus,</p>
    <p>Donec marito decidi et socero nurus</p>
    <p>(O nulla longi temporis felicitas,</p>
    <p>O inquieta sedis augustae quies)</p>
    <p>Et patria ventis regna remeavi meis,</p>
    <p>(340) Regna impiorum dogmatis deperdita.</p>
    <p>Qui tunc meum petiere conubium proci,</p>
    <p>Priusquam eundem premere Darlaeus torum</p>
    <p>Et facere matrem posset infelix tuam,</p>
    <p>Iacobe fili, cui nimis metuo, nimis</p>
    <p>(345) Ab impotentum manibus homicidis, quibus</p>
    <p>Huic vertici diadema detractum geris,</p>
    <p>Tu rex inani nomine: ii regum duces</p>
    <p>Ad arbitratus cuncta moderantur suos.</p>
    <p>Testor Tonantem iure non placidum mihi,</p>
    <p>(350) Vbi Scotica divum templa spretorum iacent;</p>
    <p>Testor mariti pulverem oppressi rogis,</p>
    <p>Quem subitus ignis tecto Edemburgae obruit,</p>
    <p>Tuum patrem, Iacobe, deiicias meas:</p>
    <p>Non est recens hic ipse quo paveo metus.</p>
    <p>(355) Tibi timebam namque, cum nondum fores</p>
    <p>Et cum necis terrore Davidis mei</p>
    <p>Vix non abigerem debitum partum Scotis,</p>
    <p>Pro quo parens miseranda tot casus adi,</p>
    <p>Sive immineret tertius nobis hymen</p>
    <p>(360) Et parricida, quos modo orbarat, toris,</p>
    <p>Seu vinculis ad iussa servarer nothi</p>
    <p>Tantum cruentae tempus opperiens necis,</p>
    <p>Seu perfida inter arma pcrduellium</p>
    <p>Conarer urbes pace moliri bona</p>
    <p>(365) Tuumque solio asserere proavito caput.</p>
    <p>O iam Scotorum reliqua spes, sanguis meus,</p>
    <p>Dent fata fluere quam tuae matri, puer,</p>
    <p>Secundiore cuncta successu tibi!</p>
    <p>Prius diei meta componat polum?</p>
    <p>(370) Quam quis malorum audire nostrorum moras,</p>
    <p>Ego summa possim persequi vestigia;</p>
    <p>Quis enim scelesti fratris et parium nefas</p>
    <p>Et asseclarum veteris evolvat mali,</p>
    <p>Subversionem qui procurabant meam</p>
    <p>(375) Et religionum et rebus inhiabant novis.</p>
    <p>O lenitatem principi lentae malam!</p>
    <p>Debebam eodem patre prognatum, Deo</p>
    <p>Addictum et aris praesulem et claustris sacrum</p>
    <p>Non ad regendi cuilnen imperii nothum</p>
    <p>(380) Evehere mecum, sed, modo incolumis forem,</p>
    <p>Sic continere: nolì tot hausissem vices,</p>
    <p>Tam saepe falso prodita indicio nocens,</p>
    <p>Tam saepe adacta, quo trucis pepulit ferus</p>
    <p>Populi furor procerumque et (o audi, exsulans</p>
    <p>(385) Iustitia) falsae ficta cognatae fides.</p>
    <p>Nam si loquor praeterita nec potius subit</p>
    <p>Praesens memoriam casus et luctus recens:</p>
    <p>Vigesimo nunc orbe signiferum vagus</p>
    <p>Sol permeabit, cuur mea excussae manu</p>
    <p>(390) Fluxere habenae rerum et elapsa omnium</p>
    <p>Media meorum strage in Anglorum sinus</p>
    <p>Demens profugi meque periuris dedi.</p>
    <p>Postquam meorum non fero caedes, abi,</p>
    <p>Post carceres et vincla, post veros metus</p>
    <p>(395) Et bella, superi, quanta, quam civilia</p>
    <p>Non ipsa generi Roma cum socero tulit.</p>
    <p>Hereditate profuga quid facerem, nisi</p>
    <p>Isthuc asylum quaererem? Sed me diu</p>
    <p>Genibus prehensam amplexus infido mari</p>
    <p>(400) Tunc abstinere precibus urgebat sacer</p>
    <p>Divis et alto proprium Christo caput,</p>
    <p>Qui deinde tuitus causam Amiltonus meam.</p>
    <p>At incitabat foedus, invitans soror</p>
    <p>Et pignus ante mutuum, quod littori</p>
    <p>(405) Appulsa socio reddidi auxilium rogans,</p>
    <p>Foret ut quietus aliquis in regno locus.</p>
    <p>Multo ipsa, multo flexa quam scopuli minus,</p>
    <p>/24/ Quos unda tumido tundit in cassum salo,</p>
    <p>Non alioqui, non esse praesidio suae,</p>
    <p>(410) Sed, quam ministri parricidae, quam nothus</p>
    <p>Non aliter habuit, barbaris committere</p>
    <p>Vt inquinatam crimine ex vulgo nurum,</p>
    <p>Modo Knollidae, quem nimia barbaries virum</p>
    <p>Fecit negari, dein Scherusberio datam</p>
    <p>(415) Et Amiae, qui facile superavit duos.</p>
    <p>Ah misera, tu te credis incautam lupis,</p>
    <p>Quibus carere fama mentitur diu</p>
    <p>Fallax Britannos: namque sunt isthic lupi</p>
    <p>Impune sanctis semper hospitibus feri</p>
    <p>(420) Necdum tot annos funere expleti meo,</p>
    <p>Meo et meorum, quos iniquum carcerem</p>
    <p>Suspecta cogunt scripta comprensos pati.</p>
    <p>Et iam per annos paene bis denos agor</p>
    <p>Hinc inde noxis mente confictis virum,</p>
    <p>(425) Qui non magis, quid iura, quid leges velint,</p>
    <p>Intellegunt, quam lumen astricomum videt</p>
    <p>Solaris olim lampadis bubo reses.</p>
    <p>Vbi, Albion vetusta, nunc candor tuus?</p>
    <p>O victa pietas foederum rupta fide,</p>
    <p>(430) Quam consecraras ultro pignoribus datis</p>
    <p>Tibi mihique, si iuvat dici, soror,</p>
    <p>De iure regni, quam neque agnati movet</p>
    <p>Et tam propinqui sanguinis reverentia,</p>
    <p>Vt unico digneris adfatu ream,</p>
    <p>(435) Quam debuisti supplicem fido lare</p>
    <p>Protegere quondam quamque carceribus novis</p>
    <p>Totiens fatigas et fatigari iubes</p>
    <p>Crebro efferatis traditam custodibus</p>
    <p>Et prae malorum taedio morbis gravem.</p>
    <p>(440) Vbi criminantes? Quidve patrasse arguor</p>
    <p>Sic expiandum? Quidve criminibus magis</p>
    <p>Adhibere falsis in dies perstas fidem:</p>
    <p>Primum imperasse coniugis mortem, modo</p>
    <p>Tentasse sceptrum subdere Anglorum Scotis,</p>
    <p>(445) Post excitasse Christianos principes</p>
    <p>In ultionem? Neve non sperem necem?</p>
    <p>Quid non eam portendit? Et dira cruce</p>
    <p>Alte ora nuper nostra sublatus fuit</p>
    <p>Fidei professus dogma Romanae Scotus.</p>
    <p>(450) Quod si fidem servare Romano datam</p>
    <p>Scelus est parenti et scita sectari patrum</p>
    <p>Veterum nec aliud crimen in vinclis tenet,</p>
    <p>Nihil morabor carcerem, neçlue si parem</p>
    <p>Sexu statuque et genere praecipias mori</p>
    <p>(455) Soli Tonantis subditam arbitrio tamen.</p>
    <p>Medicus.</p>
    <p>Heroi, memoras, quae mihi mentem movent,</p>
    <p>Quae passa sis, quae experta post saevissima</p>
    <p>Lecti iugalis caede pollutas faces.</p>
    <p>Sed conquerendum potius arcana domo,</p>
    <p>(460) Sive magis indulgere maerori iuvat.</p>
    <p>Remitte questus, falle colloquio tuam</p>
    <p>Sine voce curam, ne quid ad morbum adice.</p>
    <p>Stuarta.</p>
    <p>Quid me in domum sic socius arcanam vocas?</p>
    <p>Ablata sunt et auri et argenti omnia</p>
    <p>(465) Infecti ad usus atque facti: vascula</p>
    <p>Decusque collo circulí, gemmae graves</p>
    <p>Bacisque nexa mollibus monilia</p>
    <p>Et brachiorum pignora et manuum anuli.</p>
    <p>Epistularum deinde fasciculi, schedae,</p>
    <p>(470) Monimenta rerum quaelibet, scripta et libri.</p>
    <p>Medicus.</p>
    <p>Sed melius, heroina, quam primum precor:</p>
    <p>Spera tibi tuisque: qui nil non potest,</p>
    <p>Respiciet alto facilis adflictam Deus.</p>
    <p>Stuarta.</p>
    <p>Quin comminisci non satis posse in caput</p>
    <p>(475) Nostrum, quod ipsa morte damnari queat,</p>
    <p>Quasi subigenda legibus princeps forem,</p>
    <p>Contaminatis fraude indicibus dolet,</p>
    <p>Dolet Britannae. Servor in vivis, quia</p>
    <p>Neque esse vera culpa neque fingi potest.</p>
    <p>(480) Qui summa caeli templa sonitu concutis,</p>
    <p>Converte vultus ad meas clades, pater,</p>
    <p>Mariamque serva regibus viduam, precor,</p>
    <p>Sicut Iosephon improbis adulterae</p>
    <p>Olim, Susannam iudicum ereptam probris.</p>
    <p>Medicus.</p>
    <p>(485) Et si perosus nondum es humanum genus,</p>
    <p>O qui potentum conscios motus regis,</p>
    <p>Aeterne dlvum rector et nostri sator</p>
    <p>Generis, reverte haec numine in melius tuo.</p>
    <p>Immitte molle pectus et mentem bonam</p>
    <p>(490) Elizabetae: per, quod adfectat nimis,</p>
    <p>Signum imperi, diadema, per ius hospitum</p>
    <p>Consilia mutet, moveat agnatae domus</p>
    <p>Et par potestas et diuturnus nimis</p>
    <p>Paedor, nec addat crimini falso fidem.</p>
    <p>(495) Quia namque regnat, concipit faciles metus,</p>
    <p>Vanusque magno constat hospitibus timor,</p>
    <p>Qui mentiuntur scelera, quo leto probent</p>
    <p>Dignam verendis coniugem virtutibus,</p>
    <p>Matrem, sororem) filiam regum occidant.</p>
    <p>Amias. Stuarta.</p>
    <p>Amias.</p>
    <p>(500) Mortis liquescunt in dies causae, et prius</p>
    <p>Semper negata veritas iam fit palam.</p>
    <p>Stuarta.</p>
    <p>De rebus esse veritas nullis potest?</p>
    <p>Amias.</p>
    <p>Nequiquam aperta pernegas. Alto tibi</p>
    <p>Dirae malorum corde reclamant nimis.</p>
    <p>Stuarta.</p>
    <p>(505) Nullum tuis, praefecte, succurrit malum</p>
    <p>Mihi piandum laribus. Intueor satis,</p>
    <p>Satis intuetur penitus admissus Deus.</p>
    <p>Amias.</p>
    <p>Perdis Britannos.</p>
    <p>Stuarta.</p>
    <p>Et volo fieri meos ?</p>
    <p>Amias.</p>
    <p>Cur ergo clam conubia Norfolci ducis?</p>
    <p>Stuarta.</p>
    <p>(510) Conubia certo nulla sine teste ambii.</p>
    <p>Amias.</p>
    <p>Quis ad illa testis?</p>
    <p>Stuarta.</p>
    <p>Quisquis auspex et mei</p>
    <p>Moravius ipsa pestis imperii nothus.</p>
    <p>Amias.</p>
    <p>Quo more testem mortuum produxeris?</p>
    <p>Stuarta.</p>
    <p>Idoneus, dum vixit, haud unquam exstitit.</p>
    <p>Amias.</p>
    <p>(515) Non clam sorore coeptus hymenaeus fuit?</p>
    <p>Stuarta.</p>
    <p>Quem nesciebat nemo concilii virum?</p>
    <p>Visuntor actaque tabulaeque publicae,</p>
    <p>Descripta pacto nomina auctorum leges,</p>
    <p>Vbi quisque testes addidit scripto manus.</p>
    <p>Amias.</p>
    <p>(520) At cur Hauartus arce Londina perit?</p>
    <p>Stuarta.</p>
    <p>Si iure, vindex doceat aliquando Deus.</p>
    <p>Amias.</p>
    <p>Ius vult necari, patrios quotquot negant</p>
    <p>Ritus et abeunt in maritales toros</p>
    <p>Cum perduelli cuique religio sua est.</p>
    <p>Stuarta.</p>
    <p>(525) Sum perduellis et mei ritus ego?</p>
    <p>Amias.</p>
    <p>Papam Latinum sequeris.</p>
    <p>Stuarta.</p>
    <p>Et fateor sequi.</p>
    <p>Amias,</p>
    <p>Diversa nostris iura scelerate fores.</p>
    <p>Stuarta.</p>
    <p>Manere laus est in priorum dogmatis.</p>
    <p>Amias.</p>
    <p>Quoscumque ab alta parte glacialis poli</p>
    <p>(530) Populos tuetur arctos et classes agit,</p>
    <p>Flagitia vulgo quae patravisti legunt.</p>
    <p>Te continente regna quod probri genus</p>
    <p>Non vidit exlex patria?</p>
    <p>Stuarta.</p>
    <p>Quocumque arguor</p>
    <p>Et ex libro quodcumque famoso obicis.</p>
    <p>(535) Qui Galliam, Germaniamque et Flandriam</p>
    <p>Aliosque fines turba Christiadum colunt,</p>
    <p>Elizabetam principem crebra prece</p>
    <p>Adhuc molestant et tuam mortem expetunt.</p>
    <p>At ipsa nomen regium nulla inquinans</p>
    <p>(540) Crudelitatis labe tibi vitam dedit.</p>
    <p>Stuarta.</p>
    <p>Quod non ademit, illud obicias datum?</p>
    <p>Egone ex sorore debeam aequali statu,</p>
    <p>Genere atque sexu eodem et innocentiae</p>
    <p>Sperare veniam? Iudicem reges habent?</p>
    <p>(545) Quod si tamen cognata iudicium in parem</p>
    <p>Exercet ullum sive amor legum iubet,</p>
    <p>Cur statuit aliquid parte inaudita altera?</p>
    <p>Amias.</p>
    <p>Partes peregit tuus Amiltonus tuas</p>
    <p>Coram Britannae rite concitis ad hoc</p>
    <p>(550) Iudicibus aulae.</p>
    <p>Stuarta.</p>
    <p>Nemini audiri ream</p>
    <p>ln servitutem quattuor lustris datam?</p>
    <p>Amias.</p>
    <p>Huc venit omnis urbe missus regia</p>
    <p>Coetus: dynastae, principes, docti, senes,</p>
    <p>De causa abunde cognitum nuper tua.</p>
    <p>Stuarta.</p>
    <p>(555) Quid? Principis cognosse de causa minor?</p>
    <p>Amias.</p>
    <p>Elizabetae iudicis locum tenent.</p>
    <p>Stuarta.</p>
    <p>Aliusne iudex a Deo reges manet?</p>
    <p>Amias.</p>
    <p>Es Anglicae privata reginae cliens.</p>
    <p>Stuarta.</p>
    <p>Qua lege tandem subdor Anglorum duci?</p>
    <p>Amias.</p>
    <p>(560) Suscepit ad se teque protexit suam.</p>
    <p>Stuarta.</p>
    <p>Protexit? O ius gentium! Nonne audiit</p>
    <p>Atque incitavit, qui malis contra fidem</p>
    <p>Onerare falsis principem audebant, meos?</p>
    <p>Quis tam ferum, tam triste praeteritis nefas</p>
    <p>(565) Expertus annis? Quid prius querar? Tuam,</p>
    <p>Scotas tenello flore qui gentes regis,</p>
    <p>Iacobe fili? Vel genitricis vicem?</p>
    <p>Vtriusque pariter, attamen potius meam:</p>
    <p>Cuius superba sprevit herois preces,</p>
    <p>(570) Et fors parentem properat indignis tibi</p>
    <p>Auferre fatis. Caelites fallant metum.</p>
    <p><hi rend="bold">Chorus Captivorum.</hi></p>
    <p>Gens, quae ritus coluit priscos,</p>
    <p>Qua Iordanis labitur unda,</p>
    <p>Pecudum fibris et ture litans</p>
    <p>(575) Et quae cultus amplexa Dei</p>
    <p>Rite novatos et meliores</p>
    <p>Lege priori, si quando suae</p>
    <p>Religionis tempsit honorem</p>
    <p>VeI falsorum simulacra deuur</p>
    <p>(580) Vel plena dolo scita novorum</p>
    <p>Sectata virum: quantos, eheu,</p>
    <p>Quotque labores cladesque tulit!</p>
    <p>Nam modo pugnax nullum a tergo</p>
    <p>Tunc respiciens Sisara clavum</p>
    <p>(585) Spretorque sacri numinis Eglon,</p>
    <p>Modo crudeli Marte Philisteus</p>
    <p>Et Madiani bellator eques.</p>
    <p>Modo ferales Amalechitae</p>
    <p>Pressere iugo genus Isacidum.</p>
    <p>(590) Et sub Thaboro castre aut Libano</p>
    <p>Aut Gelboëis fudere iugis</p>
    <p>Alibique diis adfusa prius</p>
    <p>Et fabrefactos ante iuvencos</p>
    <p>Atque in lucis strata Profanis</p>
    <p>(595) Et divini nescia iussus.</p>
    <p>Quis sat misera voce queratur</p>
    <p>Clausum longo tennpore caeluiìl</p>
    <p>Terris imbres ultro negasse</p>
    <p>Tanquam rigidam ferri cameram</p>
    <p>(600) Diraque fame vulgo exstinctum</p>
    <p>Mortale genus? Quis mihi dignas</p>
    <p>Det ploranda Solyma lacrimas,</p>
    <p>Quae populorum regina ingens</p>
    <p>Tantumque alias superans urbes</p>
    <p>(605) Quantum nebulas arduus aether?</p>
    <p>Postquam numinis oblita minas</p>
    <p>Nec simulacris rite litavit,</p>
    <p>Sacra confestim vertit ab imo</p>
    <p>Dux Assyrius moenia fundo</p>
    <p>(610) Et Salomonis penetrale vetus.</p>
    <p>Caesi iuvenes et communi</p>
    <p>Senibus pueri puerisque senes</p>
    <p>Funere iuncti, caesae matres</p>
    <p>VeI servitum ductae ad Syrii</p>
    <p>(615) Regna tyranni.</p>
    <p>Heu heu geminas post terga manus</p>
    <p>Capta revinctum</p>
    <p>Heu Sedechiam saeva suorum</p>
    <p>Fata videntem!</p>
    <p>(620) Illa antiquis cognita saeclis,</p>
    <p>Haec mala nostris:</p>
    <p>Vbi religio mutata prior:</p>
    <p>Et turba semel credita crevit</p>
    <p>Inimica piis, illa errorum</p>
    <p>(625) Sedula fautrix, qua celsa ferit</p>
    <p>Astra Caledon, qua dat ratibus</p>
    <p>Anglia portus. Etenim regis</p>
    <p>Nos aetherei iusta fatigat</p>
    <p>Ira merentes; cum Moravio</p>
    <p>(630) Auctore mali funere merso</p>
    <p>Amiltoni vindice dextra</p>
    <p>Subiit Scotiae Mortonus atrox:</p>
    <p>Quo sua nostris auspice misit</p>
    <p>Agmina terris atque latrones</p>
    <p>(635) Angla virago;</p>
    <p>Vbi nec divis fana supersunt,</p>
    <p>Vbi nec superat gaza, nec ulli</p>
    <p>Sua delubro gratia mansit.</p>
    <p>Nam templa iacent aequata solo</p>
    <p>(640) Aut stant vacuae numine moles</p>
    <p>Et sacrilega male voce sonant.</p>
    <p>Atque ut cladis nostrae cumulo</p>
    <p>Totque piorum caedibus illic</p>
    <p>Nil queat addi neve bonorum</p>
    <p>(645) Possit haberi spes ulla super,</p>
    <p>Decus ipsa Scoti regina soli</p>
    <p>Atavis ducens regibus ortum.</p>
    <p>Iam bis denos exsulat annos</p>
    <p>Solio princeps exacta suo</p>
    <p>(650) Atque Britannae metuit leges</p>
    <p>Vix par magnis hucusque malis.</p>
    <p>Eheu species, species regum</p>
    <p>Indigna nuru! Nimis o cuivis</p>
    <p>Aspera, cuivis flagitioso</p>
    <p>(655) Fortuna reo iure levanda;</p>
    <p>Quae tamen insons impune caput</p>
    <p>Hactenus urget!</p>
    <p>O humanae sine lege vices !</p>
    <p>Nec dubitamus cernere iustos</p>
    <p>(660) Omnia divos.</p>
  </div>
  <div type="level2" xml:id="actvs-tertivs.">
    <head>7. ACTVS TERTIVS.</head>
    <p>Drurius.</p>
    <p>Humana nimium principis nostrae manus</p>
    <p>Tollat Stuartam rebus Anglorum grauem,</p>
    <p>Aut cuncta pereunt quodque praesagit mihi</p>
    <p>Mens tacita d.udum, concidit patriae status,</p>
    <p>(665) Meliusque restituta religio retro</p>
    <p>Pessumque dabitur, si, quod avertat Deus,</p>
    <p>Bello superbos Gallia auxilio semel</p>
    <p>Guisios et urbes hucce dotales agat</p>
    <p>Opesque pariter conferat princeps Hiber</p>
    <p>(670) Scotusque nonilum matris oblitus puer,</p>
    <p>Quem comprehensum vinsulis una fuit</p>
    <p>Par continere: utrumque cessisset tibi,</p>
    <p>Titheraea, sceptrum; graditur interea potens</p>
    <p>Heresque regni duplicis. At melius tamen,</p>
    <p>(675) Timor, ominare; melius incertas vices</p>
    <p>Incerte loquere. De rea excedat metus:</p>
    <p>Quamquam decebat obrutam merito malo</p>
    <p>Poenas dedisse numini infenso graves.</p>
    <p>Amias. Drurius.</p>
    <p>Amias.</p>
    <p>Virtus dolusve feminae perdet caput,</p>
    <p>(680) Quae sat malorum machinatrix facinorum</p>
    <p>Fuit in ruinam nuper et cladem Angliae</p>
    <p>Nostrique ritus atque regalis domus.</p>
    <p>Promisit illud opera Giffordi recens,</p>
    <p>Perspecta regni quem dedit rebus fides</p>
    <p>(685) Sive Anglicano sive Celtarum solo.</p>
    <p>Drurius.</p>
    <p>Effare quinam?</p>
    <p>Amias.</p>
    <p>Tecta profugorum colit.</p>
    <p>At at cavendum, ne quis arcana occupet.</p>
    <p>Drurius.</p>
    <p>Prosequere. Locus hic arbitros nullos habet,</p>
    <p>Amias.</p>
    <p>Curas ibidem fictus exposuit suas</p>
    <p>(690) Et ceterorum, quotquot illius notae</p>
    <p>Restant in Anglis atque servitio Scotam</p>
    <p>Longo teneri pro fide et regno dolent.</p>
    <p>Hanc posse forsan, si quis auxilium daret,</p>
    <p>Tuto expediri. Quin peregrinos ait</p>
    <p>(695) Isthuc Britannos callidus secum pares</p>
    <p>Adicere curas idque consilium datis</p>
    <p>Communicari litteris, quas cum dolo</p>
    <p>Elicuit idem sive Morgani hospitis</p>
    <p>Pagetiique sive Glasconis manu.</p>
    <p>(700) Huc cum tabellis ad Babintonum redit.</p>
    <p>Drurius.</p>
    <p>Et post tabellas inde prolatas quid est?</p>
    <p>Amias.</p>
    <p>Ipsas, priusquam quo datae fuerant eunt,</p>
    <p>Nos pervidemus.</p>
    <p>Drurius.</p>
    <p>Et quod ob visas malum?</p>
    <p>Amias.</p>
    <p>Vel ipsa simili ûne vel victus dolo</p>
    <p>(705) Scripsit clientum quisquam, et exceptam catus</p>
    <p>Lectamque descriptamque rursum epistulam</p>
    <p>Illuc remitto, quo peregrinas scii</p>
    <p>Paulo ante missas exsulantum litteras.</p>
    <p>Quodcumque respondetur hinc, illinc super,</p>
    <p>(710) Examinandum nactus exposui meis,</p>
    <p>Communicatum Valsigano et ceteris,</p>
    <p>Quorum interest damnare iudicio ream.</p>
    <p>Exspecto finem. Quam precor speciem queas</p>
    <p>Scelerum priorem fingere? Aut qui iam neget</p>
    <p>(715) Stuarta motos in suae exitium Scotos</p>
    <p>Anglosque dominae? Non potest in eis enim</p>
    <p>Nil esse scriptis, iure quod carpi queat.</p>
    <p>Nonne aliqua dabitur ratio maturae necis,</p>
    <p>Cum deprehendi principes fingent nefas?</p>
    <p>(720) Qui, ne clientes amplius similes herae</p>
    <p>Quid moliantur, in nemus ductos mihi</p>
    <p>Regione varia dididerunt singulos.</p>
    <p>Drurius.</p>
    <p>Si perseverat Parisiis Giffordius,</p>
    <p>Qiro deinde reditus nomine assiduos tegit?</p>
    <p>Amias.</p>
    <p>(725) Quo nempe solitus: clam piis operam dare.</p>
    <p>Drurius.</p>
    <p>Suspecta reducis crebrius fuerit salus.</p>
    <p>Amias.</p>
    <p>Sed tamquam in aliquo deprehensus crimine</p>
    <p>Patria feretur exsul ad speciem eici</p>
    <p>Isthuc tabellis inde suggestis reus.</p>
    <p>(730) Nec eum movebit exsili sententia,</p>
    <p>Nec si quid aliud ultra fingetur palam.</p>
    <p>Drurius.</p>
    <p>Non illa forti forsan officiet viro?</p>
    <p>Amias.</p>
    <p>Immo iuvabit quam prius multo magis:</p>
    <p>Hoc omne posthac schemate inceptum teget.</p>
    <p>Drurius. Bealius. Buccartius.</p>
    <p>Drurius.</p>
    <p>(735) At qui, Beali, frueris ingenio ducis</p>
    <p>Propiore semper cuique nascentes licet</p>
    <p>Cognosse euras atque sensus abditos</p>
    <p>Dominae, quid adfers? Quo Fodringaeam venis?</p>
    <p>Bealius.</p>
    <p>Dux religionis et gubernatrix novae,</p>
    <p>(740) Quam laeta solam gens Britannorum tremit</p>
    <p>Et quidqui ambit fertili Oceanus salo,</p>
    <p>Scherusbericum petere cum reliquis iubet’</p>
    <p>Drurius.</p>
    <p>At quid super statuere de capta parat?</p>
    <p>Bealius.</p>
    <p>Abolere propere pessimam ferro luem.</p>
    <p>Buccartius.</p>
    <p>(745) Sententiam senatus in Mariam tulit,</p>
    <p>Latam probavit Anglici columen throni,</p>
    <p>Et approbata publicis valvis stetit</p>
    <p>Et lecta populis voce concitis tubae</p>
    <p>Stuarta. Bealius. Amias.</p>
    <p>Stuarta.</p>
    <p>(750) Tu me, deum supreme, sollicitam domus</p>
    <p>Carae et meorum patere crudeles adhuc</p>
    <p>Habitare terras atque litus impium?</p>
    <p>Iacobus olim sic et Albanus Pari</p>
    <p>Indigna passus dux Alexander iugo:</p>
    <p>(755) Nec servitutis in Scotos durae modus?</p>
    <p>Quae lux Britannos adferet, quales erant</p>
    <p>Tenente magnae frena Canuto insulae?</p>
    <p>Quicum illa primo numinis magni dea</p>
    <p>Iustitia caelo missa cum sancta fide</p>
    <p>(760) Communiter regebat humanum genus.</p>
    <p>Quis regias vidisset in vinclis nurus?</p>
    <p>Nunc illa terras fugit et mores feros</p>
    <p>Hominum et frequenti sanguine undantem Angliam</p>
    <p>Astraea virgo. Subiit ex illo fames</p>
    <p>(765) Insana habendi, spreta religio patrum,</p>
    <p>Et orbe nostro maximum exortum est malum:</p>
    <p>Luxuria, pestis blanda, cui robur dedit</p>
    <p>Cumulumque longum tempus atque error duplex,</p>
    <p>Et aucta vitia per tot aetates iu hanc</p>
    <p>(770) Vnam redundant. Vicit impietas bonos,</p>
    <p>Turpique venere virgo dominatur nova:</p>
    <p>Virgo illa nempe nixa sulphureo pede,</p>
    <p>Cuius nec orbis totus adfuso satis</p>
    <p>Poterit vagantes sistere Oceano faces.</p>
    <p>Buccartius.</p>
    <p>(775) Examinatas hinc et inde litteras</p>
    <p>Visasque patribus atque concilio virum</p>
    <p>Clarissimorum, quas ferebat Celticis</p>
    <p>Limitibus explorator, ut passim nihil</p>
    <p>Citra periclum regii capitis foret</p>
    <p>(780) Et sole crimen clarius medio patens</p>
    <p>Et quotquot accepere furtim nuntia</p>
    <p>Tuique summam audisse iudicii potes</p>
    <p>Sententiamque principis necnon patrum:</p>
    <p>Quam per Britannos imperant edi palam</p>
    <p>(785) Populos, ut omnes leniant de te metum,</p>
    <p>Quam pertimebunt et sibi et nobis gravem.</p>
    <p>Nunc ut, priusquam morte dimittas diem,</p>
    <p>Fateare noxas, aequius poenam feras,</p>
    <p>Speres amicum numen, indulget duos</p>
    <p>(790) Regina mystas, qui tibi auxilium adferant.</p>
    <p>Stuarta.</p>
    <p>Quae norma vitae, quaeve religio viris?</p>
    <p>Buccartius.</p>
    <p>Nostra ex priorum faece nata purior.</p>
    <p>Stuarta.</p>
    <p>Si quo Tonantem scelere, quod factum pudet</p>
    <p>Pigetque, laesi sive communem malo</p>
    <p>(795) Fortasse Christi regis offendi gregem,</p>
    <p>Novi satis superque. Nil istis eget</p>
    <p>Res haec ministris, hora nec praesens monet</p>
    <p>Audire tales.</p>
    <p>Buccartius.</p>
    <p>Colere divinos negas</p>
    <p>Evangelistas?</p>
    <p>Stuarta.</p>
    <p>Itane divinos vocas</p>
    <p>(800) Scelerum ministros? Agnito vero tamen</p>
    <p>Hostes nefandos, patrii exitium soli.</p>
    <p>O me beatam, si sacerdotem mei</p>
    <p>Aliquem instituti dabitis! Accipiam libens</p>
    <p>Et per parentis fìium summi rogo,</p>
    <p>(805) Vt sacra moriens mystica extremum hauriam.</p>
    <p>Frustra superbos martyris titulos aves</p>
    <p>Nomenque divae.</p>
    <p>Stuarta.</p>
    <p>Cur eam laudem invides?</p>
    <p>An quam male exercetis in corpus, foris</p>
    <p>Animae est potestas? Siccine erga me patris</p>
    <p>(810) Praecipere studium spe bona aetherei vetes?</p>
    <p>Illa, illa spero. Qui Deus pro me suum</p>
    <p>Fudit cruorem, fundier pro se meum</p>
    <p>Ecclesiaeque veteribus magnae sacris</p>
    <p>Caelo videbit. Hoc decus nullis ego</p>
    <p>(815) Mutem coronis neque si in antiquo mihi</p>
    <p>Honore cedat tota sub leges humus.</p>
    <p>Ego enim esse quicquam regna nisi falso rear</p>
    <p>Splendore plenum nomen et inani comam</p>
    <p>Auro revinctam? Casus haec rapiet brevis.</p>
    <p>(820) Hic obsoleta quidquid attritis fero</p>
    <p>Aetate membris hactenus, penset, precor,</p>
    <p>Si non iniqua voce caelestes voco,</p>
    <p>Quascumque merui pro meís poenas malis.</p>
    <p>Buccartius.</p>
    <p>Huc usque nexis fraudibus nostram neci</p>
    <p>(825) Dominam laboras avida regnorum dare,</p>
    <p>Quod non Sabrina flumine undanti scelus,</p>
    <p>Non copiosus amnis Antonae abluat.</p>
    <p>Stuarta.</p>
    <p>Seu mente mecum sive consiliis meo</p>
    <p>Seu iussu in eius fata tentatum nihil,</p>
    <p>(830) Nec sum malum molita quantumvis leve</p>
    <p>Huc usque rerum, sed nec auderi tuli</p>
    <p>Nec patiar, et mens firma non unquam pati est.</p>
    <p>Buccartius.</p>
    <p>Tua aut tuorum scripta testantur satis:</p>
    <p>Et deprehensas ad manus epistulas</p>
    <p>(835) Morgani habemus et Babintoni et tuas</p>
    <p>Pagetiique, queis alebatur scelus.</p>
    <p>Stuarta.</p>
    <p>Ita me in sinistra sorte caelestes ament</p>
    <p>Et ille, sub quo taie patrari nihil</p>
    <p>Impune possit, arbiter fandi memor,</p>
    <p>(840) Memor nefandi: nulla me uilius doli</p>
    <p>Arguere potis est dextra. NiI movi quideur</p>
    <p>Vnquam in salutem et nomen agnatae soror.</p>
    <p>Si quid mei scripsere, captivam diu</p>
    <p>Quo servitute solverent ad pristina</p>
    <p>(845) Me iura libertatis, id clam me fuit;</p>
    <p>Rursumque testor omne, quod sanctum est, ego</p>
    <p>Verique poenas criminis divos rogo,</p>
    <p>Si me patrarunt conscia quicquam mei.</p>
    <p>Sed enim profecto quo loco reges forent,</p>
    <p>(850) Qui cogerentur luere famulorum dolos?</p>
    <p>Nec aliquid ausos tale nec posse arbitror.</p>
    <p>Examinandi poruo cieantur velim.</p>
    <p>Amias.</p>
    <p>Nocentium secreta tormentum extrahit.</p>
    <p>Buccartius.</p>
    <p>Es passa dici domina nostratum hactenus</p>
    <p>(855) Et ambiisti, quod Lodovicus solet,</p>
    <p>Quod sic te Alanus cum suis inscribere</p>
    <p>Eoque titulo vult frequentari suas</p>
    <p>Pridem per urbes pontifex pro te preces.</p>
    <p>Stuarta.</p>
    <p>Quodcumque de me statuit Ausonius pater,</p>
    <p>(860) Indunt mihi quodcumque sacrati vìri.</p>
    <p>Renuere nomen muneris non est mei</p>
    <p>Mea est statutis cura Christigenum obsequi.</p>
    <p>Buccartius</p>
    <p>Nemo ambigit tentare te regni statu,</p>
    <p>Studere dudum rebus occulte novus</p>
    <p>(865) Praetendere et ius stemmaque et falsum genus,</p>
    <p>Cuius profecto nomine Anglorum occupas</p>
    <p>Insigne regum. Quem tuum nostri ambitum</p>
    <p>Merito caventes precibus instant et metu,</p>
    <p>Ne differaris longius, quin debita</p>
    <p>(870) Hinc anima fatis in leves abeat notos,</p>
    <p>Anima imperandi cupida per fas et nefas,</p>
    <p>Poenae expetuntur ergo, ne Anglorum ruas</p>
    <p>Patriam et Penates.</p>
    <p>Stuarta.</p>
    <p>Egone? Quos regere expetam?</p>
    <p>Patriam petendo perdam et ut fiat mea</p>
    <p>(875) velim esse nullam?</p>
    <p>Buccartius,</p>
    <p>Nostra post Christum basism</p>
    <p>Quia competitrix imperi requiem amoves</p>
    <p>Securitate praepedita gentium</p>
    <p>Monet coacta legibus nostris mori.</p>
    <p>Stuarta.</p>
    <p>Coacta regnis inhiat alienis simul?</p>
    <p>Buccartius.</p>
    <p>(880) Et causa prima, cur mage in vivis adhuc</p>
    <p>Vel usque clausam te relinquendam negat:</p>
    <p>Ritus tui et diversa religio nocet</p>
    <p>Nostrae superstes et statis patriae sacrus,</p>
    <p>Stuarta,</p>
    <p>Quid criminaris? Hinc supra meritum efferor,</p>
    <p>(885) Nunc occubare nunc iuvat. Quando mihi</p>
    <p>Mors cumque veniat, Christe, dum moriar tua,</p>
    <p>Optata veniet. Nullus hoc nobis honor</p>
    <p>Servatur alius maior; et si quod soli</p>
    <p>Gens Anglicani commodum exspectat meo</p>
    <p>(890) Deinde leto, sponte dimittam ac lubens</p>
    <p>Animam tot annos carceris pretium dati</p>
    <p>Custodiaeque. Ceterum quamvis minus</p>
    <p>Hac laude digna gaudeo dici ac fore</p>
    <p>Semper vetustae fortis assertrix patrum</p>
    <p>(895) Fidei priorum. Nunc soror metuat licet</p>
    <p>Minus minusque doleat: admisi scelus,</p>
    <p>Fatebor; obici crimen hoc solum potest.</p>
    <p>Subdat securi colla districtae mea</p>
    <p>Nec imperandi servet heredem loco,</p>
    <p>(900) Quam semper odit dogmatis mulier caput</p>
    <p>Pridem novati. Sic in Abramiden Saul</p>
    <p>Davida demens saeviit motu truci;</p>
    <p>Sed ille tecto fugit instantis minas</p>
    <p>Potentioris: nulla captivis patet</p>
    <p>(905) Nobis fenestra, nulla quae emittat Michol.</p>
    <p>Te, rex paterque caelitum, testem invoco,</p>
    <p>Quem praeterire consili nostri potest</p>
    <p>Nihil: subire praesto, quodcumque imperi</p>
    <p>Deiecta mulier culmine alienum ad iugum</p>
    <p>(910) Exsulque potis est, millies decies neci</p>
    <p>Adsum Parata, si tot animabus feras</p>
    <p>Abolere pestes impiae haereseos g,enus</p>
    <p>Atque revocare liceat antiquam fidem’</p>
    <p><hi rend="bold">Chorus.</hi></p>
    <p>Quae super sedes habitanda catis</p>
    <p>(915) Restat? An nondum satis Anglicano</p>
    <p>Orbe diversae male luctuosos</p>
    <p>Traximus annos?</p>
    <p>Qualiter duri Pharaonis ora</p>
    <p>Serviit magni genus Isaaci</p>
    <p>(920) Barbaris, eheu, dominis feroque</p>
    <p>Subdita regi.</p>
    <p>Nullus hic Moses Aaronque nullus,</p>
    <p>Nulla Davidi bona liberatrix,</p>
    <p>Nullus insontem Mariam Scotorum</p>
    <p>(925) Asserit aulae.</p>
    <p>Hostium fidos numerus dolusque</p>
    <p>Forsan oppressit nimius clientes?</p>
    <p>Nec fides nostra magis ulla restat</p>
    <p>Gente superstes?</p>
    <p>(930) Numen incassum fidei cietur,</p>
    <p>Obtinet demens ubi regna vulgo</p>
    <p>Ambitus necnon amor ille nunquam</p>
    <p>Plenus habendi.</p>
    <p>Ergo fraus victrix hominum triumphat?</p>
    <p>(935) Aequior longe fuat ursus ursae</p>
    <p>Quamque nos nobis minus usque tigres</p>
    <p>Tigribus obsint?</p>
    <p>Hospiti damnum struit acer hospes,</p>
    <p>Par inhumanum Paribus dolorem,</p>
    <p>(940) Rara cognatos similesque iungit</p>
    <p>Gratia fratres.</p>
    <p>Quae frdes regnis ubi tanta fraus est?</p>
    <p>Regia Iobum vice quot secuti</p>
    <p>Sorte mutata misere incubantem</p>
    <p>(945) Stramine rident.</p>
    <p>Qui colunt reges popuIi beatos,</p>
    <p>Deserunt idem solio cadentes,</p>
    <p>Si qua regali quatit aura celsam</p>
    <p>Fronte coronam.</p>
    <p>(950) Te quoque, o mundi caput Anglicani,</p>
    <p>Qui modo incurvi proceres adorant,</p>
    <p>Spernerent, si quis diadema campo</p>
    <p>Sterneret auster.</p>
    <p>Qualis iniusta dominaris aula,</p>
    <p>(955) Principes quondam meliora talem.</p>
    <p>Iura viderunt gemino Stuartam</p>
    <p>Dicere regno.</p>
  </div>
  <div type="level2" xml:id="actvs-qvartvs.">
    <head>9. ACTVS QVARTVS.</head>
    <p>Amias. Stuarta. Medicus. Chorus.</p>
    <p>Amias.</p>
    <p>Quando parari monita et extremum tuis</p>
    <p>(960) Dolere factis et fateri crimina</p>
    <p>Nil mota mystas abnuisti deditos,</p>
    <p>Regina ponas regios cultus iubet</p>
    <p>Velumque laxes decoris insigne incliti</p>
    <p>Deiecta dignitatis e fastigio.</p>
    <p>Stuarta.</p>
    <p>(965) Quisquamne sacris regibus primam auferat</p>
    <p>Auctoritatem, capita qui summa omnium</p>
    <p>Privo potentes iure, quod reliquis solet</p>
    <p>Iuste negari, Iege regali obtinent?</p>
    <p>Quod iure nobis detulit magno Deus</p>
    <p>(970) Soli Deo referre cum vita vetas?</p>
    <p>An vestra princeps atque concilium Angliae</p>
    <p>Et atiquod in me ius habent alii duces</p>
    <p>Et a catholicis separati iudices?</p>
    <p>Nolint, velint: regina decrevi mori,</p>
    <p>(975) Regina moriar; et velint, nolint: ero</p>
    <p>Semper, nec alia me potestate oppriment</p>
    <p>Quam nemore caeco principem quemque optimum</p>
    <p>Saevi latrones. Interim spero Deum,</p>
    <p>Aequi atque iniqui vindicem et regum patrem,</p>
    <p>(980) Vbi perire iussa lucem liquero,</p>
    <p>Nullam daturum patriae ingratae moram</p>
    <p>Ad ultionem. Moriar. Hic non est novum</p>
    <p>Occidere reges. Maria Canutum sequar,</p>
    <p>Sequar Richardum.</p>
    <p>Amias.</p>
    <p>Imperia reginae feras.</p>
    <p>Stuarta.</p>
    <p>(985) Sed plus quid in me possit imperio tua</p>
    <p>Quam nemora circum hominibus insidians latro?</p>
    <p>Quos ne trucidet, nil nisi leges vetant</p>
    <p>Humanitatis.</p>
    <p>Amias.</p>
    <p>Quid seris fando moras?</p>
    <p>Velamen istud regium abicite ocius,</p>
    <p>(990) Famuli. Quid ultra porro cessatis? Cito</p>
    <p>Regale quidquid superat auferri decet.</p>
    <p>Medicus.</p>
    <p>Maioris aulae quam probant dignam bonis</p>
    <p>Et patria et orbis et Deus spolias suis?</p>
    <p>Vis ut verendi capitis ornatum abstraham?</p>
    <p>(995) Qua fronte quave dextera, tantum audeam?</p>
    <p>Prius Arctos altum deseret lapsu polum,</p>
    <p>Potiusque patiar praesto cum sociis necem,</p>
    <p>Et ante mitis esse disces, Amia.</p>
    <p>Amias.</p>
    <p>Huc huc, satelles. Ite, laxate hanc thoro</p>
    <p>(1000) Regalis alto carbasum decoris notam:</p>
    <p>Supremus instat namque captivae dies.</p>
    <p>Quem dum manemus, carceris custos, vigil</p>
    <p>Intende curam pariter et mecum vide</p>
    <p>Angustius, quo possit artari rea.</p>
    <p>(1005) Quae si habita laxo carcere attentet malum,</p>
    <p>Ceu cum caminus nuper exarsit dolo,</p>
    <p>Praesto esse iubeo ferrum in eventus fugae</p>
    <p>Omnes et ipsam cuspide adversa fodi.</p>
    <p><hi rend="bold">Chorus.</hi></p>
    <p>Quid agis, sceleste? Nonne vindictam vides</p>
    <p>(1010) Pendere caelo? Nec tibi est poenae satis,</p>
    <p>Quod Anglico servimus aeternum solo?</p>
    <p>Nec tu, pater, tu, cuius excussum manu</p>
    <p>Metuunt profani fulmen inimici horridum,</p>
    <p>Qui densa pellis nubila et mundum regis,</p>
    <p>(1015) Iratus haec servitia nec iustus vides?</p>
    <p>Nam quando tela nubilo emittes polo</p>
    <p>Aut quos in usus flamma servatur vorax,</p>
    <p>Si nunc serenum est? Dextra cur, genitor, tua</p>
    <p>Cunctatur? Adeo capita saevorum hospitum</p>
    <p>(1020) Abolere cessas igne caelesti, pater</p>
    <p>Vindexque regum? Quique terrifico feris</p>
    <p>Innocua totiens rupium albarum iuga,</p>
    <p>Hos potius apices vindicaturus pete!</p>
    <p>Iaculare piceos flammei incendi globos</p>
    <p>(1025) Et parte ab omni nubium iratus tona</p>
    <p>Et sparge fulgur! Sparge qua polles magis</p>
    <p>Manu potesque: noxium feries caput,</p>
    <p>Quodcumque feries, impium, dirum, tuae</p>
    <p>Potentiae tantique securum patris.</p>
    <p>(1030) Et nos quoque ipsas, si secus non asseris,</p>
    <p>Vna ruina involve saltem liberas,</p>
    <p>Qualem tuum Samsona blasphemis, Deus,</p>
    <p>Obire casum cum Philisteis iubes.</p>
    <p>Amias.</p>
    <p>Quoniam hora lusus adimit haec omnes tibi,</p>
    <p>(1035) Tollenda mensa est ista, qua nil nunc opus.</p>
    <p>Stuarta.</p>
    <p>Gratia Deo: ex quo tabula iussa est erigi,</p>
    <p>Nullos dolori praebuit lusus meo,</p>
    <p>Siquidem negoti suppetit per vos satis.</p>
    <p><hi rend="bold">Chorus.</hi></p>
    <p>Eheu, quid agimus, caelites? Vbinam favor</p>
    <p>(1040) Haec inter esse vester et pietas potest?</p>
    <p>Elizabeta, fraudis et scelerum artifex,</p>
    <p>Oblita decorum regiique nominis</p>
    <p>Cunctis verendi, quotquot aethereos polo</p>
    <p>Vitalis aurae spiritus alto hauriunt,</p>
    <p>(1045) Violare magnos gentium incepit duces</p>
    <p>Et statuit omnes morte violandos pari:</p>
    <p>Et longius parcetis? Haud superos timet,</p>
    <p>Haud aequiorem criminum ultorem Deum</p>
    <p>Etiam monentem rursus et reverentiam</p>
    <p>(1050) Affinis ante stirpis et tot sanguini</p>
    <p>Titulos, notas, sexumque communi additum?</p>
    <p>Stuarta.</p>
    <p>Miserere saltem generis et regni, soror:</p>
    <p>Quodque ambiisses ipsa consimili vice,</p>
    <p>Iustum piumque compari nunquam nega.</p>
    <p>(1055) Id rex meo tenellus e solio rogat,</p>
    <p>Id ego et bonorum turba: ne exturba bonos.</p>
    <p>Scherusbericus. Stuarta. Amias.</p>
    <p>Scherusbericus.</p>
    <p>Quae Gallicanos limites, Hiberniam</p>
    <p>Et Angliam suprema moderatfix agit,</p>
    <p>(1060) Tranquillitati Christianorum studens</p>
    <p>Et primo honori caelitum statuit datam</p>
    <p>A congregatis patriae primoribus</p>
    <p>Sententiam in te, Maria, postremum exsequi.</p>
    <p>Atque ecce qui diploma Londino super</p>
    <p>(1065) Regnantis haec urgente mandato attulit,</p>
    <p>Vt crastinus cum Phoebus octavam feret,</p>
    <p>Peragamus in te, quidquid ipsa praecipit.</p>
    <p>Quod in suae molita perniciem Àngliae</p>
    <p>Et vastitatem nuper accire exteros,</p>
    <p>(1070) Qui religionis in Latinorum fidem</p>
    <p>Auctoritate rursus oblita patrum</p>
    <p>Agerent Britannos et sub Ausonium senem,</p>
    <p>Quem prima sequeris quemque compellis sequi</p>
    <p>Papam tuorum, es causa, cur possit minus</p>
    <p>(1075) Verus supremi cultus huc retidi patris,</p>
    <p>Guisiaeque columen pervicax semper domus</p>
    <p>Et restitutae sola pietatis lues.</p>
    <p>Stuarta.</p>
    <p>Hoc foedus? Haec est gratia, haec pacti fldes?</p>
    <p>Non est mihi pollicita se talem soror,</p>
    <p>(1080) Pollicita non est, cum Caledoniae mala</p>
    <p>Et nostra quondam visa miserari dedit</p>
    <p>Promissa simul et pignus auratum suae</p>
    <p>Fidei atque amoris nuntium et cepit mei</p>
    <p>Adamanta cordis mutuum. Nunquam quidem</p>
    <p>(1085) Isthuc eandem progredi fueram rata,</p>
    <p>Vt sorte simili generis et sceptri sibi</p>
    <p>Iunctam necare vellet, et reri tamen</p>
    <p>Ex quo meis excussa potui finibus.</p>
    <p>Non sic fugatum regia Henricum sua</p>
    <p>(1090) In Scotica proavus arva suscepit meus.</p>
    <p>At, optimates, gratias vobis ago,</p>
    <p>Qui nuntiatis, quod timere debui,</p>
    <p>Non fugere; grates arbitro rerum Deo</p>
    <p>Precesque solvo: fortiter dabit haec pati</p>
    <p>(1095) Quam tradidit sororis in potentiam.</p>
    <p>Praelusi amicae mensibus morti tribus,</p>
    <p>Captivitatis unde vitabo malum</p>
    <p>Et servitutis auferar longe iugo,</p>
    <p>Vt veriori caelitum vitae asserar.</p>
    <p>Scherusbericus.</p>
    <p>(1100) En Anglicanae praesules ecclesiae,</p>
    <p>Qui te simul solentur, adducti duo.</p>
    <p>Stuarta.</p>
    <p>Quae ratio morum? Quae vel ambobus fides?</p>
    <p>Scherusbericus.</p>
    <p>Avita magni gravibus Henrici statis.</p>
    <p>Stuarta.</p>
    <p>Soletur ergo me Dei unius favor</p>
    <p>(1105) Nec in supremo deserat discrimine,</p>
    <p>Quam tot per annos servat insontem bonus.</p>
    <p>Vt si relinquam melius hanc lucem libens</p>
    <p>Hominesque; sed monenda vel paulo prius,</p>
    <p>Quo suppetisset ultimis aliquod mihi</p>
    <p>(1110) Spatium tabellis, unde legassem meis,</p>
    <p>Si quid bonorum superat. Obstricta omnibus</p>
    <p>Paucis scio fecisse pro merito satis.</p>
    <p>Scherusbericus.</p>
    <p>Cito moriendum, domina, moriendum est, ubi</p>
    <p>Titanis aderit hora dicta posteri,</p>
    <p>(1115) Nec mors ad ullum proroganda terminum.</p>
    <p>Stuarta.</p>
    <p>Sed reddite omnes ergo iam tandem meos.</p>
    <p>Scherusbericus.</p>
    <p>Quaevis tibi puella cum medico data est</p>
    <p>Stuarta.</p>
    <p>Et convenire me meum mysten sine.</p>
    <p>Scherusbericus.</p>
    <p>Nostros recusas, nec tibi admitto tuum.</p>
    <p>Stuarta.</p>
    <p>(1120) Saltem familiae nobilem oeconomum cedo.</p>
    <p>Scherusbericus.</p>
    <p>Dabitur.</p>
    <p>Amias.</p>
    <p>Paretur interim poenae locus,</p>
    <p>Altus duos latusque bissenos pedes,</p>
    <p>Quem saepimentum pariter aequale ambiat,</p>
    <p>Et circum amictu pullus obvelet nigro</p>
    <p>(1125) Lugubria pannus omnia. In medio leae</p>
    <p>Sedes theatro strata pulvinaribus.</p>
    <p><hi rend="bold">Chorus. Stuarta.</hi></p>
    <p><hi rend="bold">Chorus.</hi></p>
    <p>O sancta pietas! O gubernator poli!</p>
    <p>O lucis almae vector et mundi iubar,</p>
    <p>Quid audiisti? Quid videbis crastinus?</p>
    <p>(1130) Quid Albion spectabit? Et quis non neget,</p>
    <p>Quod hic paratur? Spretor hospitii Thoas?</p>
    <p>Lamenta cessant, turba captivae mea?</p>
    <p>Ferite palmis pectora et planctus date</p>
    <p>Et iusta dominae facite: carcer insonet</p>
    <p>(1135) Fatalis, Amiae dira custodis domus.</p>
    <p>Neque enim novum vos vulgus, ad lacrimas rude</p>
    <p>Lugere iubeo. Facitis hoc annis decem</p>
    <p>Decemque rursus: ex quo in Anglorum sinus</p>
    <p>Et inhospitalis Albionis litora</p>
    <p>(1140) Velut in luporum venimus rictus oves</p>
    <p>Maerore nulla caruit et questu dies.</p>
    <p>Et iam ministrat causa ploratus nova.</p>
    <p>Adite planctus. O mare! O caelum! O solum!</p>
    <p>Stuarta.</p>
    <p>Quid me, puellae, fletis? An nondum satis</p>
    <p>(1145) Mea vos fatigat servitus? Nondum mei</p>
    <p>Vos heu, misellae, carceris fessas piget</p>
    <p>Et acerbitatum, quas diu fertis simul?</p>
    <p>Differte lacrimas neve lamentabili</p>
    <p>Sic praevenite funus ululatu meum.</p>
    <p>(1150) Fletus recusat: una sufficiam malis,</p>
    <p>Si sunt mala, evicere quae cunctos metus.</p>
    <p>Deus hinc, Deus me liberat falsis bene</p>
    <p>Primum expeditam gaudiis, ne se procul</p>
    <p>In praeparatas Orci aberrarem plagas.</p>
    <p>(1155) Cur animam in ista luce detineam amplius</p>
    <p>Morerque, nihil est, quam gravi impulsu levem</p>
    <p>ln ore primo teneo quassatam malis.</p>
    <p>Itinere certo aevique momento brevi</p>
    <p>Et morte facili et saepe quaesita exeo</p>
    <p>(1160) Ad templa divum: quis mihi hoc vestrum invidet?</p>
    <p>Secura moriar, nilque morienti necem</p>
    <p>Aut duriorem faciet aut celerem nimis,</p>
    <p>Nisi quod nequibo vestra muneribus suis.</p>
    <p>Pensare merita pauper, infelix hera.</p>
    <p>(1165) Sed quae videtis animum in extremis meum</p>
    <p>Bonamque mentem, capite contentae parum</p>
    <p>Tabulis relictum, quod voluntatis meae</p>
    <p>Et amoris ignes mutui in vosmet meos</p>
    <p>Testabitur. Miseria ne faciam vetat</p>
    <p>(1170) Beatiores. Ista fortitudinis</p>
    <p>Exempla reliqui ferte monimenti loco</p>
    <p>Et pignoris, quando aliud haud licuit dare.</p>
    <p>Quo tu, dcorum summe, post morbum vocas,</p>
    <p>Quo ducis, eia iam sequor, demum sequor</p>
    <p>(1175) Ad tot malorum terminum, ad requiem tuam</p>
    <p>Per auspicatum te bono mortis diem</p>
    <p>Et nuptialem, qui meos luctus, meas</p>
    <p>Vitam in novam mutabit aegritudine</p>
    <p>/52/ Et hostium me expediet immunem manu</p>
    <p>(1180) Meoque servatore donabit, Deo</p>
    <p>Meo meoque domino et aeterno patre.</p>
    <p><hi rend="bold">Chorus.</hi></p>
    <p>I nunc: esse nega perpetuum nihil</p>
    <p>Et sentire vicem sceptra potentium</p>
    <p>Vt res terrigenum, credule, ceteras,</p>
    <p>(1185) Quae fortuna tamen stare vetat loco.</p>
    <p>Non est ipsa bonis firma beatitas,</p>
    <p>Sint virtute pares dis licet inclita</p>
    <p>Et clari generis lumine nobiles</p>
    <p>Dent legem populis imperiosius:</p>
    <p>(1190) Quin regno dominus quilibet aspero,</p>
    <p>Si non perpetuo longius imperat</p>
    <p>Exemptosque suis legibus et pares</p>
    <p>Cogit supplicio subdier impio.</p>
    <p>Sic ad vota cadit quidlibet improbis</p>
    <p>(1195) Praeter tempus iners, namque fluunt dies,</p>
    <p>Versanturque rota regna volubili.</p>
    <p>Quanto post Solymen tempore dirutam</p>
    <p>Gens Iudaea iugo sub Babylonio</p>
    <p>Heu translata caput vidit ad exterum</p>
    <p>(1200) Ornamenta suo debita principi?</p>
    <p>Mentem non subeunt vincla Manassei</p>
    <p>Davidisque vices? Quaeque tyrannico</p>
    <p>Morraei imperio passa Caledonis</p>
    <p>Regnatrix animae, non diadematis</p>
    <p>(1205) Heu obiecta gravi saepe periculo</p>
    <p>Et nunc barbarico subdita carceri:</p>
    <p>Testanturne satis non fore perpetem</p>
    <p>Laetae terrigenum sortis imaginem?</p>
    <p>Nec tu, quae solio freta Britannico</p>
    <p>(1210) Terres Christiadas et tibi proximo</p>
    <p>Captivam retines sanguine principem,</p>
    <p>Exspectes alios hactenus exitus</p>
    <p>Quam post et Nabothi funera Iezabel</p>
    <p>Et vatum catulis esca voracibus</p>
    <p>(1215) Praeceps de thalamo dedita regiae</p>
    <p>Aut laeso tumidus numine Cissides</p>
    <p>Aut qui Zacariae se nece poliuit</p>
    <p>Aut fatum paries cui tulit obvius</p>
    <p>Divinae digitis nobile dexterae.</p>
    <p>(1220) Sic mundi interea maximus arbiter</p>
    <p>Hostis nostra levet colla potentia</p>
    <p>Reginamque favens in sua transferat</p>
    <p>Rursum regna Deus! Quam modo cursibus</p>
    <p>Magnis bis decies sol novus aspicit</p>
    <p>(1225) Et nos a patriis sedibus exsules.</p>
    <p>Hac regina tenus graves</p>
    <p>Aerumnas tulit exsili</p>
    <p>Regno capta Britannicno,</p>
    <p>Quo spe venerat auxili.</p>
    <p>(1230) Sed qui sancta dat hospitum</p>
    <p>Rebus iura Deus, sacrum</p>
    <p>Quo tandem caput ampliat,</p>
    <p>Tantorum scelerum caput?</p>
    <p>Non semper tulit hospitem</p>
    <p>(1235) Pascentem hospitibus pecus:</p>
    <p>Non qui rite penatibus</p>
    <p>Mactabat ferus impüs</p>
    <p>Nulla lege tamen sibi</p>
    <p>Iunctos sanguinis advenas</p>
    <p>(1240) Exactumque Lycaona</p>
    <p>De regno ad nemus avium</p>
    <p>Addixit socium lupis,</p>
    <p>Quamvis nulla propinquitas</p>
    <p>Eius laesa foret domo.</p>
    <p>(1245) Qua nulli caderent duces,</p>
    <p>Sicut finibus Anglicis</p>
    <p>Ignota nece regibus</p>
    <p>Scotorum decus occidet.</p>
    <p>O regnandi saeva cupido</p>
    <p>(1250) Dirique metus et mens spreti</p>
    <p>Conscia iuris, quanti semper</p>
    <p>Fons et origo secreta mali!</p>
    <p>Odit quondam regno electum</p>
    <p>Davida Saul veritus laeso</p>
    <p>(1255) Numine cladem, celsa veritus</p>
    <p>Sede repelli, qua Iessaeum</p>
    <p>Statui iuvenem deinde videret.</p>
    <p>Quem dirarum peste sororum</p>
    <p>Et bile nimis percitus atra</p>
    <p>(1260) Vel mulcentem cythara furias</p>
    <p>Vel fugientem cautius iram</p>
    <p>Nisus acuto figere telo.</p>
    <p>Non secus atro livore tumens</p>
    <p>Heroinam, quam diadema</p>
    <p>(1265) Spectat avorum verius unam,</p>
    <p>Tentat iniquo caedere ferro</p>
    <p>Vocitata soror, legum, generis,</p>
    <p>Et regalis secura status</p>
    <p>Et Iacobi, qui materla</p>
    <p>(1270) Puer arce praeest. Tali</p>
    <p>Athalia mente peremit</p>
    <p>lmmatura caede nepotes,</p>
    <p>Genus Ochosiae nobile nati,</p>
    <p>Solymis inhians femina regnis.</p>
    <p>(1275) Sed mox aliud pretium experta</p>
    <p>Solvit meritas funere poenas:</p>
    <p>Et suppiicio, quâe patrat idem,</p>
    <p>Hospes eodem peccata luat.</p>
  </div>
  <div type="level2" xml:id="actvs-qvintvs.">
    <head>15. ACTVS QVINTVS.</head>
    <p>Erbyus. Stuarta. Melvinus.</p>
    <p>Erbyus.</p>
    <p>Iam nocte pulsa multus effulsit dies,</p>
    <p>(1280) Et opperitur reliqua te procerum manus,</p>
    <p>Regina quondam: venimus, postquam iubar</p>
    <p>Illuxit almum, venimus de te acciti</p>
    <p>Haurire poenas.</p>
    <p>Stuarta.</p>
    <p>Mensium morbo trium,</p>
    <p>Melvine, fractam carcerisque taedio,</p>
    <p>(1285) Et socius, allevate subsidio ultimo,</p>
    <p>Aliis deinceps quippe parendum est heris.</p>
    <p>Melvinus.</p>
    <p>Pro sors acerba! Pro ministerium grave,</p>
    <p>Quod capite miseris erigit toto comas!</p>
    <p>Stuarta.</p>
    <p>NuIIum sodalem funeris, prae te mihi,</p>
    <p>(1290) O Christe, quaero, Christe, spes mortalium,</p>
    <p>Distente ligno, cuius huc usque, o favor,</p>
    <p>Ope servor annos undevicenos rea</p>
    <p>Ei martyris palmamque laurumque expeto.</p>
    <p>Valete, famuli; adesse si spectaculo</p>
    <p>(1295) Caedis meae prohibebit hostilis furor,</p>
    <p>Subeste dominis ut Deo, cuius manu</p>
    <p>Versantur hominum fata, nec iubentium</p>
    <p>Praecepta detrectate, dum rectum velint.</p>
    <p>Scherusbericus. Stuarta. Melvinus.</p>
    <p>Scherusbericus.</p>
    <p>Denuntiata tempore hesterno tibi</p>
    <p>(1300) Mandata nostrae si facessemus ducis,</p>
    <p>Cunctata thalamo longius prodi foras!</p>
    <p>Stuarta.</p>
    <p>Resume, Maria, spiritum aerumnis parem,</p>
    <p>Dimitte vitam! Christe, morientem iuva,</p>
    <p>Qui generis humani expiaturus vetus</p>
    <p>(1305) Probrum, gravatus praeter assuetum cruce</p>
    <p>Infame adisti sponte suppliciis iugum.</p>
    <p>O quod superbae vix habent unquam domus</p>
    <p>Potentiorum, regibus nomen pium,</p>
    <p>Melvine, donec morimur, es nobis fide</p>
    <p>(1310) Magna obsecutus (etsi in haereseos novae</p>
    <p>lurasse verba suspicor, Christus tamen</p>
    <p>Dumtaxat unus auctor est ecclesiae):</p>
    <p>Ego rite vobis uncta, regum a sanguine</p>
    <p>Catholica ego regina, pro multis queror</p>
    <p>(1315) Non esse pretium maius officiis tibi.</p>
    <p>Caledonem post fata, quae subeo, petes</p>
    <p>Suprema matris verba spectantis necem</p>
    <p>Nato reportans: ille virtutem, scio,</p>
    <p>Remunerabit hactenus prae me tuam.</p>
    <p>(1320) Ne sit Tonantis infrequens cultor neque</p>
    <p>Ecclesiam labare Romanam sinat,</p>
    <p>Si pace uera rcgna moderari suae</p>
    <p>tssul Dicionis optat; proprium cuius caput,</p>
    <p>Neu credat (unum nocuit hoc matri malum),</p>
    <p>(1325) Sed in parente spem suam supero locet,</p>
    <p>Qui dat salutem solus et opes regibus.</p>
    <p>Haec monita referes testis, ut moriar Scota,</p>
    <p>Vt Franca moriar fida, Romani patris</p>
    <p>Veterem professa publicam et certam fidem.</p>
    <p>Melvinus.</p>
    <p>(1330) Veneranda princeps atque suprema in Scotis</p>
    <p>Regina, nostrum gaudium quondam et salus,</p>
    <p>At nunc dolor dumtaxat, hoc rerum tibi</p>
    <p>Praestabo eandem cardine oeconomus fidem</p>
    <p>Quam semper. Ibo quaeque postremum iubes</p>
    <p>(1335) Regi feram, nec fuero dictorum immemor.</p>
    <p>Stuarta. Amias. Scherusbericus.</p>
    <p>Stuarta.</p>
    <p>Tune arbitraris, Amia, quod clientibus</p>
    <p>Per quae ipsa misi. scripta providi meis,</p>
    <p>Elizabetam forte iussuram dari?</p>
    <p>Nemo recusat iusta morituro.</p>
    <p>Amias.</p>
    <p>Arbitror.</p>
    <p>Stuarta.</p>
    <p>(1340) Audite, proceres, ultimam insontis precem</p>
    <p>Et huc sacrificus sinite concedat meus.</p>
    <p>Scherusbericus.</p>
    <p>Qui munus illud impleant, nostros habes.</p>
    <p>Stuarta.</p>
    <p>Si denegatur mysta morienti meus,</p>
    <p>Coetum mihi, praefecte, famularem cedo.</p>
    <p>Testes eos adesse morienti velim</p>
    <p>Et religionis omnibus posthac meae.</p>
    <p>Scherusbericus.</p>
    <p>Aliter statutum, quippe miscerent novo</p>
    <p>Clamore tecta teque turbalent heram.</p>
    <p>Stuarta.</p>
    <p>Quia me decet maiore comitatu mori,</p>
    <p>(1350) Vocate: sileant, ne quid impediant rei,</p>
    <p>Tacitique spectent, imperabo protinus.</p>
    <p>Scherusbericus.</p>
    <p>Ea fide accersuntur e puellulis</p>
    <p>Binae atque famuli quinque: ne plures roga.</p>
    <p>Stuarta.</p>
    <p>Sed tunc per illum, cuncta qui praesens videt</p>
    <p>(1355) Dominator orbis, per ducis vestrae moram,</p>
    <p>Per hospitalis si qua pectoribus fldes</p>
    <p>Pietasque vestris restat: hanc saltem integram</p>
    <p>Accipite, proceres, auribus vocem bonis.</p>
    <p>Cunctis potestas fiat abeundi meis</p>
    <p>(1360) Et efferendi, si quid a nobis habent</p>
    <p>Ducente fida singulos custodia.</p>
    <p>Kentius. Stuarta. Bealius.</p>
    <p>Kentius.</p>
    <p>Adi theatrum, domina. Famuli, ducite.</p>
    <p>Stuarta.</p>
    <p>Ad summa vis supplicia reginam trahant?</p>
    <p>Kentius.</p>
    <p>Servos domo, Paulete, ducturos voca.</p>
    <p>Stuarta.</p>
    <p>(1365) Etenim suum negante iam munus pede</p>
    <p>Vix sola gradior vixque subsisto satis.</p>
    <p>Kentius.</p>
    <p>Clara, Beali, voce rursus huc data</p>
    <p>Elizabetae iussa reginae lege:</p>
    <p>Dum considemus, audit et populus frequens.</p>
    <p>Bealius.</p>
    <p>(1370) Helisabe, Anglorum felici numine princeps</p>
    <p>Celtarumque potens Hibernorumque, paternae</p>
    <p>Assertrix fidei, regnorum iure propinquis</p>
    <p>Sarsberio mittit cui Kentius, Erblus atque</p>
    <p>Pembrocus comites, Comberlandoque salutem.</p>
    <p>(1375) Quandoquidem procerum coetu sollemniter acto</p>
    <p>Nostrorum votis Mariam damnavimus, olim</p>
    <p>Reginam Scotiae, porro sententia nuper</p>
    <p>Civibus accitis recitata et fixa per urbes,</p>
    <p>Ne patriae titubata salus, ne iura Tonantis</p>
    <p>(1380) Religioque cadant, quibus hactenus ipsa timetur</p>
    <p>Exitiale mihi vestrisque nepotibus omen,</p>
    <p>Iam tandem concedo mori meritasque malorum</p>
    <p>Auspicibus post me vobis expendere poenas</p>
    <p>Arce Fodringaiis Amia custode revinctam.</p>
    <p>(1385) lte; ferat nostram immisso lictore securim</p>
    <p>Imperii resecanda lues praesentibus isthic,</p>
    <p>Queis vos cumque datis. fussorum haec summa meorum</p>
    <p>Quam neque maiorum leges neque iura morentur.</p>
    <p>Borumgus. Stuarta. Kentius.</p>
    <p>Borumgus.</p>
    <p>Superest relectis ergo mandatis palam</p>
    <p>(1390) In amore Christi colloces fiduciam</p>
    <p>Et Christiano, domina, de more oppetas.</p>
    <p>Stuarta.</p>
    <p>Si domina, iubeo, sin secus, quaeso: sile !</p>
    <p>Borumgus.</p>
    <p>Quod optimatum iubeor imperio gravi</p>
    <p>Veroque quod conforme cognoscam, loquar.</p>
    <p>Stuarta.</p>
    <p>(1395) Falsi magister, si mihi obsequeris: tace!</p>
    <p>Pax ante luci fida cum tenebris erit,</p>
    <p>Cum Beliale Christus in foedus novum</p>
    <p>Descendet ante, quam mihi negotium</p>
    <p>Tecum sit ullum quamve latrantem audiarm.</p>
    <p>Kentius.</p>
    <p>(1400) Quid? Adhuc vetusta te superstitio tenet?</p>
    <p>Cur namque ritus et sacerdotem. tuum</p>
    <p>Nostratibus praeponis et quare crucem</p>
    <p>Dextra geris, quam mente gestari decet?</p>
    <p>Stuarta.</p>
    <p>Haud facile signum tale sine motu feras</p>
    <p>(1405) Et memoris animi maximis affectibus;</p>
    <p>Neque Christianos aliud obeuntes decet.</p>
    <p>Kentius.</p>
    <p>Vt dura cautes aetheris ridet minas,</p>
    <p>Cauro resistit et lacessentes aquas</p>
    <p>Longe remittit, dicta sic spernas licet.</p>
    <p>(1410) Caeleste numen voce placabo pia</p>
    <p>Communibusque precibus adiungam meas,</p>
    <p>Vt in supernas te recepturus domos</p>
    <p>Ignoscat idem noxiis iudex tuis.</p>
    <p>Stuarta.</p>
    <p>Orationem pariter augebo meam.</p>
    <p>(1415) Servator orbis, gentis humanae salus,</p>
    <p>Qui duplicata, Christe, transversim trabe</p>
    <p>Pendes et ulnas lenis expandis pater</p>
    <p>Ad te reversis, per quod implexum asperis</p>
    <p>Diadema sacrum sentibus pungit caput,</p>
    <p>(1420) Per et manus fixosque cuspidibus pedes</p>
    <p>Hiansque lateris vulnus: exaudi, obsecro,</p>
    <p>In morte solam. Sanguinis fusi patrem</p>
    <p>Torrente roseo mitiga aeternum mihi</p>
    <p>Et, quam parato victimam altari fero,</p>
    <p>(1425) Immitte caelo pectori vires novas,</p>
    <p>Vt religionis moriar assertrix tuae,</p>
    <p>Qui cuncta iudex omnium solus potes.</p>
    <p>Stuarta. Puellae duae.</p>
    <p>Stuarta.</p>
    <p>Tibi omnibusque caedis ignosco libens</p>
    <p>Auctoribus (sic numen ignoscat mihi)</p>
    <p>(1430) Vnum professa: nil in agnatae statum</p>
    <p>Vitamve quondam nilque culpandum palam</p>
    <p>Et sic patrasse. Cognitas tibi, Deus,</p>
    <p>Expunge culpas; utque in antiqua fide</p>
    <p>Et religione sanguinem fundam ultimum</p>
    <p>(1435) Et in beatas aetheris sedes vehar,</p>
    <p>Adite pro me, caelites, regum patrem,</p>
    <p>Qui terra et alto primus imperium obtinet:</p>
    <p>Pro me et Latino rite mystarum auspice,</p>
    <p>Pro me atque Hibero Francieoque regibus,</p>
    <p>(1440) Pro me et Iacobo rege et agnata, precor,</p>
    <p>Elizabeta, pro Caledoniis meis.</p>
    <p>Puella prima.</p>
    <p>O thema tragicum! Funebre o spectaculum,</p>
    <p>Ferale, foedum, luctuosum! Et quod Getae,</p>
    <p>Quod Scytha, quod Afri et Caspium litus colens</p>
    <p>(1445) Fera pertimescat trucibus aut Hister fugam</p>
    <p>Praebens Alanis, quis tot imperii notis</p>
    <p>Illustris aras hospitum sparsit cruor?</p>
    <p>Tam sancta saevo membra Diomedes gregi</p>
    <p>Epulanda posuit? Tale parricidium</p>
    <p>(1450) Quis heu tyrannus saeculo admisit suo?</p>
    <p>Quis Colchus eheu, diva, quam video tuam,</p>
    <p>Regina, maiestatem et imperii decus?</p>
    <p>Stuarta.</p>
    <p>At non spopondi vos huic tales globo.</p>
    <p>Exuite memet impedimentis, neque</p>
    <p>(1455) Admoveat huc satelles aut lictor manum.</p>
    <p>Nunquam ministris usa primum talibus,</p>
    <p>Nunquam viriles ante conspectus ego</p>
    <p>Mea membra regni cultibus mane expedii.</p>
    <p>Sed pignus istud, carnifex, diae crucis</p>
    <p>(1460) Imaginem puella sibi servet sine:</p>
    <p>Quae ter refundet aureae pretium tibi.</p>
    <p>Non patitur et vult esse perpetuam sibi.</p>
    <p>Ergo, puellae, tempus abeatis monet.</p>
    <p>Valete, nobis osculum summum date.</p>
    <p>Puella secunda.</p>
    <p>(1465) Quo nos solas, diva, remittis?</p>
    <p>Tecum votum est usque morari.</p>
    <p>PuelIa prima.</p>
    <p>Tecum votum est, regina, mori.</p>
    <p>O tristis abitus! ltane disceda,m neçlue,</p>
    <p>Regina, tecum moriar? Aeternum tui</p>
    <p>(1470) Privabor oris lumine? O terra! O polus!</p>
    <p>O alba longe saxa et antiquae Orcades!</p>
    <p>O Anglia atque Scotia, periistis hodie!</p>
    <p>Concussa planctu pectora illiso sonent.</p>
    <p>Stuarta.</p>
    <p>Pollicita tacitam contine, virgo, sonum</p>
    <p>(1475) Nimis insolentem; quin precatura arbitrum</p>
    <p>Pro me Tonantem cum viris clientibus</p>
    <p>Testare fortem et caede supplicii loco.</p>
    <p>Quid, lictor, obvelare contendis caput</p>
    <p>Et me, priusquam morior, attingis? Mane.</p>
    <p>(1480) Hoc tu, puella, fungere officio atque abi!</p>
    <p>Puella prima et secunda egressae.</p>
    <p>Puella prima.</p>
    <p>O nos remissae, nos ibi ignavae, soror!</p>
    <p>Quae patimur ? Et non sentiunt Amazonas</p>
    <p>Nos et Camillas? At quid imbelles, quid heu</p>
    <p>Solae tot illos contra? Moreremur simul.</p>
    <p>(1485) Nec id licebat nec iuvaret. Occidit</p>
    <p>Nihilominus lux quanta christicolum! Perit</p>
    <p>Nostri una sexus gloria et mundi decor.</p>
    <p>Audis profana caedier dextra caput?</p>
    <p>Nec penitus adigi vulnus? In medio stupet.</p>
    <p>(1490) Habet: peractum est. Pendet exigua male</p>
    <p>Os amputatum parte, et hinc trunco cruor</p>
    <p>Exundat, illinc regius vertex iacet.</p>
    <p>Video, licet semota, perfectum nefas.</p>
    <p>Heu, heu, dies et Phoebus hos obitus videt</p>
    <p>(1495) Nec reprimit ora sonipedum et flectit retro</p>
    <p>Cursum suorum? Si Thyestaeam impotens</p>
    <p>Spectare cenam, quae minus damni tulit,</p>
    <p>Hinc hinc reverte, Sol, anhelantes equos,</p>
    <p>Bissena cursu signa qui vario regis,</p>
    <p>(1500) Immitte noctem: pereat hic mundo dies</p>
    <p>Et lux acerba et Albion scelerum capax.</p>
    <p>Puella secunda.</p>
    <p>Quam spectat alto sontium vindex necem</p>
    <p>Pensabit ultor clade, si sero, gravi.</p>
    <p>Visamus autem, socia, qui dominae queat</p>
    <p>(1505) Tolli cadaver: nomine et capite, o dolor,</p>
    <p>Viduum sereno sindone involvi decet.</p>
    <p>Modo sidus orbis columen antiquae domus.</p>
    <p>Borumgus lictore exserente Stuartae caput.</p>
    <p>Inanibus simulata nequicquam artibus</p>
    <p>En ora fraudulentae et incanum caput,</p>
    <p>(1510) Quod Anglicanum nomen et avorum fidem</p>
    <p>Atra petebat Martis occulti face.</p>
    <p>Quae pertinaces praemiis paribus beet</p>
    <p>Melioris hostes ceteros evangeli,</p>
    <p>Rlizabetam servet imperio Deus.</p>
    <p>Puellae reliquo cum Choro duae. Amias.</p>
    <p>(1515) Permitte reddi corpus exaninìum, Amia,</p>
    <p>Nobis et aufer, eia, carnifici effero</p>
    <p>Sanctas pudicae, quaeso, reliquias, uti</p>
    <p>Nos exuamus, spolia reddamus tibi.</p>
    <p>Amias.</p>
    <p>Exite, quod nos agimus, adhibendas negat.</p>
    <p>Puella prima.</p>
    <p>(1520) O Cerbere implacate et immanis Charon,</p>
    <p>Vel in cadaver saevies? Nondum satur</p>
    <p>Est longa rabies? Praeses o maestae domus,</p>
    <p>Vae, våe tibi! Vae quisquis haec alius facit</p>
    <p>Et intuetur! Vae tibi, tellus parens,</p>
    <p>(1525) Et patriae, quaecumque non ulciseitur,</p>
    <p>Vobisque, reges, sive parricidium</p>
    <p>Non impediistis sive patratum scelus</p>
    <p>Impune sinitis regium obliti decus</p>
    <p>Et religionem perditam sub cardine</p>
    <p>(1530) Glacialis ursae, cum supra magnos furor</p>
    <p>Elizabetae gentium exsultet duces!</p>
    <p>Puella secunda.</p>
    <p>Nunquam dolorem credidi tantum adfore,</p>
    <p>Vt efferatam post Caledoniam fuga,</p>
    <p>Captivitatis post fugam, cxsilii malum,</p>
    <p>(1535) Post servitutem carcer et languor gravis,</p>
    <p>Post carcerem languore cumulatum gravi</p>
    <p>Sequeretur actu caedis extremo pudor</p>
    <p>Et funeris ludibria deserti canum</p>
    <p>Rabido furori. Gravius et Macolmii</p>
    <p>(1540) Et Guilielmi principum timui nihil</p>
    <p>Captivitate, peior eventus metu</p>
    <p>Est et timore maius infortunium.</p>
    <p>Puella prima.</p>
    <p>At membra busto quis parentali teget?</p>
    <p>Artus sacratae nobiles heroidos</p>
    <p>(1545) Rima patente video nudatos humi,</p>
    <p>Truncum caputque et signa clari corporis</p>
    <p>Et ora et illas arduae frontis notas.</p>
    <p>Huc illa facies igne sidereo nitens,</p>
    <p>Inimica flectens lumina huc ceeidit color?</p>
    <p>(1550) Regina, tales intuor vultus tuos</p>
    <p>Talesque patior? Quo tuus fugit decor</p>
    <p>Oculique nostrum sidus? Exanimis iaces,</p>
    <p>Neglecta et insepulta; superamus tamen,</p>
    <p>Cum cur mori velimus, heu, causae nimis,</p>
    <p>(1555) Cur vivere autem, restet adflictis nihil</p>
    <p>Nisi remanemus, ut renarremus nefas.</p>
    <p>Audite terrae, clausa litoribus vagis</p>
    <p>Audite maria et quisquis attonitus stupet,</p>
    <p>Fulgore primo capius et facili bono</p>
    <p>(1560) Fallacis aulae: audite quam fragili loco</p>
    <p>Vix stent superbi, credulum quotquot bonis</p>
    <p>Animum dederunt rebus. Est parvus cinis</p>
    <p>Et umbra, quod nos cumque miramur nimis.</p>
    <p>Quisquamne regno gaudet et fastu brevi?</p>
    <p>(1565) Excelsa regum sceptra sic sorti obiacent,</p>
    <p>Vt alta ventos semper excipiunt iuga</p>
    <p>Rupemque saxis vasta dirimentem freta,</p>
    <p>Quamvis quieti verberant fluctus maris.</p>
    <p>Decus illud orbis atque lumen aureum</p>
    <p>(1570) Toti Stuarta flebilis mundo iacet.</p>
    <p>Decrevit huc augusta regnantum nurus,</p>
    <p>Ex quo Moravius, Agaris Ismael satu,</p>
    <p>Amplexus urbes et Caledoniam draco</p>
    <p>Caput leonis pressit imposito pede:</p>
    <p>(1575) Mox cessit odiis anima privatis nocens,</p>
    <p>Et Iezabeli praeiit ad furvam Styga.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
        
    </body>
</text>
</TEI>
