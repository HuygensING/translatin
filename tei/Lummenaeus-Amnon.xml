<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0050" xml:lang="lat">
<teiHeader>
<fileDesc>
    <titleStmt>
        <title type="main">Amnon, tragoedia sacra</title>
        <title type="sub">AMNON TRAGOEDIA SACRA. Autore Rdo. Domino D. IACOBO CORNELIO LVMMENAEO à MARCA</title>
        <author>Lummenaeus a Marca, Jacobus Cornelius</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Cornelius Marius</publisher>
        <pubPlace>Ghent</pubPlace>
        <date>1617</date>
    </publicationStmt>
    <sourceDesc>
        <bibl>
            Identifier: <name>Lummenaeus-Amnon</name><lb/>
            Short title: <title>Amnon</title><lb/>
            Year of first edition: <date>1617</date><lb/>
            Author information:<lb/>
            Alias: Marcke, Jacobus<lb/>
            Birth: c.1580, Ghent<lb/>
            Death: c.1628, Douai<lb/>
            Floruit: None, Rome, Milan<lb/>
            <ref target="https://www.literairgent.be/lexicon/lumenaeus-a-marca-jacobus-cornelius">Link</ref><lb/>
            <emph>No source description</emph><lb/>
            <ref target="https://books.google.nl/books?id=jTCaKMTHN2AC">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">tragedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>AMNON</p>
  <p>TRAGOEDIA</p>
  <p>SACRA.</p>
  <p>Autore</p>
  <p>Rdo. Domino D. IACOBO CORNELIO</p>
  <p>LVMMENAEO à MARCA.</p>
  <p>GANDAVI</p>
  <p>Apud Cornelium Marium, ad intersig.</p>
  <p>dulciss. nominis IESV.</p>
  <p>CIƆ. IƆC XVII.</p>
  <p>AMPLISSIMO</p>
  <p>VIRO DOMINO</p>
  <p>D. DIONYSIO</p>
  <p>VILLERIO</p>
  <p>Tornacensis Ecclesiae Cancellario &amp;c. Domino meo.</p>
  <p>AMNONEM Tragoediam in cothurnis ad te mitto. Luculentum argumentum
  est, &amp; quod</p>
  <p>mereatur plaustris in scenam vehi Multis hîc in orchaestra
  exhibitum lacrymas elicuit, cordolium prouocauit, considerantibus
  dubias Regum vices, Amnonis furias, &amp; Thamarae Iuctum veluti in
  pergula spectantibus, quam impius frater</p>
  <p><milestone unit="folio" facs="A2"/></p>
  <p>4</p>
  <p>violento incaestu oppressit. Aequi bonique consule Amplissime Vir,
  &amp; permitte mihi, vt te amare &amp; colere possim, cuius potissimum
  auspicijs hanc ederam debeo, quam in Parnasso legi. Gandaui è monte
  Blandinio, 14. Calend. Maij anno 1617.</p>
  <p>Vestrae Amplitudinis</p>
  <p>Seruus in Christo</p>
  <p>IACOBVS CORNELIVS LVMMENAEVS</p>
  <p>à Marca Sacerdos.</p>
  <p>5</p>
  <p>APPROBATIO.</p>
  <p>LEGI hanc Tragoediam Sacram, Amnonem Reuerendi Domini D. IACOBI
  CORNELII LVMMENAEI à MARCA. Imprimi poterit. Sic attestor hac 6.
  Aprilis 1617.</p>
  <p>Guilielmus Arents Poenit:</p>
  <p>Gand. L. C.</p>
  <p>ARGVMENTVM.</p>
  <p>AMNON Dauidís filius, foedâ libidine instinctus, Sororem Thamaram
  incaesto raptu polluit, &amp; ludibrio habitam, abiectamque foribus
  eliminat. Illa verò multùm queribunda Absalomo fratri iniuriam narrat,
  &amp; ferocem alioquin Iuuenem lacrymis suis magis magisque prouocat,
  vt facinoris insolentiam puniat; Absalomus itaque Amnonem subdolâ
  machinatione ad epulas euocatum, &amp; porro temulentum sicarijs
  objicit, &amp; multis vulneribus confectum obtruncat; luget Regia
  [&lt; Reiga], &amp; impio in funere pij Regis lacrymis lessum iungit,
  &amp; tragoediam claudit.</p>
</div>
<div type="level1" xml:id="main">
  <head>Main</head>
  <p>Personarum nomina.</p>
  <p>AMNON. DAVID.</p>
  <p>THAMARA. IONADABVS.</p>
  <p>NVTRIX. NVNCIVS.</p>
  <p>ABSALOMVS. CHORVS</p>
  <p>(7)</p>
  <div type="level2" xml:id="actvs-primi">
    <head>ACTVS PRIMI</head>
    <p></p>
  </div>
  <div type="level2" xml:id="scena-prima.">
    <head>Scena Prima.</head>
    <p>AMNON.</p>
    <p>ADSVM, cubile languidum, &amp; moestum larem</p>
    <p>Pertaesus &amp; faecunda curarum atria.</p>
    <p>Thamara dolorem miscet; ah! Nequeo miser;</p>
    <p>Thamara furorem inflammat, &amp; me fascino</p>
    <p>(5) Occidit; ille risus &amp; formae lepos,</p>
    <p>Ille nitor, illa gratia &amp; vernus decor,</p>
    <p>Illae amulantes purpuram &amp; rosas genae,</p>
    <p>Oculique vinctaeque aureo mundo comae,</p>
    <p>Et quicquid aegro triste cordolium facit.</p>
    <p>(10) Thamara! quid iterum insanio?excedat furor;</p>
    <p>Non possum, amoris vulnus in venis alo,</p>
    <p>Et carpor igni, qualis Inferno sonat,</p>
    <p>Stridentis ollae ergastulo &amp; cingit reos:</p>
    <p>Abominatis qualis in Sodomis stetit,</p>
    <p>(15) Et stabit vsque putrido stillans vado:</p>
    <p>Aut qualis illo pollices Lotho satas</p>
    <p>Post fulmina atra, &amp; tabidam caeli luem</p>
    <p>Flammae impotentes ebrio immisit Patri.</p>
    <p>Quali Sichemus Rector in Dinâ perit:</p>
    <p>(20) Qualis nepotes Beniaminios rotat,</p>
    <p>Et hospitam ardent foeminam noxa dati.</p>
    <p>Horresco referens, nec libet genio satis</p>
    <p>Vlcus alienum scabere, cum tumuit meum,</p>
    <p>Et tabe pressâ, more diri canceris,</p>
    <p>(25) Serpit per artus; scilicet nullum est super</p>
    <p>Lenimem aegro pectori, &amp; busto calet,</p>
    <p>Et vsque &amp; vsque busto inexpletum calet.</p>
    <p><milestone unit="folio" facs="A4"/></p>
    <p><milestone unit="page" facs="8"/></p>
    <p>Ergo sepultus viuo, &amp; hic manes meos</p>
    <p>Lugere possum, nemo sic viuit tamen,</p>
    <p>(30) Quem nulla vel suspiria aut gemitus leuant.</p>
    <p>Thamara! quid obstas? sola me Thamar iuuat,</p>
    <p>Et obserati pectoris claues habet.</p>
    <p>Succurre Thamar, spiritus tenues eunt.</p>
    <p>Ah! quid moraris? si mihi vitam negas,</p>
    <p>(35) Suspiriosi pectoris follem exprimam,</p>
    <p>Haustoque gemitu. pedibus accumbam tuis.</p>
    <p>Miserere Thamar! sola tu aerumnas meas</p>
    <p>Interpolare, sola tu flammam potes</p>
    <p>Sopire, laesi pectoris viuam facem,</p>
    <p>(40) Et quicquid imis aestuat praecordiis.</p>
    <p>Excede pestis, aduoca mentem miser,</p>
    <p>Compesce Erynnes, si quis in mundo est pudor,</p>
    <p>Arce pudendum crimen, &amp; fraena impetum.</p>
    <p>Germana Thamar fratris vt thorum impleat?</p>
    <p>(45) Vt misceat connubio incastum meo?</p>
    <p>O sancta probitas! Virginem vt stupro occupem?</p>
    <p>Frater sororem? fulmine hic sternat prius,</p>
    <p>Et me rubente dextera feriat Deus,</p>
    <p>Aut terra mihi dehiscat, &amp; me differant</p>
    <p>(50) Orco immolatam victimam inferna canos,</p>
    <p>Ante pudor, ante iura quam violem tua,</p>
    <p>Legemque magnae Matris &amp; fas &amp; Deum.</p>
    <p>Sed quid repugnas improbe? ah! frustra pius,</p>
    <p>Frustra seuerus disputas; video satis</p>
    <p>(55) Meliora &amp; aequus comprobo, sequor tamen</p>
    <p>Deterius aliquid semper, &amp; labem, &amp; nefas,</p>
    <p>Et quo profana cumque me lactat Venus.</p>
    <p>Res dura Venus est, cum iuuentâ &amp; ocio</p>
    <p>Virent medullae, &amp; tabe crudeli scatent.</p>
    <p>(60) Tunc cum furorem serua libertas fouet,</p>
    <p>Et pascit aegrum vulnus, &amp; curas alit</p>
    <p>Semper recentes, nulla depressum leuat</p>
    <p>Panaraea morbum, penitus inuadit fibras,</p>
    <p>Atque vbi peredit, sequitur Inferno comes,</p>
    <p>(65) Lentoque passu lugubres campos obit.</p>
    <p>Heu caeca rabies! heu mihi! perij miser,</p>
    <p><milestone unit="page" facs="9"/></p>
    <p>Et restat aliquid semper in manes meos.</p>
    <p>Vt vidi, vt ager occidi, vt malus furor</p>
    <p>Abstulit amantem! perdidit fratrem Soror,</p>
    <p>(70) Nutuque ocelli, cuspide &amp; iaculo magis</p>
    <p>Strictim &amp; potenter cordis effodit sinum,</p>
    <p>Vitamque penitus, sanguinemque hausit meum.</p>
    <p>Nunc morior, addet naeniam tumulo Pater,</p>
    <p>Tibicinesque &amp; praeficas, &amp; ordine</p>
    <p>(75) Longo cupressos manibus statuet meis.</p>
    <p>At forte Thamar lacrymas olim dabit,</p>
    <p>Largumque deflens imbuet busti situm.</p>
    <p>Quam tunc cubabo molliter! quantum ossibus</p>
    <p>Et deteretur pectori virus meo,</p>
    <p>(80) Quod nunc in orbem saeuit! infoelix amor,</p>
    <p>Quo nec potiri facile, nec iustum est mihi!</p>
    <p>Quocunque vergit animus, in curas redit,</p>
    <p>Quocumque nutant lumina, implentur sinus,</p>
    <p>Purique Soles non magis lucent mihi,</p>
    <p>(85) Vt noctem opacam miscuit caecus puer,</p>
    <p>Et torua Exynnis fumidam extinxit facem</p>
    <p>In pectore isto luridam inuoluens stygem.</p>
    <p>Sed cur querelas diuido in ventum meas?</p>
    <p>Nec flammam in auras dissipo? ô malum! ô dolor</p>
    <p>(90) Pungentis oestri, qui mihi torquet iecur!</p>
    <p>Thamara! quid obstas?qui mihi cumque est labor,</p>
    <p>Expressus aegro viscerum suspirio</p>
    <p>In te redundat, terge formosâ manu</p>
    <p>Tabem perennem, detere hanc pestem fibris,</p>
    <p>(95) Expelle Erynnem, vulnus hoc, quantum patet,</p>
    <p>Tibi relictum est; ô Dea! ô sidus meum!</p>
    <p>Thamara! quid obstas? Thamara! ô fatum meum</p>
    <p>Crudele! Morior! morior! &amp; nunquam, tuis</p>
    <p>Si non ab oculis, vlla me adspiciet salus.</p>
    <p><milestone unit="page" facs="10"/></p>
    <p><hi rend="bold">Chorus.</hi></p>
    <p>(100) NOn tot vario gurgite motus</p>
    <p>Euripus agit, nec tot calidis</p>
    <p>Ludit arenis Barbara Syrtis;</p>
    <p>Non tot laues torquet ab vndis</p>
    <p>Amphitrute caerula conchas,</p>
    <p>(105) Non tot pictos Methymna legit</p>
    <p>Fata racemos; non tot grauidos</p>
    <p>Gargara culmos, quot demerso</p>
    <p>Pectore curas, longâ nexas</p>
    <p>Vsque catenâ, vel quot penitus</p>
    <p>(110) Crudelis amor vulnera miscet.</p>
    <p>Frustra placidos carpere somnos</p>
    <p>Et lethaeo gurgite tentat</p>
    <p>Semper vigiles mergere taedas,</p>
    <p>Si quem Paphius laeserit Arcu,</p>
    <p>(115) Non inuita Cypride, pullus.</p>
    <p>Cum nocturnis aurea bigis</p>
    <p>Delia caecas temperat vmbras</p>
    <p>Et vaga passim sidera fulgent,</p>
    <p>Numerat longas tetricus horas,</p>
    <p>(120) Et, solicito nixus cubito</p>
    <p>Suspirando viscera rumpit,</p>
    <p>Tunc, cum nitido lutea vultu</p>
    <p>Noctem &amp; stellas occupat Eos</p>
    <p>Spargitque rosas, deserit aegri</p>
    <p>(125) Taedia lecti, nescitque miser,</p>
    <p>Quod nusquam auidas vitat Erynnes,</p>
    <p>Intestino deditus hosti.</p>
    <p>Nulla est lento panacaea malo,</p>
    <p>Et perpetuo carpitur igni,</p>
    <p>(130) Quisquis vetitos arsit amores:</p>
    <p>Quamuis Tyrio fulgeat ostro,</p>
    <p>Et regali fretus lituo</p>
    <p>Scribat populis iura sub actis,</p>
    <p>Ipse aeternâ compede vinctus</p>
    <p><milestone unit="page" facs="11"/></p>
    <p>(135) Mollis pueri victima, noxae</p>
    <p>Deditus, vdâ vilior algâ,</p>
    <p>Importuno seruit amori.</p>
    <p>Ridet, lacrymat, sperat, metuit,</p>
    <p>Aestuat, horret, torpet, anhelat,</p>
    <p>(140) Rapitur, trahitur, figitur, haeret:</p>
    <p>Vt dura silex, aut quae tumidis</p>
    <p>Extat scopulis arida cautes:</p>
    <p>Audet, trepidat, buxoque magis</p>
    <p>Pallidus iterum vota remittit,</p>
    <p>(145) Semperque aliquid moret, &amp; horret,</p>
    <p>Qui pistrino cogitur isto.</p>
    <p>Heu! quam mallet voluere saxum,</p>
    <p>Aut praecipiti restare rotae,</p>
    <p>Vrgere cauam protinus vrnam,</p>
    <p>(150) Inconsumptum praestare iecur</p>
    <p>Miluo, aut aquilae semper hianti,</p>
    <p>Tauri gelidâ rupe ligatus.</p>
    <p>Aut si flammis omnia debet,</p>
    <p>Mallet Siculos inter cineres,</p>
    <p>(155) Late grauidâ conditus Aetnâ</p>
    <p>Spirare olidos vsque caminos</p>
    <p>Et sulfureas voluere taedas.</p>
    <p>Quid te curis frustra maceras?</p>
    <p>Quid te exagitas nobilis Amnon?</p>
    <p>(160) Quis tibi vultum contrahit horror?</p>
    <p>Ah! cur teneri stillant oculi,</p>
    <p>Aut quis lacrymas concitat istas?</p>
    <p>Dirum est aliquid, quodcumque doles,</p>
    <p>Quod te centro pectoris vrit,</p>
    <p>(165) Quod nec flendo lenire queas,</p>
    <p>Quamuis largo fonte madescens</p>
    <p>Totam haurires pectoris vrnam.</p>
    <p>Nunquam lacrymis satiatur amor,</p>
    <p>Et si Oceano mergere tentes,</p>
    <p>(170) Nunquam labem diluis istam.</p>
    <p>Heu me! vbi lepidae forma iuuenta,</p>
    <p>Hilarique oculi, roseaeque genae,</p>
    <p>Et quae te olim fingere pulcrum</p>
    <p><milestone unit="page" facs="12"/></p>
    <p>Succo poterat lactea pubes?</p>
    <p>(175) Omnia dirus consumpsit amor,</p>
    <p>Et crudeli tabe peredit.</p>
    <p>Non iam trepidos figere ceruos,</p>
    <p>Ne vacat altum lustrare nemus,</p>
    <p>Qua frondosas implexa comas</p>
    <p>(180) Bersaba veteres arrigit ornos,</p>
    <p>Non quadriiugos flectere currus,</p>
    <p>Non difficiles radere metas,</p>
    <p>Non &amp; pariles stringere caestus,</p>
    <p>Non baleares vertere fundas,</p>
    <p>(185) Aut pancraticos cogere nexus.</p>
    <p>Nec dulcisona carmina citharae</p>
    <p>Lenimen habent, aut grata lyra</p>
    <p>Murmura possunt ducere somnos.</p>
    <p>Inter lacrymas musica luget,</p>
    <p>(190) Etsi implacidas occupet aures,</p>
    <p>Tetrica surdo fabula stridet.</p>
    <p>Omnia vincit crudelis amor,</p>
    <p>Et sperando vulnera nutrit.</p>
    <p>Iacob timidae Matris alumnus,</p>
    <p>(195) Iussus patrium mutare solum,</p>
    <p>Et diuersas quaerere terras,</p>
    <p>Consanguine â Rachele calet,</p>
    <p>Et connubij tempora pactus</p>
    <p>Septem lentas transigit hyemes,</p>
    <p>(200) Tum morosi fraude Labani</p>
    <p>Iterum longos deuorat annos,</p>
    <p>Lectae thalamum virginis ardens.</p>
    <p>Sampson valido robore fortis,</p>
    <p>Cui ludus erat cominus vrsos</p>
    <p>(205) Stringere, &amp; auidos sternere scimnos,</p>
    <p>Aut mandibulâ caedere densos</p>
    <p>Protinus hostes, vni potuit</p>
    <p>Cedere culpae, blandoque sinu</p>
    <p>Bellicis aegros mersit ocellos.</p>
    <p>(210) Illa arcanum radere crinem,</p>
    <p>Et secretae forficis ausu</p>
    <p>Cincinnatam verrere caluam.</p>
    <p><milestone unit="page" facs="13"/></p>
    <p>Quid tunc animi, quid mentis erat</p>
    <p>Inclyte Sampson? cum te longâ</p>
    <p>(215) Compede nexum, multa querentem,</p>
    <p>Et conantem plurima frustrà</p>
    <p>Garrula pellex prodidit hosti?</p>
    <p>Ter conatus soluere restem,</p>
    <p>Ter commissos vndique neruos,</p>
    <p>(220) Ter faemineum ludere furtum,</p>
    <p>Semper casso robore fleuit.</p>
    <p>Omnia vincit crudelis Amor,</p>
    <p>Et nos tenero Marte triumphat,</p>
    <p>Vnâ pictae cuspide pharetrae,</p>
    <p>(225) Vno iaculi vulnere fixos,</p>
    <p>Oestri volucris forcipe laesos,</p>
    <p>Quod sub medio pectore stridet.</p>
    <p>Omnia vincit crudelis Amor,</p>
    <p>Et nos puero cedere iustum est,</p>
    <p>(230) Qui nos vno fascinat oculo,</p>
    <p>Nec semper eget cuspide &amp; arcu,</p>
    <p>Vt nos penitus figere possit.</p>
    <p>Omnia vincit crudelis Amor:</p>
    <p>Vos inuicto cedite Pullo</p>
    <p>(235) Verni Iuuenes, quos flore nouo</p>
    <p>Poene inuestis sospitat aetas.</p>
    <p>Fugite ô pueri, lubrica serpens</p>
    <p>Inter virides sibilat herbas,</p>
    <p>Et damnosum virus anhelat.</p>
    <p>(240) Si quem rapido strinxerit hamo,</p>
    <p>Saepe indignos flebit amores,</p>
    <p>Alto nimium vulnere fixus,</p>
    <p>Et crudeli saucius oestro,</p>
    <p>Quod sub teneras vsque medullus</p>
    <p>(245) Intima carpens, sugit vegetos</p>
    <p>Vndique lumbos, &amp; nos certo</p>
    <p>Destinat Orco.</p>
    <p><milestone unit="page" facs="14"/></p>
  </div>
  <div type="level2" xml:id="actvs-ii.">
    <head>ACTVS II.</head>
    <p>Thamar, Nutrix, Absalomus.</p>
    <p>O Facinus! heu me! vindicem testor Deum!</p>
    <p>O sancta probitas! O pudor! si vnquam tibi</p>
    <p>(250) Casto litaui pectore, &amp; niueâ fide.</p>
    <p>Crudelis Amnon! O mihi inuisum nimis</p>
    <p>Nomen, caputque! mille quod diris satis</p>
    <p>Nunquam agere possum, mille diris nequius.</p>
    <p>Nunc fugio, mecum languor, &amp; mecum dolor,</p>
    <p>(255) Et sera poenitentia, &amp; curae graues,</p>
    <p>Et quicquid aegri pectoris stringit fibras.</p>
    <p>Caetera profanus abstulit prado mihi,</p>
    <p>Florem iuuentae, fibulam, &amp; caestum, &amp; rosas</p>
    <p>Verni pudoris, &amp;, quod horresco loqui,</p>
    <p>(260) Crudele spolium Veneris incaestae nimis.</p>
    <p>Hei misera Thamar! Regiae stirpis probrum,</p>
    <p>Et pudor auitae gentis, &amp; Patriae lues!</p>
    <p>Quo me doloris saeua tempestas rapit?</p>
    <p>Nutrix Compesce alumna mentis effranae impetum,</p>
    <p>(265) Collige furorem, quis tibi nocuit Deus?</p>
    <p>Quis siderauit? Thamar: O mihi carum caput!</p>
    <p>Nutrix. An fallor? an me somnio ludit dolor?</p>
    <p>Vnde hic ocellis luror, &amp; macies genis,</p>
    <p>Ruptaeque nudo vertice, &amp; lacerae coma?</p>
    <p>(270) Alumna, quis te laesit? aut tantum cui</p>
    <p>Miseranda de te licuit? O nata! O decus</p>
    <p>Regale nostrum! ô Virgo! Thamar. Quid me saucias?</p>
    <p>Nutrix. Thamar! quis aegrimoniae caussam dedit,</p>
    <p>Tantumque inussit pectori vulnus tuo?</p>
    <p>(275) Effare Virgo. Thamar: Laedis iterum? Nutrix.
    scilicet</p>
    <p>Ego dolorem miscui, &amp; noxae caput</p>
    <p>Hoc dedo, sed quo crimine? Thamar. Auerte obsecro</p>
    <p>Supplicia, remoue dexteram: Nutrix. Indulge prius.</p>
    <p><milestone unit="page" facs="15"/></p>
    <p>Thamar. Quis noxiam te statuit? Nutrix: indulge mihi,</p>
    <p>(280) Per virginalem hanc purpuram. Thamar: occidis
    quoque.</p>
    <p>Nutrix. Perij! quid obstas? per decentem hanc purpuram,</p>
    <p>Et virginales fimbrias. Thamar. iterum ferit,</p>
    <p>Et nescit, heu me! nescit! hoc olim fui,</p>
    <p>Et virginalis purpura haec olim fuit,</p>
    <p>(285) Et virginales fimbriae, &amp; virgo Thamar,</p>
    <p>Nunc mulier! illâ dote me incaestus tulit,</p>
    <p>Diramque inussit corpori labem meo.</p>
    <p>Et ecce frater Absalom prodit meus,</p>
    <p>Frater vterinus Absalom, quis me leui</p>
    <p>(290) Corripiat aurâ, turbines inter, Deus,</p>
    <p>Et statuat, vbi me solus accuset pudor,</p>
    <p>Tacitasque conscientiae poenas luam?</p>
    <p>Nec conscius sit Absalom, &amp; Absalom</p>
    <p>Non erubescat, Absalom frater meus?</p>
    <p>(295) Absalom. Quis hic tumultus? fare, quid rerum est
    soror?</p>
    <p>Thamar. Per hanc ego te dexteram. Absalom.fratrem rogas?</p>
    <p>Thamar. Per has ego te lacrymas. Absalom. fare, impera:</p>
    <p>Thamar. Per has ego te lacrymas. Absalom. cur non iubes?</p>
    <p>Thamar. Miserere. Absalom. quid vis misera? Thamar. sic rectè
    vocas,</p>
    <p>(300) Miserere frater: Absalom. cur tibi madent genae?</p>
    <p>Thamar. Ignosce frater. Absalom: parturit magnum haec malum,</p>
    <p>Et nescio quid pectore obstipo gerat,</p>
    <p>Dirum aliquid, vt nunc suspicor; faro ocyus</p>
    <p>Germana, quid me voce perplexâ tenes?</p>
    <p>(305) Thamar. Lugere primum liceat, &amp; consumere</p>
    <p>Luctum recentem. Absalom. lacrymis olim vacat,</p>
    <p>Nunc prome curam. Thamar: frater! Absal. abrumpe ocyus,</p>
    <p>Quid me dolore incendis? Thamar. Ah! pudet loqui,</p>
    <p>Et, ne quid vltra misceam; ah! taedet nimis!</p>
    <p>(310) Et, ne quid vltra misceam; ah! taedet nimis!</p>
    <p><milestone unit="page" facs="16"/></p>
    <p>Absalom. Quid me enecas Germana? Thamar. permittè obsecro</p>
    <p>Silere, tantum lacrymas terge meas,</p>
    <p>Et ne pudorem prouoca. Absalom. quid hoc [?] mali est?</p>
    <p>Opem rogat, deplorat, exorat, stupet,</p>
    <p>(315) Quod vult loqui, non audet, &amp; semper cupit</p>
    <p>Caelare quod vult eloqui, &amp; pugnat sibi.</p>
    <p>Germana quid me postulas? Thamar: fidem tuam</p>
    <p>Imploro. Absalom. loquere. Thamar. non satis possum tamen</p>
    <p>Absal. Conare saltem. Thamar:frater! Absalom: amplexum amove,</p>
    <p>(320) Nihil horum egemus, Thamar: parce. Absalom. Collapsa
    est, iacet</p>
    <p>Germana! sidus vnicum &amp; decus meum,</p>
    <p>Germana Thamar! Thamar: Absalom! Absalom: rursus dolet,</p>
    <p>Et me querelis vrget, ac vellit comam.</p>
    <p>Thamar. Cur non licebat emori? ó fatum! ô pudor!</p>
    <p>(325) Cur non licebat? Absal:fare, quid rursum tegis?</p>
    <p>Thamar. Sepelire curam. Absal prome, lenimen dabo.</p>
    <p>Thamar. Vis ipsa morbi superat &amp; gaudet tegi.</p>
    <p>Absalom: Quod me occupas insaniis? rursum iacet</p>
    <p>Tham: Crudelis Amnon! Absalom: Tetigit. Tham: Atrox, impie,</p>
    <p>(330) Incaeste, abominabilis semper mihi!</p>
    <p>Amnon! luuentae carnifex turpis meae!</p>
    <p>Absalom: Frater? Tham: Tacere liceat: Absal: et rursum
    implicas.</p>
    <p>Thamar: Frater pudorem rapuit incaestus meum.</p>
    <p>Absal. Frater? Sorori Virgini? Thamar Parce obsecro.</p>
    <p>(335) Absal: Amnon Thamarae noxiam? &amp; potuit ferus,</p>
    <p>Et potuit? Amnon Virgini stuprum intulit?</p>
    <p>Amnon? Sorori Virgini? &amp; lusit tuo</p>
    <p>Raptor pudore? spectat hoc, spectat Deus,</p>
    <p>Et parcit igni ? fulmina &amp; nimbos tenet?</p>
    <p>(340) Sed nunquid hic inultus vt fiebo puer,</p>
    <p>Et ille diri sceleris &amp; stupri satur</p>
    <p>Nos in triumpho Veneris ad pompam trahet?</p>
    <p><milestone unit="page" facs="17"/></p>
    <p>Nunc viribus opus Absalom, animis opus.</p>
    <p>Exempla dabimus, venit in scenam prior.</p>
    <p>(345) Tu collige istam Mater. Tham: Occide obsecro,</p>
    <p>Cui me reseruas? Absalom! Absal: Doma impetum,</p>
    <p>Et temet in partem aduoca, noxâ caret</p>
    <p>Extortus &amp; depastus inuitae pudor.</p>
    <p>Thamar: Consule pudori. Absalom: Tempera luctum Soror,</p>
    <p>(350) Non inquietum saepe lenitur malum.</p>
    <p><hi rend="bold">Chorus.</hi></p>
    <p>QVis hunc tumultum turbat? ah! ringit, dolet,</p>
    <p>AEstuat inexpletum Absalom, saeuit quoque,</p>
    <p>Et temperare non potest animo satis.</p>
    <p>Nescio quid intus agitet, hoc scio tamen,</p>
    <p>(355) Quòd ille vultus igneus spirat minus,</p>
    <p>Nec ardet aliquid languidum: Regum dolor</p>
    <p>Licentiâ nutritur, &amp; praegnans nocet.</p>
    <p>Thamara laceros effusa sinus,</p>
    <p>Et vulsa genas, &amp; tonsa comas,</p>
    <p>(360) Ah! virgineas nuda papillas</p>
    <p>Fratrem tumidâ suscitat irâ,</p>
    <p>Et se curis macerat aegris.</p>
    <p>Luget totas anxia noctes,</p>
    <p>Et se calidis explet lacrymis.</p>
    <p>(365) Stridulus aequat curam Ascalaphus,</p>
    <p>Et respondet carmine diro</p>
    <p>Solo recti culmine sidens.</p>
    <p>Gaudet tenebris aliturque dolor,</p>
    <p>Et se exercet noctis in vmbrâ,</p>
    <p>(370) Quando alituum, pecudumque genus</p>
    <p>Grato indulgent corpora somno</p>
    <p>Cum mutus ager maeret &amp; vdo</p>
    <p>Colligit artus bucula campo,</p>
    <p>Aut pallentes ruminat herbas</p>
    <p>(375) Cum furtiuos lasciua choros</p>
    <p>Delia Latmo monte frequent</p>
    <p><milestone unit="folio" facs="B"/></p>
    <p><milestone unit="page" facs="18"/></p>
    <p>Et suspensa lampade restat.</p>
    <p>Tunc in pullo syrmate nigris</p>
    <p>Tincta venenis lurida macies</p>
    <p>(380) Omnia culpat, longumque furens</p>
    <p>Crudele solum, crudele salum,</p>
    <p>Et crudeleis etiam Superos</p>
    <p>Oris nimium libera clamat.</p>
    <p>Frustra rutilo sternitur ostra,</p>
    <p>(385) Frustra roseos spirat odores</p>
    <p>Lectica mali foeta laboris,</p>
    <p>Et tot lacrymis ebria semper.</p>
    <p>Gliscit miseros flamma per artus</p>
    <p>Semperque nouo vulnere stridet</p>
    <p>(390) Altè virides pasta medullas.</p>
    <p>At non gaudet paupere tecto</p>
    <p>Lugubris Ate, luctuque fero</p>
    <p>Regum tumidas obsidet arces.</p>
    <p>Ibi purpureos scandit thalamos</p>
    <p>(395) Inter medias saeua cohortes,</p>
    <p>Et tot vigiles vndique peltas;</p>
    <p>Mox Tenareis horridat aedis</p>
    <p>Nubilat vmbrâ triste lacunar,</p>
    <p>Et tetra nimis somnia spargit.</p>
    <p>(400) Ludit vacuo phasma cerebro,</p>
    <p>Et per noctem cura recursans</p>
    <p>Pectora Regum lancinat oestro!</p>
    <p>Tunc cum nitidum mane fenestras</p>
    <p>Intrat, &amp; almo Lucifer ortu</p>
    <p>(405) Phoebi rutilos prouocat ignes,</p>
    <p>Vrget miseros, passumque aequans</p>
    <p>Haeret lateri damnosa comes,</p>
    <p>Et per mediam voluitur aulam.</p>
    <p>Assidet altis inuisa thoris,</p>
    <p>(410) Tractatque dapes, crudamque nimis</p>
    <p>Laetis aloen stipat cyathis,</p>
    <p>Turbatque hilarae gaudia mensae.</p>
    <p>Nec timet ipsos impia fasces.</p>
    <p>Et suggestum scandere velox</p>
    <p>(415) Iusto arbitrio toxica miscet.</p>
    <p><milestone unit="page" facs="19"/></p>
    <p>Ergo auspiciis omnibus instat</p>
    <p>Semper nostris aemula votis,</p>
    <p>Et nos vario turbine versat.</p>
    <p>Foelix animi, qui securis</p>
    <p>(420) Ludit in hortis, interque rosas,</p>
    <p>Et virginei lilia campi</p>
    <p>Vitae integros exigit annos.</p>
    <p>Ille innocui candidus animi,</p>
    <p>Propter gelidae frigora lymphae,</p>
    <p>(425) Laetâ streperi fontis in vmbrâ</p>
    <p>Curas alacer dissipat omnes,</p>
    <p>Etsi incocti fellis inhaesit</p>
    <p>Aliquid, lepido carmine soluens,</p>
    <p>Importunas turbat Erynnes.</p>
    <p>(430) Non ille graues verno accubitu</p>
    <p>Colligit amens intemperías,</p>
    <p>Nec suo in ostro lurida sentit</p>
    <p>Interrupti taedia somni.</p>
    <p>Quid tamen isto murice viuum,</p>
    <p>(435) Pictumque magis, vel quae talis</p>
    <p>Purpura Regum, quamuis Tyrio</p>
    <p>Lotae recenter sanguine stillet,</p>
    <p>Et Sidoniâ bis tincta manu</p>
    <p>Vernet puris aemula violis?</p>
    <p>(440) Tunc vt aprico gramine surgit</p>
    <p>Numerat densas ordine corylos,</p>
    <p>Aut innectit vitibus vlmos,</p>
    <p>Aut eduras inserit aptè</p>
    <p>Subigitque pyros, aut inducit</p>
    <p>(445) Musco viridi fontibus vmbras,</p>
    <p>Aut in tonsâ vinctus oliuâ</p>
    <p>Spectat timidas errare boues,</p>
    <p>Aut distentas lacte capellas</p>
    <p>Aut compulsas miratur apes</p>
    <p>(450) Miscere vago proelia ludo.</p>
    <p>Mox sub patulae tegmine fagi</p>
    <p><milestone unit="folio" facs="B2"/></p>
    <p><milestone unit="page" facs="20"/></p>
    <p>Cum sol rapidos strinxerit aestus,</p>
    <p>Gremio teneros colligit Agnos,</p>
    <p>Aut sub calidi sidere Cancri</p>
    <p>(455) Spoliat niueo vellere Matres.</p>
    <p>Foelix iterum, qui sub tugurî</p>
    <p>Tegmine raro, Regum tumidas</p>
    <p>Deridet opes, &amp; se propria</p>
    <p>Virtute tegit, speratque nihil,</p>
    <p>(460) Metuitque nihil, nec felle nigro</p>
    <p>Dolet alterius rebus opimis,</p>
    <p>Et sua tantùm commoda spectat.</p>
    <p>Quis ille vultu tumidus orchaestram quatit?</p>
    <p>An fallor? ore liuido, incessu vago</p>
    <p>(465) Meditatur iras Absalom; praegnans malum est.</p>
  </div>
  <div type="level2" xml:id="actvs-iii.">
    <head>ACTVS III.</head>
    <p>Absalom.</p>
    <p>FRAENARE non possum impetum, iustus dolor</p>
    <p>Vrit medullas penitus &amp; bilem coquit.</p>
    <p>Hinc pectus igni flagrat, &amp; flagrant genae,</p>
    <p>Et ore toto fellis apparent notae.</p>
    <p>(470) Crudelis Amnon! pullus Inferni! scelus!</p>
    <p>Heu! innocentum Virginum praedo nocens,</p>
    <p>Dirarum alumnus, caute peregrina satus!</p>
    <p>Egregia vero spolia funestus tulit,</p>
    <p>Caestum sororis, sibulam, &amp; laceras comas,</p>
    <p>(475) Captae puellae lacrymas, &amp; languida</p>
    <p>Suspiria, &amp; quae castus abrumpit labor,</p>
    <p>Lamenta, quaestus, &amp; verecundas preces,</p>
    <p>Et quicquid vltra suadet aut cogit dolor.</p>
    <p>Dabimus sorori victimam, inueni modum,</p>
    <p>(480) Et dabimus Orco, poscit Infernus reum,</p>
    <p><milestone unit="page" facs="21"/></p>
    <p>Diri architectum sceleris; inueni popam,</p>
    <p>Qui fodicet ense latera, qui sternat sacrum,</p>
    <p>Et iugulum hiulcans sanguinem late exprimat,</p>
    <p>Et impiato polluat tabo manus.</p>
    <p>(485) Crudelis Amnon! Impie, intestabilis,</p>
    <p>Leno sororis, stemmatis nostri lues!</p>
    <p>Dabitur quod optas, sanguine implebo sitim,</p>
    <p>Et prurientes caede praeuertam manus.</p>
    <p>Nam post stuprum sororis, exiguum est tibi</p>
    <p>(490) Haurire iugulum Fratris, &amp; capite meo</p>
    <p>Ludere; cruenta belua! ingrediar priùs,</p>
    <p>Diramque arenam sanguine inspergam tuo.</p>
    <p>Quo me rapit Megaera? supplicium luet,</p>
    <p>Nec dextera Regum cadet, sicariis</p>
    <p>(495) Deuotus, atque ergastulis, patriae latro.</p>
    <p>Non purpura illum, aut floridum trabeae decus</p>
    <p>Non vlla Fratrum gratia, aut meritum Patris</p>
    <p>Eripere possunt, nobiles poenas dabit,</p>
    <p>Et sanguine atro diluet stupri nefas,</p>
    <p>(500) Si tanta labes dilui à quoquam potest:</p>
    <p>Nam plura debet: different truncum canes,</p>
    <p>Et tabe dira vultures sternent agros,</p>
    <p>Et sacer erit, quencumque foedarit, locus.</p>
    <p>Ergo agite pugiles, cum meraco languidus</p>
    <p>(505) Nutabit Amnon, vulnere inflicto cadat,</p>
    <p>Haurite caesim latera; quid pallor genas</p>
    <p>Occupat, &amp; ossa gelidus incursat pauor?</p>
    <p>Haurite penitus, sternite, instabo super,</p>
    <p>Et deuiantem spiritum calce exprimam.</p>
    <p>(510) Famuli. Paremus alacres, Absalom mandat scelus.</p>
    <p><milestone unit="page" facs="22"/></p>
    <p><hi rend="bold">Chorus.</hi></p>
    <p>NON sic hispidus imber</p>
    <p>Inter nubila stridet,</p>
    <p>Quando dira corusco</p>
    <p>Vis libramine iactat</p>
    <p>(515) Illaetabile fulmen:</p>
    <p>Non sic Aetna remugit</p>
    <p>Tortis horrida saxis,</p>
    <p>Cum spirantibus Euris</p>
    <p>Flammam sulfura lambunt,</p>
    <p>(520) Et tot follibus haustis</p>
    <p>Tetros aura caminos</p>
    <p>Inter saxa volutat:</p>
    <p>Non sic Barbara Tethys</p>
    <p>Totis murmurat vndis,</p>
    <p>(525) Et cana aequora pulsat;</p>
    <p>Aut surdis Catadupis</p>
    <p>Nilus rector aquarum</p>
    <p>Praeceps omnia turbat:</p>
    <p>Non sic ardua Sine</p>
    <p>(530) Vastum mugijt olim,</p>
    <p>Cum diuina sub auras</p>
    <p>Latè Buccina clanxit;</p>
    <p>Cum fumantibus vmbris</p>
    <p>Montem cingeret horror,</p>
    <p>(535) Cum sub numine tanto</p>
    <p>Rupes scabra dehiscens,</p>
    <p>Longo fracta tonitru</p>
    <p>Crebros volueret ignes.</p>
    <p>Quid nunc omnia dicam</p>
    <p>(540) Vel quae lurida terrent,</p>
    <p>Aut incondita strident?</p>
    <p>Non sic latrat in Orco</p>
    <p><milestone unit="page" facs="23"/></p>
    <p>Nigros pasta colubros</p>
    <p>Torui belua rictus,</p>
    <p>(545) Custos lugubris aulae:</p>
    <p>Non sic Eumenis atris</p>
    <p>Centum sibilat hydris,</p>
    <p>Vt qui bile refusâ</p>
    <p>Laxat froena dolori,</p>
    <p>(550) Et non continet aestum.</p>
    <p>Quisquis pauerit istam</p>
    <p>Nudo pectore flammam,</p>
    <p>Diro vulnere feruet.</p>
    <p>Clamat, ringitur, ardet,</p>
    <p>(555) Frendet, saeuit, anhelat,</p>
    <p>Et se dissecat amens,</p>
    <p>Et tot vermina cordis</p>
    <p>Tetris motibus explet.</p>
    <p>Nulli parcit Erynnis,</p>
    <p>(560) Et foecunda veneni</p>
    <p>Cunis poenè sub ipsis</p>
    <p>Vel collactea diro</p>
    <p>Tingit viscera tabo,</p>
    <p>Et serpentibus implet.</p>
    <p>(565) Nempe &amp; saepe bonorum</p>
    <p>Rara est gratia Fratrum,</p>
    <p>Et Germana suauè</p>
    <p>Rarò basia spirant.</p>
    <p>Cain primus acerbos</p>
    <p>(570) Tinxit sanguine cultros,</p>
    <p>Et fraterna cruentus</p>
    <p>Hausit viscera praedo,</p>
    <p>Durâ durior orno,</p>
    <p>Saeuo saeuior hydro,</p>
    <p>(575) Longo funere dignus,</p>
    <p>Et tabescere longùm</p>
    <p>Semper vulnere crudo.</p>
    <p>Nondum viderat auras,</p>
    <p><milestone unit="folio" facs="B4"/></p>
    <p><milestone unit="page" facs="24"/></p>
    <p>Et commissa gemello</p>
    <p>(580) Esau proelia tentat,</p>
    <p>Et crudelis anhelam</p>
    <p>Scindit vipera matrem</p>
    <p>Diro noxia morsu.</p>
    <p>Tum praeuentus ab ipso,</p>
    <p>(585) Cum venabula iactat,</p>
    <p>Et se exercet in agro,</p>
    <p>Iussus subdere collum &amp;</p>
    <p>Sceptri iura paterni,</p>
    <p>Frustra liuidus ira</p>
    <p>(590) Fratrem destinat vmbris:</p>
    <p>Et iam figeret oestrum,</p>
    <p>Et per viscera nudos</p>
    <p>Saeuus cogeret enses,</p>
    <p>Si non abditus esset,</p>
    <p>(595) Et celante Rebecca</p>
    <p>Tutis protinus Huris</p>
    <p>Carus degeret hospes.</p>
    <p>Nempe &amp; castus Ioseph,</p>
    <p>Dulces inter ephoebos</p>
    <p>(600) Longe dulcior vnus,</p>
    <p>Et vere aurea proles,</p>
    <p>Fratrum iurgia passus,</p>
    <p>Bullae tegmine nudus,</p>
    <p>Atque insignibus almis</p>
    <p>(605) Tetro moeret in antro,</p>
    <p>Et suspiria ducit</p>
    <p>Patri flebilis infans;</p>
    <p>Illi fraudibus apti,</p>
    <p>Tingunt sanguine laenam,</p>
    <p>(610) Obtruduntque Parenti,</p>
    <p>Si fors nosceret illam,</p>
    <p>Bruto sanguine mistam.</p>
    <p>Ille affectibus ardet,</p>
    <p>Tractat, vellicat, horret,</p>
    <p><milestone unit="page" facs="25"/></p>
    <p>(615) Atque illacrymat amens,</p>
    <p>Et se funere acerbo</p>
    <p>Longos macerat annos.</p>
    <p>Sed trux Abimelechus,</p>
    <p>Saeuo barbarus ausu,</p>
    <p>(620) Fratres enecat omnes,</p>
    <p>Septemque ordine denos</p>
    <p>Saxi in margine caedit,</p>
    <p>Atque aspergine salsa</p>
    <p>Tristes lubricat herbas.</p>
    <p>(625) Iephte nobilis heros,</p>
    <p>Tantùm obnoxius vni,</p>
    <p>Prudens caetera, culpa,</p>
    <p>Fratres vitat acerbos,</p>
    <p>Mox verso ordine rerum,</p>
    <p>(630) Saepe &amp; saepe vocatus</p>
    <p>Regni sumit habenas,</p>
    <p>Dignus fascibus illis,</p>
    <p>Et gestamine claro.</p>
    <p>Dauid maximus inter</p>
    <p>(635) Magnos vndique Reges,</p>
    <p>Prima pube virescens,</p>
    <p>Intra castra repertus,</p>
    <p>Durae verbere linguae</p>
    <p>Fratri vapulat aegro</p>
    <p>(640) Iussus pascere tauros,</p>
    <p>Et compellere hibisco</p>
    <p>Haedos vbera tentos.</p>
    <p>Sed non attinet omnes</p>
    <p>Rerum voluere fastos,</p>
    <p>(645) Et sat credimus omnes,</p>
    <p>Quam sit rara bonorum</p>
    <p>Semper gratia fratrum.</p>
    <p>Tunc maiora videbunt</p>
    <p>Nostri exempla nepotes,</p>
    <p>(650) Cum succreuerit aetas</p>
    <p><milestone unit="page" facs="26"/></p>
    <p>Toto Martia ferro,</p>
    <p>Ferro durior ipso.</p>
    <p>Tunc exercitus horrens</p>
    <p>Pictis stabit in armis,</p>
    <p>(655) Atque in mutua fratres</p>
    <p>Ducent vulnera turmas.</p>
    <p>Tunc feralis Enyo</p>
    <p>Nota ludet arena</p>
    <p>Et transibit in orbem</p>
    <p>(660) Diro tessera signo.</p>
    <p>Heu! impressa volabunt</p>
    <p>Tetris labara echidnis,</p>
    <p>Summo vndantia conto.</p>
    <p>At tu nobilis Amnon,</p>
    <p>(665) Multis flebilis olim,</p>
    <p>Vano ludis in ostro,</p>
    <p>Aut in flore caduco,</p>
    <p>Dulces inter Amicos,</p>
    <p>Crebro instante culullo,</p>
    <p>(670) Bacchi pocula libas,</p>
    <p>Et laeta ocia ducis.</p>
    <p>Non te lurida Thamar,</p>
    <p>Casti nuda pudoris,</p>
    <p>Non te incaesta libido</p>
    <p>(675) Tantis empta periclis,</p>
    <p>Mentem aduertere cogunt?</p>
    <p>Et nunc imminet hostis,</p>
    <p>Et te lubricus ensis</p>
    <p>Certo vulnere figet,</p>
    <p>(680) Latè viscera scindens.</p>
    <p>Nec te vinula Cypris</p>
    <p>Tutis proteget armis,</p>
    <p>Non te purpura viuo</p>
    <p>Ardens murice, non te</p>
    <p>(685) Clarae stemmata Gentis.</p>
    <p>Debes omnia morti,</p>
    <p><milestone unit="page" facs="27"/></p>
    <p>Quae te passibus aequat</p>
    <p>Longè pessima Erynnis.</p>
    <p>Heu me!crebra dolonum</p>
    <p>(690) Inter verbera specto</p>
    <p>Tinctos sanguine riuos</p>
    <p>Diram spargere mensam!</p>
    <p>Heu committere potos</p>
    <p>Illaetabile bellum!</p>
    <p>(695) Heu mel Dauide natos</p>
    <p>Totis feruere campis,</p>
    <p>Et vitare tumultum</p>
    <p>Semper flebilis ausi!</p>
    <p>Heu! quod nulla relicto</p>
    <p>(700) Restat gratia fratri!</p>
    <p>Qui tot vulnera debet,</p>
    <p>Saeuo vulnera stupro</p>
    <p>Quot complexibus olim</p>
    <p>Aegram strinxit Amicam.</p>
    <p>(705) Eheu! occidit Amnon</p>
    <p>Semper flebilis Amnon,</p>
    <p>Et decreta bonorum</p>
    <p>Stat sententia Diuûm,</p>
    <p>Certis abdita fatis,</p>
    <p>(710) Qui libramine iusto,</p>
    <p>Etsi laedere tardi,</p>
    <p>Semper crimina plectunt.</p>
    <p><milestone unit="page" facs="28"/></p>
  </div>
  <div type="level2" xml:id="actvs-iiii.">
    <head>ACTVS IIII.</head>
    <p>Dauid, Absalomus.</p>
    <p>EX quo Gethaeum, numine haud vano, ducem.</p>
    <p>Vasta Gigantem mole prostraui solo,</p>
    <p>(Quando profanam mysticis harpen tholis,</p>
    <p>(715) Conum, aspidemque, &amp; baltheum insignem notis,</p>
    <p>Opima spolia patrio retuli Deo)</p>
    <p>Me pectus implet masculum, &amp; gnauus vigor,</p>
    <p>Et semper aliquid Martium genio placet.</p>
    <p>Hinc mille per discrimina, &amp; rerum vices,</p>
    <p>(720) Et cruda Soceri taedia, &amp; longos dolos</p>
    <p>Iudaea sceptra sorte diuina tuli.</p>
    <p>Nunc vero nulla cura me vexat magis,</p>
    <p>Quàm quae subactam respicit Gentem meam,</p>
    <p>Aut cara tangit pignora, huc instat labor,</p>
    <p>(725) Huc opus, vt olim purpuram dignè gerant</p>
    <p>Sacrumque lituum rite submittant Deo,</p>
    <p>Insigne capitis regium, &amp; sella decus.</p>
    <p>Ille inter astra flammeo nixus throno</p>
    <p>Nutu gubernat omnia, &amp; Regum Pater</p>
    <p>(730) Torquet serena nubila, aut nimbos quatit,</p>
    <p>Et dura tantum pectora obliquus ferit,</p>
    <p>Nec dirimit humiles fulmine aut igni preces.</p>
    <p>O magne rerum Genitor! ô mundi arbiter!</p>
    <p>Serua nitentem hanc purpuram, sceptrum rege,</p>
    <p>(735) Et filiorum examina, &amp; focum, &amp; larem,</p>
    <p>Et quicquid humeris vndique incumbit meis.</p>
    <p>Tibi refundo haec omnia, &amp; numen tuum</p>
    <p>Supplex adoro; scilicet nunquam dolet</p>
    <p>Quemcumque ocelli florido nutu beas,</p>
    <p>(740) Hilarique vultu sospitas, manu foues.</p>
    <p>O parce Genitor! parce, &amp; aerumnam leua,</p>
    <p>Quam nostra geminant crimina, &amp; noxae grauant.</p>
    <p>Heu me! quod vnquam hoc excidit nato meo!</p>
    <p>Qui longa in aeuum labe respersit genus</p>
    <p><milestone unit="page" facs="29"/></p>
    <p>(745) Et stemma nostrum, Veneris incastae reus!</p>
    <p>Cur non amores vertit aliorsum suos?</p>
    <p>Cur lusit vnquam sanguine infoelix meo?</p>
    <p>Vt deperiret virginem agnatam sibi,</p>
    <p>Et raperet, &amp; foedaret amplexu sacro?</p>
    <p>(750) Quam metuo, ne efficaciter tandem luat,</p>
    <p>Et aliquis intra viscera hoc quaerat nefas.</p>
    <p>Non semper auido fulmine inuadit Deus,</p>
    <p>Nec semper ipso in limine abrumpit scelus,</p>
    <p>Exspectat vsque, &amp; vsque, nec parcit tamen,</p>
    <p>(755) Et si obstinatos viderit, tandem ferit.</p>
    <p>Nunc ergo, siqua gratia à caelo venit,</p>
    <p>Et si qua pietas imperat tecum Deus,</p>
    <p>Ignosce Iuueni, Lubricam aetatem vides,</p>
    <p>Et ire pronam, blanda quò lactat venus,</p>
    <p>(760) Aut genius acer turbat, arridens malo,</p>
    <p>Et semper audax perpeti, &amp; facere nefas.</p>
    <p>Et me Venereus ille naeuus transiit,</p>
    <p>Heu me! quod vnquam potuit! &amp; thalamum impudens</p>
    <p>Miseri Clientis sanguine impleui &amp; stupro.</p>
    <p>(765) Auerte noxam Domine, supplicia accipe,</p>
    <p>Et semper vdas lacrymas, toti sinus</p>
    <p>Implentur istis, luridam aerumnam vides,</p>
    <p>Maciemque, &amp; aegri pectoris curas graues,</p>
    <p>Et quicquid animum mollit aut lenit scelus.</p>
    <p>(770) Peccaui! &amp; an diffitear? &amp; crimen meum
    est,</p>
    <p>Quod fecit Amnon, publicum exemplum dedi,</p>
    <p>Et Bethsabaea strauit incaesto viam.</p>
    <p>Ignosce miseris, si tamen nec flecteris,</p>
    <p>Et impiato destinas Orco reos,</p>
    <p>(775) Me sterne toto fulmine, absolue alterum,</p>
    <p>Et capite in vno vindicem exerce manum.</p>
    <p>Vt viuat Amnon obsecro, &amp; meliùs regat</p>
    <p>Gestamen istud, inclytum imperij decus,</p>
    <p>Et semper vnum defleat, nullum scelus</p>
    <p>(780) Instauret, &amp; periculo sapiat meo.</p>
    <p><milestone unit="page" facs="30"/></p>
    <p>An fallor? anne huc Absalom tendit gradum?</p>
    <p>An rursus adfert crimina, &amp; Fratrum dolos?</p>
    <p>Heu me! quid iterum parturit nati venus?</p>
    <p>Quid nunciat rursum Absalom? Absalom. Salue Pater.</p>
    <p>(785) Saluete Proceres. Dauid. Fare, quid vis Absalom?</p>
    <p>Absal. Haerere primùm liceat in collo Pater,</p>
    <p>Et stringere ista genua, &amp; amplexum tuum.</p>
    <p>Dauid Quid ille poscit ambitus? Absal Pauca obsecro.</p>
    <p>Tondentur agnae Geniter in villis meae,</p>
    <p>(790) Si rusculum, si vernus hic annus placet,</p>
    <p>Dulces susurri nemoris, &amp; campi nitor,</p>
    <p>Et murmur auium, &amp; lenè currentes aquae,</p>
    <p>Et cornu amoenum copiae, &amp; puri Dies,</p>
    <p>Diuerte, turres regias muta semel,</p>
    <p>(795) Et plusculum aurae liberae, &amp; tenuis bibe.</p>
    <p>Dauid. Frustra peroras Absalom, magnum est onus</p>
    <p>Rex, &amp; Clientum turba, Absal. Quid restas Pater?</p>
    <p>Dauid. Nolo molestus esse. Absal. Non eris Pater;</p>
    <p>Concede Nato. Dauid. Parce, nequicquam facis.</p>
    <p>(800) Absalom. Vt liceat ergo Fratribus saltem rogo,</p>
    <p>Vt veniat Amnon Dauid. Scilicet. Absal. Frater meus</p>
    <p>Vt veniat Amnon, ducat vt carum gregem,</p>
    <p>Et tot meorum pectora vt liceat mihi</p>
    <p>Dissauiari. Dauid. Laudo amorem candidum.</p>
    <p>(805) Absalom. Sed veniat Amnon. Dauid. Amove istam
    dexteram.</p>
    <p>Absalom. Vt Frater Amnon veniat actutum obsecro,</p>
    <p>Vt bibat in hortis dulce temetum meis,</p>
    <p>Vt auspicetur prandium, &amp; largas dapes,</p>
    <p>Quas ferme inemptus rusculi vbertas tulit.</p>
    <p>(810) Dauid. Concedo Nate. Absal. Gratulor, praeda est
    mea,</p>
    <p>Et capta nostras belua intricat plagas,</p>
    <p>Bene est, tenetur, claudet hic missus aper.</p>
    <p><milestone unit="page" facs="31"/></p>
    <p><hi rend="bold">Chorus.</hi></p>
    <p>NVLLA vis tantas agitat procellas,</p>
    <p>Vt nihil Phoebus radio moretur</p>
    <p>(815) Nubila, aut pullas hyades, vel haedos</p>
    <p>Lucifer puro rutilans in ostro.</p>
    <p>Saepe cum caelo tonuit subacto</p>
    <p>lupiter, telum quatiens trisulcum,</p>
    <p>Mitius sudum sequitur fragorem,</p>
    <p>(820) Mollius vernant Zephyri per agros,</p>
    <p>Et breues inter violas strepentes,</p>
    <p>Aut graues thymbras, animas suaues</p>
    <p>Vndique inspirant, &amp; amica castis</p>
    <p>Mella diffundunt apibus, maritant</p>
    <p>(825) Herbidos foetus, &amp; amoeniores</p>
    <p>Graminis hortos.</p>
    <p>Saepe cum furuum stetit omne caelum,</p>
    <p>Et putri cinctum nebulâ repentè</p>
    <p>Aureus Titan micuit per vmbras,</p>
    <p>(830) Et citò hiberni posuere venti.</p>
    <p>Absalom vultu placidus sereno</p>
    <p>Regios stringit Proceres &amp; ambit.</p>
    <p>Laeta frons spondet niueos amores,</p>
    <p>Spondet an fingit magis? &amp; sub isto</p>
    <p>(835) Vinulo aspectu scelus inquietam</p>
    <p>Nubilat mentem, veluti comantes</p>
    <p>Igneus serpens latet inter herbas?</p>
    <p>An satis diri sceleris peractum est,</p>
    <p>Et ferox Amnon cupidas Erynnes</p>
    <p>(840) Virginis stupro satiauit vno?</p>
    <p>An nihil restat magis expiandum?</p>
    <p>Parcite o Diui, metuo periclum,</p>
    <p>Et nouos ira veteris tumultus,</p>
    <p><milestone unit="page" facs="32"/></p>
    <p>Scutaque &amp; nudos gladios, &amp; hastas,</p>
    <p>(845) Et tubam, &amp; Martis fera signa; nunquid</p>
    <p>Excidit Thamar Iuueni superbo?</p>
    <p>Nunquid incaestum scelus, &amp; perennes</p>
    <p>Lacrymae semper memoris puellae?</p>
    <p>Non bibit Lethen dolor ociosus,</p>
    <p>(850) Et sitibundam rabiem medullis</p>
    <p>Nutrit, &amp; nunquam satur est, &amp; olim</p>
    <p>Suscitat ignes.</p>
    <p>Blanda frons, dulces oculi, sereno</p>
    <p>Risus obtutu simulare possunt</p>
    <p>(855) Omnia, &amp; nutu lepido venenum</p>
    <p>Condere abstrusum, rabiemque &amp; atro</p>
    <p>Felle distentum vomicae tumorem.</p>
    <p>Filius Neri, generosus Abner</p>
    <p>Inter amplexus medios, &amp; inter</p>
    <p>(860) Verba fucatae speciosa linguae</p>
    <p>Inguine abrupto cecidit peremptus,</p>
    <p>Credulus cauto nimium Ioabo,</p>
    <p>Quem pio luctu populus dolentum</p>
    <p>Neniae longa tumulat querela.</p>
    <p>(865) Tunc inexpletum queribundus altos</p>
    <p>Traxit in lessum gemitus, &amp; vdis</p>
    <p>Impigros manes lacrymis obiuit</p>
    <p>Rector aeternae, dominusque Gentis,</p>
    <p>Et gener duri placidus Saulis,</p>
    <p>(870) Et vale longum generose dixit</p>
    <p>Et vale longum generose miles,</p>
    <p>Fata non vinctis manibus tulisti,</p>
    <p>Vt solent Martis tumidi Clientes,</p>
    <p>Vt solent Reges alacri duello,</p>
    <p>(875) Cum ciet pugnam ferus aeneator,</p>
    <p>Et tubae latè sonitum dedere.</p>
    <p>Saruiae natos cruor ille damnat,</p>
    <p>Sanguinem, luctum lacrymas refundet</p>
    <p>Noxa crudeles habitura diuos.</p>
    <p><milestone unit="page" facs="33"/></p>
    <p>(880) Dixit, &amp; summo gemitu litauit.</p>
    <p>Nec minus peccat tamen, &amp; doloso</p>
    <p>Crimine insanos properauit ausus:</p>
    <p>Castus Vrias, Dominae inquietem</p>
    <p>Passus, &amp; lecti scelus impudici,</p>
    <p>(885) Notus in Reges animi fidelis,</p>
    <p>Principis vultu meliore captus</p>
    <p>Sanguine incoestat misero penates</p>
    <p>Regios, &amp; te vaga Bethsabee</p>
    <p>Damnat aeternum sceleris pudendi,</p>
    <p>(890) Caesus ad Rabbam glomerante bello,</p>
    <p>Dauidis nostri scelere &amp; paratu,</p>
    <p>Quem Deus longos tueatur annos,</p>
    <p>Noxae vt integrum scelerisque iussit</p>
    <p>Tollere abiectos animos &amp; vdis</p>
    <p>(895) Semper oppressos lacrymis ocellos.</p>
    <p>Heu! quot attraxit gemitus profundos!</p>
    <p>Quidvè non dixit miser, aut peregit,</p>
    <p>Quando nocturnas acuens querelas,</p>
    <p>Fletibus lauit thalamum profusis,</p>
    <p>(900) Aut acri dorsum subigens flagello.</p>
    <p>Ilicò noxam grauioris ausi</p>
    <p>Vndique tersit.</p>
    <p>Non ita infoelix reparauit Amnon</p>
    <p>Nobilis stupri scelus impiatum,</p>
    <p>(905) Cum dolo morbum simulans, pud orem</p>
    <p>Virgini extorsit nimium querenti,</p>
    <p>Et breui ludo satiatus, aegri</p>
    <p>Pectoris fastu repulit dolentem.</p>
    <p>Crimina &amp; fraudes meditantur Aulae,</p>
    <p>(910) Et pios quamuis dominos adorent,</p>
    <p>Nescio quanam ratione fallant</p>
    <p>Semper aut ludant genio maligno.</p>
    <p>Absalom certè nimiùm profusus</p>
    <p>Gratiae &amp; blandi nimiùm leporis,</p>
    <p>(915) Callido nunquid gremio dolorem</p>
    <p><milestone unit="folio" facs="C"/></p>
    <p><milestone unit="page" facs="34"/></p>
    <p>Nutrit &amp; caecos renouat tumultus?</p>
    <p>Nunquid instaurat scelus &amp; laborem? [&lt; aborem]</p>
    <p>Suspicor, diro grauidas veneno</p>
    <p>Pandet Erynnes.</p>
    <p>(920) Parcite ô tandem Superi precamur;</p>
    <p>Absalom fastu posito quiescat,</p>
    <p>Leniat Thamar veterem querelam,</p>
    <p>Nec suos manes ferat insolenter;</p>
    <p>Impudens Amnon, scelerum repertor</p>
    <p>(925) Virgines nunquam repetat pudicas;</p>
    <p>Et pij natos studium parentis</p>
    <p>Sospitet omnes.</p>
  </div>
  <div type="level2" xml:id="actvs-v.">
    <head>ACTVS V.</head>
    <p>Dauid, Ionadab, Nuncius, Filij Regis.</p>
    <p>Dauid. NEscio quid hoc sit, maereo, &amp; libet queri,</p>
    <p>Et sponte lacrymis humidi turgent sinus,</p>
    <p>(930) Nescio quid intus agitet insanus dolor,</p>
    <p>Me respicit tamen salus, &amp; publica, &amp;</p>
    <p>Priuata nutu prospero instaurat Deus.</p>
    <p>Nati inter epulas mutuo amplexu calent,</p>
    <p>Et paribus animis lene temetum bibunt</p>
    <p>(935) Aut inter vmbras florido accubitu sedent,</p>
    <p>Et fabulis secura ducunt ocia,</p>
    <p>Laruae inquietant interim pectus meum,</p>
    <p>Et mille per vaesanias torquent caput.</p>
    <p>Quid hoc malorum est Ionadab? lonadab. Vanus timor</p>
    <p>(940) Saepe angit animum. Dauid. saepe praesagum mali</p>
    <p>Pectus dolores sensit ante ictum suos.</p>
    <p>Ionadab. At saepius ludibrio totum stetit,</p>
    <p>Quod turbat intus viscera aut mentem rotat.</p>
    <p>Dauid. Auertat omen placidus à nobis Deus,</p>
    <p>(945) Et seruet istam purpuram &amp; Natos meos.</p>
    <p>Ionadab. Laeti sub vmbris garrulos miscent iocos.</p>
    <p><milestone unit="page" facs="35"/></p>
    <p>Dauid. At saepe lepidos iurgium mutat sales.</p>
    <p>Ionadab. Fratrum inter epulas? Dauid. Saepè fraternus furor,</p>
    <p>Facili excitatus nauseâ, stragem dedit.</p>
    <p>(950) Ionadab. Vino licebit lauere, si quid nauseat</p>
    <p>Dauid. Bacchus furorem instillat, atque hilares schyphos</p>
    <p>Turbat frequenter. Ionadab. Barbaris iste est modus.</p>
    <p>Dauid. Saepe &amp; Iuuenibus, dum calent animi mero,</p>
    <p>Et largus iste ludit in venis tepor.</p>
    <p>(955) Sed ecquis ille turbido currens gradu?</p>
    <p>Heu me! quid adfert? lacrymat! pallet, stupet,</p>
    <p>Defixus haeret. Nunc. hei mihi! Dauid. quid nuntias?</p>
    <p>Quid expauescis? Nunc. filios omnes tuos!</p>
    <p>Dauid. Heu! heu! quid illos? Nunc. filios omnes tuos!</p>
    <p>(960) Dauid. Heu me! quid adfers? filios omnes meos?</p>
    <p>Nunc. Crudelis hausit gladius. Dauid. O Superi! Nunc. Titus</p>
    <p>Omnes peremit Absalom. Dauid. Perij quoque.</p>
    <p>Nunc. Omnes meraco languidos Iuuenis ferox</p>
    <p>Oppressit, &amp; ferro obuios letho tulit.</p>
    <p>(965) Dauid. Nullus meorum superat? Nunc. Vnus Absalom,</p>
    <p>Diri arbiter spectaculi. Dauid. Haud ille est meus.</p>
    <p>Hoc ergo ritu regias celebrat dapes?</p>
    <p>Sic ille stringit oscula? Amplexus fouet?</p>
    <p>Nec habuit, vnde munera aut ludos daret</p>
    <p>(970) Aliunde? vere nobiles missus dedit.</p>
    <p>Omnes peremit Absalom! Ionadab. si credere</p>
    <p>Fas est. Dauid. &amp; vnus Absalom omnes tulit.</p>
    <p>lonadab. Credo quod Amnon solus extinctus iacet,</p>
    <p>Alij superstant. Dauid. Absalom omnes tulit!</p>
    <p>(975) Ionadab. Illum sorori victimam misit suae,</p>
    <p>Quo nomine alios? Dauid. Absalom omnes tulit,</p>
    <p>Nimis cruentus Absalom! lonadab. Parce obsecro.</p>
    <p>At ecce natos video confertim tuos</p>
    <p>Glomerare cursum. Dauid. Nuncquid Amnonem vides?</p>
    <p>(980) An inter illos aliquis est Amnon meus?</p>
    <p>Filij. Hei Genitor! David. Heu me! filii! Filij. Pater!
    Pater!</p>
    <p>Dauid. Sed eccubi Amnon, eccubi est Amnon meus?</p>
    <p><milestone unit="folio" facs="C2"/></p>
    <p><milestone unit="page" facs="36"/></p>
    <p>Vbi haeret Amnon? Filij: Genitor! Dauid. an superat tamen?</p>
    <p>Filii. Illum inter epulas Absalom. Dauid. quid Absalom?</p>
    <p>(985) Quid inter epulas Absalom? Filij. noli magis</p>
    <p>Vrgere Pater; Illum inter epulas Absalom!</p>
    <p>Heu inter epulas Absalom! Dauid. Illum Absalom</p>
    <p>Quid ille? Filij. diro Barbarus strauit modo.</p>
    <p>lonadab. Diriguit ecce penitus, atque inter suos</p>
    <p>(890) Collapsus, aegro viscerum motu stupet.</p>
    <p>Dauid. Ergone certum est? occidit? letho occidit?</p>
    <p>Vino sepultus occidit? quis vulnera</p>
    <p>Lauit? quis oculos clausit aut vnxit tuos?</p>
    <p>Quis collocauit marcidum in rosâ caput?</p>
    <p>(990) Artus in ostro? quis dedit violas super</p>
    <p>Et lacrymas? quis naeniam &amp; lessum intulit?</p>
    <p>Et penitus hausto murmure incubuit tibi?</p>
    <p>Nate! ô voluptas vnica! ô robur meum!</p>
    <p>O dulce columen generis! ô regni decus!</p>
    <p>(995) O cara soboles ! dulce praesidium meum!</p>
    <p>Vbi te requiram? scilicet nunc Absalom</p>
    <p>Ducet me in hortos, scilicet nunc Absalom,</p>
    <p>Fratrum tyrannus Absalom, pestis, lues!</p>
    <p>Ionadab. Obstupuit iterum, non capit modum dolor,</p>
    <p>(1000) Heu me! quis illum vendicet nobis deus,</p>
    <p>Sceptrisque reddat? ô Deus! serua ducem.</p>
    <p><milestone unit="page" facs="37"/></p>
    <p><hi rend="bold">Chorus.</hi></p>
    <p>NEscio quali sidere, vel quo</p>
    <p>Numine diuûm Lubrica Regum</p>
    <p>Purpura semper sanguine stillat,</p>
    <p>(1005) Nec satis vno murice pota est.</p>
    <p>Fratrem alterno crimine vicit,</p>
    <p>Qui Gessurâ Coniuge natus</p>
    <p>Implet trepidas sanguine mensas,</p>
    <p>Et securum violans Genium</p>
    <p>(1010) Inter cyathos vulnera quaerit.</p>
    <p>Quis! io Superi! talia vidit?</p>
    <p>Aut quis fecit talia lictor?</p>
    <p>Tunc cum vino languidus iret</p>
    <p>Et ferueret crapula, sensit,</p>
    <p>(1015) Gelidos intra viscera cultros</p>
    <p>Haustis laterum cratibus Amnon,</p>
    <p>Nec pruis aegros sustulit oculos,</p>
    <p>Quam Taenaream cerneret ollam,</p>
    <p>Et Cocyto mergeret artus</p>
    <p>(1020) Longum incaesti criminis haeres.</p>
    <p>Hac temetum mercede bibunt,</p>
    <p>Qui neglecto temporis vsu,</p>
    <p>Et contemptis omnibus horis</p>
    <p>Aut in violis aut in myrto</p>
    <p>(1025) Marcida segnes vina coronant.</p>
    <p>Tunc cum puro liquitur haustu</p>
    <p>Bacchus lepida ridet in vrna:</p>
    <p>At cum bibulam farserit aluum</p>
    <p>Figit dentem more colubri,</p>
    <p>(1030) Mentemque sua statione mouens</p>
    <p>Obruta latè viscera scindit.</p>
    <p>Baccho abstinuit, quisquis sapiens</p>
    <p>Mundi incerta sudat arena,</p>
    <p>Et se studio macerat acri.</p>
    <p><milestone unit="folio" facs="C3"/></p>
    <p><milestone unit="page" facs="38"/></p>
    <p>(1035) Nemo hos latices impunè bibit;</p>
    <p>Noach superans omnibus vndis,</p>
    <p>Nondum noto laesus Iaccho,</p>
    <p>Nimiumque mera proditus vua</p>
    <p>Picto iacuit nudus in ostro,</p>
    <p>(1040) Tota (indignum) pube retectus.</p>
    <p>Lotus trepidis liber Sodomis,</p>
    <p>Ille Angelico numine ductus,</p>
    <p>Et securo clausus in antro</p>
    <p>Cum libaret dulce meracum</p>
    <p>(1045) Crebrò geminans vina culullo.</p>
    <p>Heu! concepto protinus igni</p>
    <p>Implet geminas foetus alumnas,</p>
    <p>Et virosos seminat hydros,</p>
    <p>Digna incasto germina lecto.</p>
    <p>(1050) Tum quoque Nabal Rusticus amens</p>
    <p>Tot camporum sordidus haeres,</p>
    <p>Et Carmelo indignus, &amp; illâ</p>
    <p>Coniuge, quam nunc Regia adorat,</p>
    <p>Quam connubio iunxit propriam</p>
    <p>(1055) Nostrae Solymae septuchus herus.</p>
    <p>Ille immenso captus Iaccho</p>
    <p>Inter notas sibilat agnas;</p>
    <p>Mox in tonso vellere stratus</p>
    <p>Vino grauidam dissipat animam,</p>
    <p>(1060) Et purpureo flumine ructat.</p>
    <p>Potat musti dulce venenum</p>
    <p>Quisquis nescit parcius vti,</p>
    <p>Teleque magis saeuit acuto</p>
    <p>Clausa angusto crapula stomacho,</p>
    <p>(1065) Et se partes vexat in omnes.</p>
    <p>Foelix animi, quem nulla iuuat</p>
    <p>Indigestae Mattya coenae,</p>
    <p>Ridetque magis casto in thalamo</p>
    <p>Mundi accubitus vile salinum,</p>
    <p>(1070) Aut potus aquae, quam de gelidis</p>
    <p><milestone unit="page" facs="39"/></p>
    <p>Verna pudicus fontibus hausit,</p>
    <p>Aut si mauult, hilari cyatho,</p>
    <p>Quas ipse suis legit manibus</p>
    <p>Non immodicas imprimit vuas,</p>
    <p>(1075) Semperque sibi constat &amp; animi</p>
    <p>Integer, aureos exigit annos.</p>
    <p>At tu infoelix optime Regum,</p>
    <p>Quem non vno funere mactat</p>
    <p>Bustum miseri flebile Nati;</p>
    <p>(1080) Quis enim tanto modus in luctu?</p>
    <p>Lacrymat, queritur, postulat, vrget,</p>
    <p>Et se affectus mutat in omnes;</p>
    <p>Et nunc obiens triste cadauer</p>
    <p>Votis superos inuocat aequos,</p>
    <p>(1085) Et se insanis questibus explet,</p>
    <p>Si forte velint; sed eum casso</p>
    <p>Murmure luget, nec respondent.</p>
    <p>Omnibus aequi votis Superi.</p>
    <p>Ergo luctus integrat amens,</p>
    <p>(1090) Aut fractis singultibus haerens</p>
    <p>Anima viduos occupat artus,</p>
    <p>Et cum lacrymis oscula figit.</p>
    <p>Quid te exagitas maxime Regum?</p>
    <p>Frustra pius es, nec suppliciis</p>
    <p>(1095) Flectitur vllis impia Clotho.</p>
    <p>Sed nec fletus audiet istos</p>
    <p>Durus miserae Frater Thamarae,</p>
    <p>Heu! cui lessum debes alium,</p>
    <p>Et lamentum nobile, quando</p>
    <p>(1100) Toto fugiens aequore campi,</p>
    <p>Mulae picto tergore fidens</p>
    <p>Intricatus fortè capillum,</p>
    <p>Dirum è quercu pendebit onus,</p>
    <p>Et tergemina cuspide fixus</p>
    <p>(1105) Soluet stolido pondere terras,</p>
    <p>Omnem natus perdere frugem:</p>
    <p><milestone unit="page" facs="40"/></p>
    <p>Hoc Saruiadae lancea debet.</p>
    <p>Aliò lacrymas flectite vestras</p>
    <p>Moestae Isacides; plangimus Amnon,</p>
    <p>(1110) Plangimus eheu! plangimus eheu!</p>
    <p>Et tibi nostrae stillant lacrymae.</p>
    <p>Plangimus Amnon, plangimus Amnon,</p>
    <p>Et tibi crinem soluimus omnes;</p>
    <p>Aut si mauis vertice tonso</p>
    <p>(1115) Nos exequias ire dolentes,</p>
    <p>Accipe crines, accipe lacrymas.</p>
    <p>Accipe crinos, accipe planctus</p>
    <p>Fusco violas murice tinctas,</p>
    <p>Et supremo funeris actu,</p>
    <p>(1120) Rorida gelidis oscula labris.</p>
    <p>Plangimus Amnon, plangimus eheu!</p>
    <p>Et consumpto denique luctu</p>
    <p>Hunc tibi lessum claudimus, eheu!</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
        
    </body>
</text>
</TEI>
