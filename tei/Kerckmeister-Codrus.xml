<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0044" xml:lang="lat">
<teiHeader>
<fileDesc>
    <titleStmt>
        <title type="main">Codrus</title>
        <title type="sub"></title>
        <author>Kerckmeister, Johannes</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Johann Limburg</publisher>
        <pubPlace>Münster</pubPlace>
        <date>1485</date>
    </publicationStmt>
    <sourceDesc>
        <bibl>
            Identifier: <name>Kerckmeister-Codrus</name><lb/>
            Short title: <title>Codrus</title><lb/>
            Year of first edition: <date>1485</date><lb/>
            Author information:<lb/>
            Alias: Kerckmeister, Johann<lb/>
            Birth: c.1450, Münster<lb/>
            Death: c.1500, Münster<lb/>
            Floruit: None, Münster<lb/>
            <ref target="https://wiki.muenster.org/index.php/Johannes_Kerckmeister">Link</ref><lb/>
            <emph>No source description</emph><lb/>
            
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">prose</term>
            <term type="genre">comedy</term>
            <term type="acts">0</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="prologus-in-codrum-feliciter-incipit.">
  <head>1. Prologus in Codrum feliciter incipit.</head>
  <p>Corripio patres, ne sub gymnasia Codri</p>
  <p>Ducant filiolos iussa tenere suos,</p>
  <p>Ne teneros animos committant forte magistris</p>
  <p>Ignauis, qui se singula nosse putant,</p>
  <p>(5) Moribus ingenua ne fedis clara iuuenta</p>
  <p>Frendeat et turpi disperiat senio,</p>
  <p>Ne modo barbariem vite ac sermonis agrestis</p>
  <p>Hauriat et suescat fracta Latina loqui,</p>
  <p>Ceu facit hie Codrus, manibus quem preloco vestris.</p>
  <p>(10) Doctos exemplo falsa cauere iuuet.</p>
  <p>Et pueros rectis preceptis ponite vestros.</p>
  <p>Institui serie prhendere docma probum.</p>
</div>
<div type="level1" xml:id="argumentum.">
  <head>2. Argumentum.</head>
  <p>Cum die vna Bartoldus et Baldus studentes Agrippina extra menia in
  tusculano lasciuirent, inertem quendam Codrum nomine conspectant. Quem
  Bartoldus monstrum indicans, Baldus indicatum sibi hominem censet.
  Itidem conueniunt, Baldus, quidnam siet, inquirat. Accedit, homo est,
  comperit, salutat ipsum, secum coutitur, admonet, Codrus maneat, vt eo
  Bartolum accieat. Pergit, college apprehensum describit monstrum ipsum
  ad se perducens. Qui appulsus inire salutat et laudat Codrum,
  conditiones eius ridens inquirit. Rude sibi respondentem tractat
  facetius. Id Philo Codri olim dis &lt;lu&gt; cipulus audiens, admirans
  eum detestatur magistrum inertem. Tum stomachatus Bartolus grosse
  maledicit bestie. Contra Baldus placat, precatur, sibi expediendi eum
  sit iumento; recusât, persuasus tandem acquiescit. Coloniam ipsum
  inducunt conferentes hospitioque receptum fieri procurât Baldus, edes
  indicat, valedicit. Hospes efficitur Codrus. Venientem eum- videt
  Mercurius, gaudet, sperat sibi lucra. Postera die, vbi mane ab
  ecclesia venerit Codrus, aggrediuntur vna; quopacto vesperi acceptus
  fuerit, inquirunt. Inuitant, bursam secum intret, vbi expediunt,
  coronant, promouent, demum assoleant. Itaque ignauiam eius contundunt
  ac ineptum ad litterarum contubernia reiiciunt, quod mirum in modum
  deducitur.</p>
  <p>BARTOLVS AD BALDVM.</p>
  <p>Viden, care mi, quid illic stupendi conspicio?</p>
  <p>Baldus. Vbi?</p>
  <p>Bartolus. Tramitis illic agri exaduerso.</p>
  <p>Baldus. Quid illic stupendi?</p>
  <p>Bartolus: Atque ego viden stupendi quid monstri hoccine? Nescio,
  quale siet.</p>
  <p>Baldus. Monstri?</p>
  <p>Bartolus. Immo monstri.</p>
  <p>Baldus. At etiam quippiam illic contuor. Quid siet, miror. Hominis
  instar, ceu paret, graditur.</p>
  <p>Bartolus. Homo sit, reris? Spem nostram falles, vereor,
  quoniamquidem onagri instar, atque saccos deferat, onustum ipsum
  admodum lento etiam intuor gressu progredier.</p>
  <p>Baldus. Ergo asinus sit, extimas. Humane tamen forme quippiam et ne
  parum sibi prefert. Mane, si lubet, paululum, mihimet dum ipse
  periculum faciam.</p>
  <p>Bartolus. Experiare, quam placet. Asinus siet, me timor habet.</p>
  <p>Baldus. Fac tute moram; me, dum redeam, tantisper hie morare.
  Quidnam siet, spectatum eo.</p>
  <p>BALDVS ADMIRANS APVD SE LOQVITVR.</p>
  <p>Quid? Num non recte autumauerim? Homo est stupendus equidem, qui,
  vbi homo est, asellum graditur, lentus, incuruus, per immortales,
  piger hiccine, ohe, onustus. &lt;2r&gt; Haud scio, quem se moribus
  exhibeat. At stupeo, qui modo delusi sumus oculos, proinde atque
  fascinarit ipsos quispiam magus, vt fieri solet, qui modo nostrum
  falsum pellectumque sit iudicium, vt hominem asinumque vnum
  censuerimus. Reuera, quo id pacto actum sit, capio minus, nisi tam
  obsceni, rudes&gt; crassi eiusce mores inertes admodum nostris eum
  transformarint oculis. Solent enimuero forma modo hominem et corpore,
  asellum bipedem animo atque vita monstrare mores etiam sui. Sed ipsum
  iam aggrediar. Experiar, an is animo, quis moribus est, emineat.</p>
  <p>BALDVS AD CODRVM.</p>
  <p>Salue, at ignotam meam tibi dignam adeo salutem suscipe, quam ipse
  tibi (atque amplius) inuisus sum, et iterum salue. Sed quam te dignam
  debeo, cuius me- nomen, persona, conditio statusque fugit, ignoro.
  Cedo quamobrem, queso, quis sis, quem te vocem, vt, quod te dignum
  mihique fas est, impendam digneque te saluere iubeam.</p>
  <p>Codrus. Bonum mane, bone homo.</p>
  <p>Baldus. Recte. Etiam homo bonus es, qui loqueris, quod hominis
  solius est, non belue, qui salutas etiam, qui mane mihi bonum accedere
  precaris, quod beneficorum Semper esse solet. At probe, contra tibi
  tamen, ceu petis, mane bonum, sed tu respondeas, velim.</p>
  <p>Codrus. Quid me vos vultis?</p>
  <p>Baldus. Quid te velim, petis? Audistin? Quid te rogarim illico, num
  tu sapis? Latinum si</p>
  <p>noueris, hereo.</p>
  <p>Codrus. Ita, sed valde bonum.</p>
  <p>Baldus. Cur igitur petito minus satagis, sermonem qui noris
  Latinum? At te modo ac iterum precor: responde ocius neque me longius
  tene.</p>
  <p>Codrus. Quid?</p>
  <p>Baldus. Hui, quid! Delirât, me hercule, hic insanus et agrestis?
  Vt, mi vir, probe scias: te quem appellas, rogo.</p>
  <p>Codrus. Quare hoc?</p>
  <p>Baldus. Tibi vt, quod te dignum est ac quod me decet, efficiam.</p>
  <p>Codrus. Ego sum Codrus, etiam vocor.</p>
  <p>Baldus. Profecto Codrus es, vt ais?</p>
  <p>Codrus. Ita, ego sum Codrus et qui legi pueris in villa
  grammaticam.</p>
  <p>Baldus. Codrus ipse sis, ais?</p>
  <p>Codrus. Ego ipse sum ille. &lt;2v&gt;</p>
  <p>Baldus. Salue igitur, Codre mi carissime, cuius nomen non admodum
  quam tuum aduentum optatum habeo.</p>
  <p>Codrus. Habetis?</p>
  <p>Baldus. Habeo, ac neque sufficere tibi tua potest fides. Sed ellum
  illic ambulantem vides.</p>
  <p>Vir optimus est. Mane me parumper. Hic siste moram. Sinas, eum
  isthuc aduocem. Quam humanus sit quamque benigne te excipiet,
  audies.</p>
  <p>Codrus. Hoc placet mihi valde bene. O bone, fac ita.</p>
  <p>Baldus. Vt nunc iubes, faxo eoque illuc ocius.</p>
  <p>BALDVS AD BARTOLVM CODRVM DESCRIBENS.</p>
  <p>Heus, audin, Bartole? Haud prodigiosum ostentum, vt rebare, at homo
  est. Nunc, que r e f e r a m , animaduerte quantillum. Ego profecto,
  vbi ellum conspicio, me stupor opido grandis affecit, ventrem apprime
  risus (deos testor) confarsit, vt, nisi maximopere meme continuissem,
  crepuissem medius. Ego exanimis ferme abcedere quopacto potui, nescio.
  Artus equidem titillabam omnis, tripudiabam pedes exiliens, dum
  monstri similem illunccine bipilleatum, ingenti oneratum sarcina,
  obbis vtribusque vbiubi tergo obstipatum, babbatatum, atque caballum
  trotitantem, incuruum, gibbosum, naso hypotheticum, mento longum,
  obscenum contuitu, ore tortum, propemodum lente seroque gradientem,
  mole subtus huc illucque nutantem, stertentem roscantemque, iam nasum,
  iam aures trahentem, iam, proh pudor, clunes, culum testesque
  scabentem ac demum tam lente, crasse rudeque colloquenti mihi
  oblatrare comperi. Quam dulce illi fabar quamque dulce salutabam, dii
  vtinam fauissent, tute nosses. Atqui si vidisses, certum pendo, non
  mediocriter cachinnasses. Iam vna mecum perge, queso, nouam (si non
  dictum absonum sit) neque ita conscriptu in vita facilem vnquam abs eo
  grammaticam audies. Sed te contine, oro. Mirum in modum iucundam rem
  stupendamque scrutabere, humanum benignumque te prebe, saluta et lauda
  crebrius. Insanas</p>
  <p>enimuero hoccine aures arrigit stultas atque mentes delirare cogit.
  At quid tibi faciundum siet, nihil monitore opus habes. Concedamus
  modo et quid ex ipso censeas, rimare.</p>
  <p>BARTOLVS AD CODRVM.</p>
  <p>Iucundam tibi, Codre mi, salutem, at eam non minorem, sed te dignam
  opto. Tuus nobis opido letus est aduentus.</p>
  <p>Codrus. Aduentus meus?</p>
  <p>Bartolus. Ei hercle, mi non credis?</p>
  <p>Codrus. Deus sit merces vestra.</p>
  <p>Bartolus. Hehum, sane quidem et recte, optare nihil quicquam potes
  melius quam hoccine, quo nihil est prestantius, nihil optabilius,
  bonum. Cur gratulor tibi, qui diserte admodum docteque loqueris, non
  modo philosophus, forte sophus, vti isthoccine prorumpis.</p>
  <p>Codrus. Ei, per sanctum deum, ipse scit, quod philosophus sum. Quis
  sibi hoc dixit?</p>
  <p>Bartolus. Sed ne parum iam nobis est gaudio isthoccine lumen
  resplenduisse, quo</p>
  <p>possumus non mediocriter lustrarier omnes. Haud, nisi preter spem
  euenerit, tue Sophie delibanda missa faxim fluenta. Quod vt fiat,
  quorsum te promoues, rogo.</p>
  <p>Codrus. Ad Coloniam.</p>
  <p>Bartolus. Haho! Num non docte minus istuc? Coloniam versus num non
  satius?</p>
  <p>Codrus. Quid satius? Dicitis, quod sum magis doctus satis ad
  respondendum?</p>
  <p>Bartolus. Ego sodes secus dicerem. Procul hoc mihi, procul illud.
  Sed forsan id extemplo me rogatum ire speras. Breuitate gratulans
  priori implicato postremum prouomis, houoii, quanto ingenio.</p>
  <p>Codrus. Ita, ego pergo ad ciuitatem Colonie.</p>
  <p>Bartolus. O celsum deum! Aucta satis oratio tua, figurate quidem,
  dum genitiuo vteris</p>
  <p>primitiui pro patrio possessiuo. Profecto dictum bene! Figurate
  loqueris, si non barbare.</p>
  <p>Codrus. Dicitis, quod sum barbarus. Sum Latinus, non sum Grecus et
  barbarus.</p>
  <p>Bartolus. Nec ego te dixi gente barbarum vel Grecum, figurate
  dicentem te ai (si</p>
  <p>pulchre sit) barbare loqui, qui figura e vestigio vsus fueris, dum
  ’et’ copu latiuam pro ’vel’ disiunctiua posueris.</p>
  <p>Codrus. Feci hoc male. Placet disputare mecum?</p>
  <p>Bartolus. Quid disputato mihi tecum opus est diuerse. Satis mecum
  putas, si credis.</p>
  <p>Codrus. Sic volo. Hoc est disputare.</p>
  <p>Bartolus. Parce parumper. Vt mihi videor, quiete magis tibi opus
  est quam argumento,</p>
  <p>quandoquidem apprime lassum, mole apprime pressum a longinquo te
  profectum conspicio. Heus, hac in re, care mi, dii bene vortant. Humi
  sede, quiesce, spiritum trahe, animum &lt;3v&gt; viresque recipias, ne
  vel prorsus egre valeas.</p>
  <p>Codrus. Cum licentia vestra.</p>
  <p>Bartolus. Eius rei licentiam petis, que nulli turpis, inhonesta
  nulli est et qua carere, cum oporteat, potest nemo. Quod si hac in re
  quopacto errare contingeret, satius optares veniam quam male agendi
  impunitatem.</p>
  <p>Codrus. Ego scio, quod sedere, dum fessus sum, non est peccatum.
  Quomodo tunc veniam vos rogare debeo. Illam habet dare deus. Vos deus
  estis . Ego non sum homo.</p>
  <p>Bartolus. Argumentaris optime. Non vt dialectici, sed atque
  oratores solent.</p>
  <p>Codrus. Non sum monachus, quod orare soleo.</p>
  <p>Bartolus. Fortassis ego si erro, da veniam, quam facile potes, dum
  peccauerim minus.</p>
  <p>Codrus. Errare potestis. Non est homo deus.</p>
  <p>Bartolus. Non infiteor, si erro. Sed tu sedeas, velim.</p>
  <p>Codrus. Ego sedeo cum licentia vestra.</p>
  <p>Bartolus. Sedere tibi sodes non minus quam tue te licuit pertesum
  esse sarcine. Fii turpem et agrestem hominem, imo bestiam magis. Ceu
  Crema senex sibulat. At mihi cedo, oratum te velim, quid varii generis
  fascium hoccine tibi collo pendeat. Quod haud secus ambigo atque recte
  nescio, ni forte tuos humeros reliquiis vel mercibus deferendis saccis
  vtribusque hisce plebis vel vniuersam tibi philosophie – bibliothecam
  mercaberis. At quoque sacrosancta martyrum maxime loca, amplissima
  vrbis menia, burgos, ciuium edes, opulentias pompasque te spectatum
  ire non mihi sum dubius.</p>
  <p>Codrus. Ego volo visitare tres reges.</p>
  <p>Bartolus. Isthuc indubitatum mihi censui. At quod herebam, probe mi
  siles. Sis, oro, querenti mihi moriger et quod rogauerim, eloquere. Si
  non, effare saltem.</p>
  <p>Codrus. Non sum questuarius.</p>
  <p>Bartolus. Apothecam, vereor, iccirco deferas.</p>
  <p>Codrus. Non sum apothecarius.</p>
  <p>Bartolus. Hinc te empericum videri, mihi videor, contendis.</p>
  <p>Codrus. Ja, leue, non nego, quia philosophus sum.</p>
  <p>Bartolus. Ergo forte Empedecles tu, non empericus?</p>
  <p>Codrus. Heiach, quid modo? Ego non sum vetus ille Empedecles, qui
  tot monstra generationis mundi ex confuso cahos traxit.</p>
  <p>Bartolus. Recte quidem iam te philosophorum choro prodiisse fateor.
  O magnum &lt;4r&gt; tibi numen hoccine est?</p>
  <p>Codrus. Ego etiam aliquando studui physicas materias, si tamen non
  fui in vniuersalibus studiis.</p>
  <p>Bartolus. Haha, vanus est hiccine medius fidius et vesanus, vt quo
  mage desipit, magis se sapere iactat miser. Heus, probe tu modo
  vidistin? Tempus delabitur, vmbram dies subit. Cede dextram, surge.
  Vrbem intra concedamus.</p>
  <p>Codrus. Hem, pie deus, quomodo sum ita fessus.</p>
  <p>Bartolus. Fessus?</p>
  <p>Codrus. Ita, fessus.</p>
  <p>Bartolus. Inane tu miraris siccine.</p>
  <p>Codrus. Non, deus.</p>
  <p>Bartolus. In vanum tu miraris itidem. Tantum haud pondus quempiam
  fatigare existimas? Camelus pondere quantumuis etiam validior
  nonnumquam graue opprimitur. At paulisper prodeas, nam vbi neruus fit
  calidior, penarum nihil amplius querere. Sed iam demum effer, quid
  hisce fascibus portitas, rogo.</p>
  <p>Codrus. Composita verborum.</p>
  <p>Bartolus. Nil quicquam aliud?</p>
  <p>Codrus. Verba deponentalia et synonyma.</p>
  <p>Bartolus. Nil quippiam ad hec reliquum?</p>
  <p>Codrus. Plura etiam compendia grammatice.</p>
  <p>Bartolus. Euge, hisce in rebus tecum adordiri queam, faues?</p>
  <p>Codrus. Quare non? Quia tale, quid libenter audio.</p>
  <p>Bartolus. Alterna etiam oblectant te colloquia?</p>
  <p>Codrus. Ita, valde.</p>
  <p>Bartolus. Mihi fas est tecum ratione couti?</p>
  <p>Codrus. Imo, quia sum rationalis.</p>
  <p>Bartolus. Licebit, sint plerique rationales. Tamen non ratione
  couti possunt. Quid? Si tute demens sis, es homo tamen.</p>
  <p>Codrus. Ego sum homo et ratione vtor. Ergo non sum delirus.</p>
  <p>Bartolus. Deliras satis, mihi videor, quandoquidem inter ratione
  ’uti’ et ’couti’ interesse putas nihil.</p>
  <p>Codrus. Quid interesse?</p>
  <p>Bartolus. Est differre.</p>
  <p>Codrus. Differre dicitis? Qualiter differunt?</p>
  <p>Bartolus. ’Vti’ ratione, si recte sensero, est vsum eius habere,
  ’couti’ quoque ratione tecum argumentari est et ’couti familiariter’
  est amicari et ’verbis couti’ conuersari est. Cousus quidem et vsura
  nunquid non amicitia est?</p>
  <p>Codrus. Quid iam loquimini? Est vsura amicitia, tunc vsurarius
  amicus est. Ego non vellem habere tales amicos.</p>
  <p>Bartolus. Rationem de te nunc habeo, ignauus sis totus.</p>
  <p>Codrus. Iam de me disputatis, quod ignarus sum ego?</p>
  <p>Bartolus. Ignarum te ais? Esto. Nec iniuria censebere, &lt;4v&gt;
  reuera iuste, cum me de te rationem habentem credis de te disputare,
  ignauiam. Plurimum enimuero distant ’ratione couti’ et ’rationem
  habere’, est enim considerare.</p>
  <p>Codrus. Sic vultis considerare, quod ignarus sum.</p>
  <p>Bartolus. Non ego te ignarum, at ignauum dixi, qui cum is natura
  moribusque sis, quomodo</p>
  <p>ignarus esse non possis. Id tamen ignoras, non idem esse ignauum et
  ignarum. At si quando cuipiam idem sunt, recte cum ignauus sit, etiam
  et ignarus.</p>
  <p>Codrus. Disputemus. Videamus, si ignarus sum ego.</p>
  <p>Bartolus. Quid tecum disputem ego? Ñeque loqui noueris ñeque
  litteras nostras intelligis. Et si inter decertandum victor extitero,
  ego te victorie pignus victum capiam.</p>
  <p>Codrus. Quid, si ego vos vinco?</p>
  <p>Bartolus. Tu me probe vinces! Si viceris, sim ipsemet tuus et
  manceps et seruus.</p>
  <p>Codrus. Non, pro tanto non volumus.</p>
  <p>Bartolus. Sed placet, vter vicerit, obtineat gloriam alterque, ceu
  equum est, ruborem et diffamiam. Ego tamen, per pol, sum dubius,
  vtrumuis dictorum maius sit: libertas an gloria, quandoquidem qui
  gloriam amiserit, nemo iure liberum hunc censeat.</p>
  <p>Codrus. Ignoratis istud. Non bene pro toto libertas venditur
  auro.</p>
  <p>Bartolus. Ergo melius aurum inquis gloria.</p>
  <p>Codrus. Immo, quia homines plures diuitias diligunt quam
  honores.</p>
  <p>Bartolus. E quorum te numero nunc audion?</p>
  <p>Codrus. Sic sum.</p>
  <p>Bartolus. Tu igitur tuas in medium, ego rationes adducam meas. Da
  vades, si vicero, res tuas. Ipse togam et marsupium obsides pono tibi.
  Delegamus arbitrum, in quem consentiamus ius decernendum. Ecce Baldus
  adest, qui et idoneus iudex erit.</p>
  <p>Codrus. Ego non consentiam in iudicem, quem non noui.</p>
  <p>Bartolus. Ergo in eum consentire remus, qui ius dicere, qui
  iustitiam facere, qui, quod iustum est, decernere eque diuiti et
  pauperi solet et iure debet. Subterfugia petis atque pene omnino
  victus, vt es, qui primum te disputaturum mecum iactabas. Bone miles
  repetis verbum, cum</p>
  <p>te pene victum videris. Perage, quod te gesturum contenderis. Quid
  in palestram certaturus congrederis, qui nudus vnquam colluctari non
  didiceris? Quid et gymnicos ludos gerere presumis, qui nunquam fueris
  instructus? Quid demum gymnasticam pugnam me &lt;5r&gt; cum</p>
  <p>ducere niteris, qui litterarium ludum prorsus incognitum habes?
  Tace, qui loqui nescis, vel tu loquere, si quando ludi magister huc
  docueris.</p>
  <p>Codrus. Ego docui pueros, sed non ludere nec sum ludi magister.</p>
  <p>Bartolus. Hoho, per immortales deos, iam palam errorem confiteris
  tuum, dum, quem te dixeris, liquido negas. Iuste redargutus es modo.
  Dicis te grammatice preceptorem et non esse ludi magistrum, non docere
  pueros ludum et predicas te in villa grammaticam lectitasse. Quid
  scies, probe mi, si Latinas ignores litteras, quas vero nescias opus
  est, cum grammaticen litterarium ludum is infitias. Hic quidem, vt est
  apud priscos et doctissimos litterarum viros, honestissimus ludus, ad
  quem omnis recta indole iuuentus post c.unabula instituenda est,
  vt</p>
  <p>elementorum litterarumque naturam discat, quod nihilminus crescenti
  ingenio opere pretium reor quam adolescenti cuilibet alimoniam.</p>
  <p>Codrus. Hoc est paucum et subtile.</p>
  <p>Bartolus. Id paucum idemque subtile concludit, si noris, plurimum.
  Sed te rogo, mihi cedo, si tantisper me tibi coram adorsum
  acceperis.</p>
  <p>Codrus. Aliqualiter, non perfecte, quia multum Gallicum admixtum
  fuit.</p>
  <p>Bartolus. Gallicum?</p>
  <p>Codrus. Nisi ita, bene intellexissem.</p>
  <p>Bartolus. Pape, pape! Num res pulchra, dum, quid dixerim, minus
  capis, gallus sum te iudice? Et tu gallus es, qui cristam in capite,
  caudam retro gerens sat ignaue cuculaueris statim.</p>
  <p>Codrus. Ego cristam in capite et caudam gero retro et cuculo?</p>
  <p>Bartolus. Tu nonne principio ad decertationem litterariam cristatus
  plurimum inepte cuculans demum ruboris caudam gesseris?</p>
  <p>Codrus. Non, sic non volo. Gallicus estis forte?</p>
  <p>Bartolus. Estne satius dictum: ’gentem Gallus es’ quam
  ’Gallicus’?</p>
  <p>Codrus. Non dico, quod Gallus estis, sed Gallicum pro parte
  loquimini.</p>
  <p>Bartolus. Credo equidem, haud secus, atque ita siet, existimas,
  qui, vbi priscorum et longe doctissimorum litteras ignorans vix Latine
  vnquam loquutus omni in verbo frendis barbariem. Vidisti vspiam vel
  legisti composita Maronis, deponentalia facile principis &lt;5v&gt;
  illius comedorum Therentii Marcique Ciceronis Synonyma, Quintiliani,
  Prisciani, Seruii, Donati</p>
  <p>Latine lingue preceptorum volumina, vt nunc diiudices, quid Latine,
  quid vix vel non Latine dictum sit? Ac vero recte, quid mirum, si
  amarum, quod dulce est, laborans febribus, si nigrum cecus id, quod
  albeat, si videns surdus vas ereum, tametsi maximum dissonum, cum
  trahitur, grauem et suauissimum clangorem emittere diiudicet? Quidni
  itidem fit, ipse poetarum grammatice nescius me Gallicum tibi dixisse
  persuadeas.</p>
  <p>Codrus. Ita non volo, sed sunt plura verba non Latina vel que
  nunquam audiui.</p>
  <p>Bartolus. Hahaho, Gallicum hac in re loquutum me ais, quia vel
  nuspiam inueneris vel, quod audis, minime sapis. Gaude tibi, Codre mi,
  et tue gramuffie, si lubet, atque vna nobiscum nunc vrbem
  ingredere.</p>
  <p>PHILO QVONDAM EIVS DISCIPVLVS SECVM LOQVENS ADMIRATVR.</p>
  <p>Quotidie num egomet, nostros dum Lares colui, me intra cogitasse
  siccine at immortales testor deos: is nonne vir mirandus admodum, qui
  doctrinas tantas officiaque tanta redolet, vt similem sui inuenire
  nossem nuspiam? Mirabar ego officium, mirabar artes, mirabar
  disciplinas, mirabar infinitam eius grammaticam, mirabar rhetoricam,
  denique prudentiam eius mirari suffeci minus et grauitatem. Nunc
  propemodum insontem meam adolescentiam seductam et, vt ita loquar,
  falsam esse didicerim. Experimentum defleo. Palam quippe, vbi ellum
  his ipsis coutentem respondentemque audio, stolidam eius ignauiam
  contemplor. Quam inepte se moribus gesserit, non mihi satis sum
  mirari. Cum enim humum se summouerat, proh turpe facinus, quam fede
  pepedit. Ipsi fetore non modo lesi, verum inter nos singuli rubore
  vitioque circumsepti, aliquantisper locum liquimus, os naresque
  compressimus accurate. Quam rude, miror, quam crasse, quam ignaue
  quamque agreste responderit, neque digne satis stupeo. In propatulo
  veruntamen iam cognosco, quod inscitiam eius doctrinam, errorem artes,
  corruptelam quamuis latinitatem, &lt;6r&gt; rudem clamorosamque
  blacterationem eloquentiam, temeram peritie detractionem prudentiam,
  tanquam nemo peritior, nemo prudentior in vrbe etiam, crassam
  ignauamque seueritatem grauitatem et modestiam esse autumauerim. O
  dii</p>
  <p>immortales, o inclitissima numina, o inferum superumque rectores
  equissimi, cur infaustam isthanccine seductionem vos admissam facere
  vsu venit? Tot, tot geniatas in dies optima indole tenellas mentes sub
  bipedibus hisce bestiis interitum ire perfertis. Equissimi nonne ipsi
  vos estis? Sinite vos, ac vestra est, iubetote commendatos fieri
  ingenuos atque nobiles pueros disertis gubernatoribus, asinos
  caballosque multoribus, boues pecoraque bubulcis. Ingeniate eo pacto
  iuuente collustrate mentem, vti nunc meis monitis meisque audiat
  rudimentis, ne in vanum me ad ipsorum adolescentium chorum aduertam,
  vti isthuc abs me sat mirandum amplectatur exemplum. Nunc vtinam
  aliquando, mei coeuuli, hunccine laureatum Codrum vestris antepositum
  oculis crebro faceretis contrafaceretisque et mores et formam et
  queuis cetera eius officia quam conducibile vobis exemplum atque
  salutare compararetis. Id idem, vos rogo, moneo, exoro ac per
  immortales deos obsecro, facite et ad summe veritatis ipsi vos
  pergite, precor, apicem, hoc ñeque modo pellectos vos fieri sinite
  et</p>
  <p>BARTOLVS AD BALDVM.</p>
  <p>He ho, ridiculum nonne facinus, quod, Codrus hiccine mecum vna,
  gessimus, quandoquidem tam inerter, tam crude atque turpe, vt in vita
  nihil sit deformius, sese gerebat? Vih, per poi, grossa atque iners
  bestia, quam inter et asinum nihil ferme refert, quam quod hominis
  sibi preferi effigiem.</p>
  <p>Baldus. Non ariolor, vidisti.</p>
  <p>Bartolus. Magis etiam, atque dixti, periculo sumpsi.</p>
  <p>Baldus. Paulisper tete sustine nec quid minus experiere.</p>
  <p>Bartolus. Longe magis, heus Balde, experiar, inquis?</p>
  <p>Baldus. Siccine sodes faxis.</p>
  <p>Bartolus. Dii deeque omnes isthanccine beluam emori faxint.</p>
  <p>Baldus. Furori tuo parce, te precor. Nam et celestium nutu
  isthanccine partam itidem non ambigo. &lt;6V &gt;</p>
  <p>Bartolus. Tum errauit, qui non fallitur, agendo genius.</p>
  <p>Baldus. Minime. Istuc enimuero surdastrum est asserere.</p>
  <p>Bartolus. Surdastrum?</p>
  <p>Baldus. Quidni surdastrum, quandoquidem, quod optimum est,
  producere quottidie affectitat?</p>
  <p>Bartolus. Bonum iccirco isthunccine ortum credis?</p>
  <p>Baldus. Sin aliter, errarem egomet quam maxime.</p>
  <p>Bartolus. Heu igitur, qui hunc ipsum produxerit, temulentum genium,
  heu, qui haud necuit,</p>
  <p>Saturnum, heu, qui aura vesci fauerit, Iouem ipsum. Proh superum
  fidem. Apollini quid lubuit, quod soles isthunccine leues agere in
  lucem duxerit? Proh meror Minerue Mercurioque, quod arcana ad Sophie
  sentimina isthunccine conantem prudentium inter senatum ostentum ire
  se fauere. Sed proh, qui non absorpserit, anteaquam in medium
  venisset, Demogorgon vel inferum ille Charon Penatum portitor ad
  Tartaria illuc minima transtulisset,</p>
  <p>vt non portentum isthuc nobis esset scandalo.</p>
  <p>Baldus. Delirare cepistiri modo? Blasphemare missum facito
  meliusque est ac existimas.</p>
  <p>Bartolus. Num melius?</p>
  <p>Baldus. Quin ni pulchrius eque atque melius? Tametsi nanque
  difforme obscenumque sit monstrum, ipsum tamen existere, quam non
  esse, melius est. Profecto cum enim siet, diuini quippiam participat
  numinis, at bonum est, quod, vbi non sit, nihil est.</p>
  <p>Bartolus. Quenam isthec est, obsecro, oratio, turpe bonum esse vel
  illinc vnde sermonis</p>
  <p>isthuc, quin media ex philosophia hauseris, herebon?</p>
  <p>Baldus. Recte modo iudex es, perbellum quinimo quandoquidem est,
  entium vniuersitas</p>
  <p>rerum ornetur varietate disparium, at insigni vbi piasti sese
  turpis obiecerit, eluceat candidior. Quod haud aliter, atque ita siet,
  nostro ex Arestotele nostin?</p>
  <p>Bartolus. Nonnumquam etiam audii atque itidem esse fateor. Ea
  tamen, quam ingenuus quiuis exosus est animus, me, vt solet, commouet
  ignauia. Siquidem non hominis, sed obscenitatis eiusce me tenet odium.
  Magna nempe morum imparitas grandiorem assolet ac intestinam conflare
  dissidentiam.</p>
  <p>Baldus. Assentior egomet tibi, qui moraliter admodum
  perhypotheticeque adordiris. Heus, modo erumpe in verbulum sensim
  atque vltra arguto desine. Hanccine namque nostram ne audierit
  rationem, vereor. &lt; 7 r &gt;</p>
  <p>Bartolus. Num hoccine verere? Fructuosa tibi isthec est prouincia
  sane numquid? Patula, quid sit, aure onager audiat, qui nil capiat.
  Cassum est enimuero audire ac inane, vbi non sit rimax intellectu.</p>
  <p>Baldus. Recte, at tamen astutus sit, metuo.</p>
  <p>Bartolus. Astutus?</p>
  <p>Baldus. Etiam. Nam inter conferendum de sese quopacto labra
  mouerit, caput quasserit linguamque circumflexerit, vidisti. Ne
  quippiam acceperit, formido.</p>
  <p>Bartolus. Formidare sodes desine, quandoquidem vt auce modos, lyras
  citharasque audiunt, aurem cedunt, rostra quatiunt, lingua liguriunt,
  collum demum extendentes ceu intelligant didicerintue, guttur intra
  murmurant, illico in vocem, vti cantent, altam progarriunt, nihil
  tamen quippiam, quemadmodum bipes iste Codreolus, intelligunt.</p>
  <p>Baldus. At quod hac in parte contulimus, satis est. Siste et vt
  nobis isthunccine introducendi par sit facultas, mihi sis iumento.</p>
  <p>Bartolus. Hei, ego iumento tibi? Eiusce mihi bestie nihil quippiam.
  Tuapte cepisti, tuapte etiam exequare.</p>
  <p>Baldus. Stomachare parcius te noscon? Priscos fortasse atque
  solitos abieceris mores, proinde atque talium infestator nonne fuisti.
  vsque adeo peritior semper teque expeditior hac in re fuerit nemo.
  Mecum igitur tute gere prouinciam, vt quam solerter atque fas est huic
  absoluamus officium.</p>
  <p>Bartolus. Verum ais. Profecto interdum quod placuerit, scis, quam
  possit fastidire aliquotiens neque sanctum tamen molestare beanos.</p>
  <p>Baldus. Vich, tibi vnde isthec est religio? Neque legitima est,
  quam nunc sapis, sanctimonia vite. Lollardorum desine sectari
  vestigia, qui secus ac vniuersi, sed spe plerumque cassa, irrita
  somnolentaque diiudicant celum terrasque suo sceptro stare autumantes.
  Nihil sanctum aiunt</p>
  <p>nihilque, quin simulatam sue secte sanctimoniam sapiat, commendant.
  Papam, cesarem statumque orbis condemnant vniuersum. O amarum illud
  hominum perfidorum genus et aspidum virus letalissimum, quo nihil
  hominum vite et honestati poterit esse pernicius, nihil obscenius
  nihilque detestabilius. An tibi rationabile magis cum hisce siccine
  bene sapere, vel cum totius seculi deuiare Prouidentia? Scis, quam
  ipsi studentium vitam rodunt, mordent vitioque dedunt soli, vbi ceteri
  omnes, &lt;7v&gt; sancta quoque fidelium ecclesia commendatam habet,
  at illorum sectam reprehendit. Haud, vt reris, prauos incompositosque
  hominum mores corripere nefas, sed sanctum atque meriti est
  complurimi, ne paruum quoque pietatis munus est reuocare delibuereque
  deuiantem.</p>
  <p>Bartolus. Dii secundent, tecum vna, ceu equum est, efficiam. Ipse
  fiundum decerne. Ego sodes, que iusseris, faxim omnia.</p>
  <p>Baldus. Iam sensate loqueris, iam, vt soles, factum is iamque tecum
  beatum simul temptatum ire velim facinus.</p>
  <p>Bartolus. Faxo.</p>
  <p>Baldus. Facis itidem?</p>
  <p>Bartolus. Etiam, sin audis. Institue iccirco, quid factum velis.
  Ecce presto et ad manum ego.</p>
  <p>Baldus. In presentia te nihil opus habeo, sed animaduerte, quopacto
  valedicturos statim nos inuicem contigerit, vti abundius inde tu
  imbutus officium, dum congruit, aptius exequare tuum. Ego modo ipsum
  hospitio receptum curabo atque tu ausculta callidius.</p>
  <p>BALDVS AD CODRVM.</p>
  <p>Fors nostri, Codre, te pertesum est colloquii. Ne nimium sit,
  vereor.</p>
  <p>Codrus. Non nocetur mihi, bone amice.</p>
  <p>Baldus. Qualis hec est latinitas? Insane forte dictum tibi: ’nocet
  mihi’ vel ’me nocet’, sed illam eque congruam reor quam istam.
  Placetur mihi, que si Latina sit, tecum ipse commentare. Sed vin istuc
  tibi credam, quod infestum nihil gesseris?</p>
  <p>Codrus. Ita.</p>
  <p>Baldus. Quid ita? Dic: nihil.</p>
  <p>Codrus. Cur ego nihil dicam? Quid vobis debeo, quod loqui non
  possum? Liber sum.</p>
  <p>Baldus. Non ego te seruum ai, qui non seruas, si non seruis.</p>
  <p>Codrus. Cui seruirem?</p>
  <p>Baldus. Si liber es, profecto nulli seruus es.</p>
  <p>Codrus. Ita, liber ego sum.</p>
  <p>Baldus. Sane liber es, si licentiosus liber est.</p>
  <p>Codrus. Quomodo hoc?</p>
  <p>Baldus. Licentiose loqueris.</p>
  <p>Codrus. Quis mihi bene prohiberet licentiam</p>
  <p>loquendi?</p>
  <p>Baldus. Non ego tibi illam prohibeo. Placet, tua fungaris, vt
  lubet, licentia. Sed vis, illuc tibi credam, quod te non teduit nostri
  colloquii.</p>
  <p>Codrus. Nonne dixi ita, quia homo loqui potest, quod habet ipse
  facere?</p>
  <p>Baldus. Dis quocirca tibi agundum est gratias ac tibi, qui mature
  propemodum faris, gratulor. Sed refer, oro, si nos de te adorsos
  clanculum esse rebaris.</p>
  <p>Codrus. Non, quia conscius &lt;8r&gt; ipse sibi de se putat omnia
  dici.</p>
  <p>Baldus. Prudens, hehum, isthoc est elogium.</p>
  <p>Codrus. Non audiuistis hoc in scholis? Catho dicit. Non legitur
  ille vobis?</p>
  <p>Baldus. Quid miseris, heu, nobis legeretur, peregrina tibi forent,
  sed hec proba patientia. Nihil iccirco tibi conscius es, ais. Reuera
  grande numen est, at ne parua felicitatis vere pars est siccine vitam
  agere, note sis tibi obnoxius nulli. Sed viden? Vrbem intra nos
  recepimus. Iam circumcirca vltro citroque tollere lumina burgenses
  hosce contueris. Quam ampia, quam egregia sint, conspectas, edificia.
  Mox pedetemptim tu progrediens burgensium pompas diprehendes
  multifarias, clarissimas quidem.</p>
  <p>Codrus. Sancte deus, quam pulchra ciuitas!</p>
  <p>Baldus. Iurare missum face, mirare potius.</p>
  <p>Codrus. Non iuro.</p>
  <p>Baldus. Ergo cum miraris, deum in tuam admirationem vocas, tamquam
  suo nomine admirantis affectum exprimas. Sed id pretereo. Nondum tibi
  quippiam cause est, quo mirere. Paulatim prodeas, stupendiora sensim
  comperies, at vitam vbi hic cognoueris, te viuo in corpore fuisse
  vsque mortuum intelliges.</p>
  <p>Codrus. Vixi tamen.</p>
  <p>Baldus. Verum licebit, viuant omnes, non eque tamen. Plurimum
  refert enim viuere et quam bene viuere.</p>
  <p>Codrus. Salua pace,sicut video, estis duo studentes.</p>
  <p>Baldus. Sumus. Sed cur isthoc rogas?</p>
  <p>Codrus. Quia ego etiam studerem libenter.</p>
  <p>Baldus. Tibi isthoc cordi est?</p>
  <p>Codrus. Sic, propterea a longa via venio et ambulaui multas duras
  vias.</p>
  <p>Baldus. Dii deeque bene vortant omnes. Ingens id litterarum ardor
  efficit, qui ad altiora te magis prouehet. Perge commeaque, ne parum
  sana isthec tua est institutio.</p>
  <p>Codrus. Vellem ergo rogare vos, quod velletis dirigere me, vbi
  possem esse bene.</p>
  <p>Baldus. Fidem tute nobis habe. Que possumus, ipsi vltro
  explebimus.</p>
  <p>Codrus. Ego peto, faciatis hoc amore dei.</p>
  <p>Baldus. Quis poterit infitias ire, cum admodum obsecras? Sed nihil
  tibi, sin audis, orato opus est. Cede manum. Quod tibi meritum est,
  ipsi presto facessum ire volumus.</p>
  <p>Codrus. Facietis?</p>
  <p>Baldus. Faciemus, hercule, crede. Num non vno satis est verbo? Iam
  sat a nobis congressum est. Dies occumbit, consideras. Te hospitem
  faxis, est tempestas.</p>
  <p>Codrus. Ego desidero a vobis, ducatis me in bonum hospitium.</p>
  <p>Baldus. Hei, vacillare desine! Confide nobis. Integrum, nec falsum
  ire te conabimur.</p>
  <p>Codrus. Deo gratias, quod facitis mihi tam multam voluntatem.
  &lt;8v&gt;</p>
  <p>Baldus. Cur non morigeros nos tibi gratiis ornas? Id orationis
  genus num non melius quam precedens? Nec id vsitatum audii: ’multam
  voluntatem facis’ , sed id vulgo tritum: ’ tuam voluntatem facio’ ,
  quod est ’adimpleo’. Belle magis dictum id esset: ’mihi morem geris’,
  ’mihi</p>
  <p>moriger es’ , ’mihi obtemperas’, ’mihi tanto es obsequio’ . Non
  nobis tamen, sed diis gratias age, habe, refer tute.</p>
  <p>Codrus. Etiam vobis debeo dicere, quod estis mihi tam
  morigerati.</p>
  <p>Baldus. Quid hoc latinitatis genus, quod faucibus frendis tam
  rudibus? Vel credis idem morigerum et morigeratum esse, quod moratum
  dicimus? Primum est ad vota esse, alterum moribus est bonis
  preditum.</p>
  <p>Codrus. Vos laceratis valde verba mea, si bene intelligo.</p>
  <p>Baldus. Intellige probe, vt lubet. Non lacero, sed inculcatum
  verborum floccum carpo tuum, vt Athenis apud Pallida recte didicerim,
  vti flocco tuo melius carpio ex colo serica latinitatis fila nympharum
  instar fuso progyres neasque. Etsi heccine non vetularum, nostre
  tamen</p>
  <p>sunt nennie, quas equo animo, velim, accipias atque tu probe satis
  noueris.</p>
  <p>Codrus. Ita, capio bona mente et dico vobis infinitas grates.</p>
  <p>Baldus. Optime facis et vt decet moratum hominem, etiamsi dixerim
  macte virtute virum, quod nostri memor es officii, quod et tue
  gratationis est indicium vel etiam gratitudinis. Sed his iam modum
  facio. Patulas illic respicis edes. Illuc ini, hospitio te receptum
  facito.</p>
  <p>Excipieris illic opipare, mihi fidem habe, tua pro sponte et vt
  placet. Que voles, illic percepturus es omnia.</p>
  <p>Codrus. Deus sit vobis premium.</p>
  <p>Baldus. Ho, maximum illud est et optimum. Prosperitent rem superi.
  Induce te iucundius et salue.</p>
  <p>Codrus. Ad deum vos valete.</p>
  <p>Baldus. Et tu, ceu meritus es, vale, exilarare suauius et iterum
  vale.</p>
  <p>MERCVRIVS HOSPES APVD SE LOQVENS GRATVLATVR.</p>
  <p>Sepenumero cum domo plerisque dietim tediis, laboribus, oneribus,
  hospitum fastidiis, clientum ignauiis, liberorum petulantiis, questu
  etiam atque domicultu ab aurora solis ad occasum vsque nihilminus
  fastiditus quam fatigatus rutulis vesperi sideribus soporatum sero
  venio, omnia prorsus, que prepedire quietem possint, abiicio, memet
  stratis tranquille cubitum recipio. Propediem vero, quam primum
  edormisco, rapit me terror opacus, grauitas oppressat molestior, huc
  illucque me diuerto, iacto caput, iacto brachia, cingo manus, cor
  pectusque amplector, graue tandem sopio, fero me inquietius, gemo
  profundius, profundius mihi videor cahos adsit, vbi caliginosa
  voraxque absorptum ire hiat abyssus, Contrahor, horresco, angor,
  infrigidor, stupeo mentem, clamitare molior voce captus miser, tueri
  me conor, immouendi sunt artus, laboro magnopere nihil mei compar.
  Itidem iamiam proinde ac durissimo e somno suscitatus expergiscor, tum
  quiescere minus quam inter soporandum valeo. Grauis adest molestia,
  grauior inquietudo, grauior denique cura et sollicitudo vastior.
  Accedit, proh dolor, tum educandarum prolium, tum emancipandarum
  gnatarum, tum rei domestice diffusior prouincia. Torquent me preterea
  et stringunt obsequentum furta, desidia, murmur, inauditio,
  infidelitas et inertia. Tum me turbat vehementius, quod meam
  facultatem clam perire, minui, retrocurrere sortem, fata mihi male
  minantia, minorari questum et augeri familiam dietim video. Tum
  cognatis, tum amicis morem gerere non sufficio. Tum monent me credito
  res, tum es peculiumque extorquere volunt prouinciales, tum noua
  tributa domini, tum noua sistunt theolonia, iam taleas, iam
  vectigalia, iam represaleas petunt. Nec satis est me hisce versari
  malis, que familiaris rei dominum agunt quotidie, verum et grauiora
  ilia, que rem publicam eneruant, distrahunt, euiscerant, subuertunt
  perduntque. Nec minori mihi in querela est, quod &lt;non&gt; modo, vt
  apud priscos, cum secula essent aurea, non vigent virtutum officia,
  non est humanitas, non amicitia, nulla fides, nulla in alios pietas,
  non diuitie, sed tota paupertas, non iustitia, sed iniquitas. Nullus
  honesti lucri questus, sed vsura vel fraudulenta mercatio aut dolosa
  circumuentio. Nemo diligit, nemo facit, quod sibi velit, nemo adiuuat,
  nemo miseretur, Itaque nemo est, cui pace atque otio lucrifiat panis,
  qui tutus sit, cui in vado sua res sit, quandoquidem &lt;9v&gt; non
  modo inter regna, patrias, castra, villas ac inter vicinas edes vna in
  vrbe, etiam inter affines et domesticos parietes dissidia, iurgia,
  lites, secte, partes, rapine,</p>
  <p>incendia, homicidia, paricidia, campestria denique vel forensia vel
  intestina geruntur bella. Qua in re omnis otii, pacis, quietis locus
  sublatus sit, necesse est. Vnde nihil cuipiam restare poterit quam
  dolor, suspirium, clamor, eiulatus, pectorum scissio vel cordium
  tremor et pressura. O impios rerum iudices fallaces deos! Proh inferum
  superumque fi dem! Quid in dies monstrose factum dispensant! Proh
  merorem inmensum, proh errorem amplissimum et vniuerse miserie
  vndantis simam ingluuiem, quod nullius fortune locus est, nullius
  mortalium</p>
  <p>felicitatis pars vlla, quo satius diram mortem obire censeo, quam
  vitam hanccine lugubrem insuper agere. Sed videon illinc hue aduentare
  quempiam? Acciebo num non ipsum, nunc domum mecum concedât? Posset
  forsan mihi, atque spero, fore lucro. Dii secundent, eum aggrediar.
  Quidnam possim, temptatum eo.</p>
  <p>BARTOLVS AD BALDVM POSTRIDIE.</p>
  <p>Illinc adeuntem istorsum conspicion, hesterno quem comperimus
  Codrum? Deorum visit delubra noxarum venia, opinor.</p>
  <p>Baldus. Haho, a pud superos enactus sit veniam, extimas?</p>
  <p>Bartolus. Etiam, nam senem, vti probe vides, agit hominem, quos, vt
  fit, male meriti angit conscientia.</p>
  <p>Baldus. Is conscientiam habet, autumas? Quam magnam eque atque
  camelus habet, non vacillo quidem.</p>
  <p>Bartolus. Eam non habent belue, at homo solus. Huic optanda est
  venia.</p>
  <p>Baldus. Vih, quid ais? Apage sis, oro. Nequit venie minus atque
  vacca senex.</p>
  <p>Bartolus. Hei, que isthec tua est comparatio? Nihil ipsum vacce
  prefers nihilque mage censes hominem?</p>
  <p>Baldus. Eumque hominem? Imo vilioris illunccine atque bouem
  vetustam facio.</p>
  <p>Scin, quid Io amica Ioui claruit, vt poeta meminit, que inter
  numina estimata, demum inter etheris astra meruerit locarier? Scin,
  quis illiccine non multorum meritus est, siet onager?</p>
  <p>Bartolus. Sat iners est, non infitior, sed quod &lt;10r&gt; bruto
  minoris eum facis, detestor, quod missum facias velim. Meministine,
  quis heri fuerit? lam vna nocte sit mutatus, metuis? An rerum species
  minus mutari posse nescias?</p>
  <p>Baldus. Scio quidem.</p>
  <p>Bartolus. Hinc desine probe et pro hesterno instituto iam ipsum
  adeamus visuri, quid poterimus.</p>
  <p>Baldus. I pre tute, ego sequar, inquam. Tu loquere, aduertam
  ipsemet, quid fata dederint aucupii.</p>
  <p>BARTOLVS AD CODRVM.</p>
  <p>Periucunda tibi salus et sors maxima diesque faustior.</p>
  <p>Codrus. Indigerem bene.</p>
  <p>Bartolus. Credo quidem, fortuna semper sit optabilis salusque
  pariter. Sed, probe vir, placentas vesperi vixistin? Baccho Liberoque
  maduisti equidem opipare. Probissimus herus, probior atque num non
  fuit hera?</p>
  <p>Codrus. Hoc scit deus.</p>
  <p>Bartolus. Exilarare num sciunt possuntque tam ouanter quam et laute
  quempiam? Non illic tibi caules, scio, dederint vel lactucas vel allia
  nec porrum neque raphanum, at quoque fasianos, anseres, gallinas,
  capones turdosque, columbos item turtures, perdices et ficedulas esse
  proposuerint tibi, preterea pastillos coppulos, salmenta quoque et
  ante omnia vnum de viginti egregii vini genera fudisse tibi
  potuissent, si non fuderint aliquod.</p>
  <p>Codrus. Quid nunc dicitis, non intelligo.</p>
  <p>Bartolus. Que epularum vmorumque genera ipsi ponenda habeant,
  recensui statim.</p>
  <p>Codrus. Pac, quid iam vultis? Ego tantum comederem, non habeo
  cameras in ventre.</p>
  <p>Bartolus. Quid, si abyssum habeas?</p>
  <p>Codrus. Non sum infernus, quod possum omnia.</p>
  <p>Bartolus. Nec illud opus est, infernus sis eumque hies. Scis,
  lubet, lupi sit quanta ingluuies, quo maior tamen tute, nec dixerim te
  omnia, sed horum quippiam.</p>
  <p>Codrus. Quid comedissem? Diabolus confundat eos in eternum.</p>
  <p>Bartolus. Qui sic ais? Acciere mitte Furias. Bacchare forsan ex
  hesterno Libero.</p>
  <p>Codrus. Ego non furo.</p>
  <p>Bartolus. Quid maledicis igitur, mihi cedo.</p>
  <p>Codrus. Non possum vobis dicere illud.</p>
  <p>Bartolus. Cur dicere nequis, ai. Ne mali quippiam spem citra tibi
  euenerit, pertimeo.</p>
  <p>Codrus. Ita, valde satis.</p>
  <p>Bartolus. O voii, quopacto, probe mi, isthoccine, refer.</p>
  <p>Codrus. Non possum.</p>
  <p>Bartolus. Dic leuius.</p>
  <p>Codrus. Ho voe mi, non possum modo. &lt;10v&gt;</p>
  <p>Bartolus. Hei, quid tam triste tibi vel impium accesserit, quod
  proloqui non valeas? Heus, leto tu sis animo, erumpe fortius. Scis,
  quam pectus releuat sese et arcanam cordis cuipiam exponere pressuram.
  At graue illud intra secretas animi sedes excoquere, id ethicam
  ptisimque febres procreai plerosque morbos alios. Ab animi enim
  passionibus creari cunctos ferme constat corporis languores, vt nostri
  volunt physici.</p>
  <p>Codrus. Hoc volo bene. Tamen sic se non facit res.</p>
  <p>Bartolus. Num secus atque ita res se habeat, vt iam aperto arcano
  cordis onere mox</p>
  <p>resipiscit passim animus? Effare sodes, probe mi, si clam te
  quippiam surreptum tibi sit hospitio vel male te acceperint vel illic
  te exactum quereris. Sic, inquam, solent simplices nec est isthoccine
  apud caupones nouum.</p>
  <p>Codrus. Idem est, quid oportet dicere.</p>
  <p>Bartolus. Tuis ex verbis audion eiusmodi tibi euenisse mali
  quippiam, vel ad minus recte cornicio.</p>
  <p>Codrus. Satis est, quod ego meum damnum habeo et scio, non est
  bonum aliis reuelare.</p>
  <p>Bartolus. Recte malefidis quidem, at nihil obest, cur non probis et
  integris.</p>
  <p>Codrus. Quis mihi dicet hoc? Ego non habeo libram, quod hoc possum
  ponderare.</p>
  <p>Bartolus. Hoc internoscas, tibi opus est considerare singulos,
  videre, cui adhibeas</p>
  <p>fidem, tuas tamen res creditas habere cuipiam.</p>
  <p>Codrus. Ego nemini volo credere, quia qui cito credit, cito
  decipitur. Non audiuistis hoc</p>
  <p>aliquando? Sane tibi minus, hinc credis recte nemini. Qui non ipsi
  sibi fidelis est, cui erit vspiam? Sed facit hoc erronee tue mentis
  confusio, que suspicio te seruum semper subiicit. Cedo tamen
  nihilminus, quid rei est, quod loqui nescias.</p>
  <p>Codrus. Precor vos, quod dimittatis me in pace.</p>
  <p>Bartolus. Precipuum sibi id ignobile vulgi genus preferi, vt quo
  petitur magis, distortion eo ceruice considet minusque acquiescit.
  Heus, hercule, celabo. Profer ipse audens. Ego curabo, tibi s im
  presidio. Etiam ac etiam effer alacrius.</p>
  <p>Codrus. Audiatis nunc propter deum. Primo fuerunt mihi tam dulces
  sicut aues, sed quando debebam soluere symbolum, computauerunt tanquam
  vellent me expoliare totum. Ego nolui tamen dare. Tunc fecerunt me
  vnum stultum, amiserunt domicilium, volebant me facere furem. Sunt
  illi &lt; l l r &gt; homines?</p>
  <p>Bartolus. Heu, quid loqueris, factum improbissime, proh inosum
  facinus. Quod enim verebar,</p>
  <p>accidit. Sic solent hospites suos. Sed crumena tibi manserit, cedo.
  Ita, sed valde vix.</p>
  <p>Bartolus. Non ergo tibi manserit, quandoquidem quod plus minusue
  quam vix est, vix non est. Sed valde vix mansisse dixeris. Hinc non
  mansisse te dicturum cogeris.</p>
  <p>Codrus. Ergo cogor dicere, quod crumena non mansit. Ego nego
  consequentiam.</p>
  <p>Bartolus. Placet, errauerim egomet. Sed vix crumena superest nec
  valde vix crumena. Vix enim est, quod, dum est, pene non fuisset.
  Quasi vero est, quod, cum non est, ipsum ferme fuisset. Quibus nunquam
  ego ’valde’ adiectum didici. Sed placet, hanc vnus tibi auctoritatem
  habeas. Sed versutos illos (tamquam ralla nouaculaque) rasores
  asperos, qui circumcidunt simplices proinde atque puellos recutiti
  suos. Quot illic solueris pro cena, refer, rogo, tute.</p>
  <p>Codrus. Sex grossos Agrippine.</p>
  <p>Bartolus. Ergo pastillos victitaueris vinumque potus es et mulsum
  demumque dormiturum ab</p>
  <p>sonis te refecere?</p>
  <p>Codrus. Non, ipsi pultes et offas modicas cum paruis assis auiculis
  proposuerunt mihi. Tamen fuit bonum vinum.</p>
  <p>Bartolus. Apage sis, bone vir! Nam volupe magis, quam censeas,
  peregeris cenam. Quid hanccine rem conqueri voles gemens? Fac, caue
  sis, ne posthac patiare simile. Nonnunquam didicisti cautiores fieri
  homines periculis?</p>
  <p>Codrus. Etiam. Nam felix est ille, quem faciunt aliena pericula
  cautum.</p>
  <p>Bartolus. Recte isthoc dictum. Non iniuria felicem, qui periculis
  alienis ad futura sibi redditur prouisior. Et si peritum quempiam
  aliena efficiant incommoda, quo non modo quem cautiorem propria? Tu
  quoque nunc, si lubet, pransurus nobiscum domum commea. Quam possumus
  humanitatem impendere suscipies omnem.</p>
  <p>Codrus. Illud possum ego?</p>
  <p>Bartolus. Non quere, cur liceat. Confide nobis integre. Legalis est
  studentium</p>
  <p>conuersatio nec vita liberalior vlla est.</p>
  <p>Codrus. Hoc bene audiui. Ideo ego volui etiam studens esse.</p>
  <p>Bartolus. Profecto optastine hoccine? Optime quidem. Et prosper et
  iucundus sit tuus</p>
  <p>aduentus. Dii faxint meliorem in partem singula. Vir probe, nunc
  ingredere.</p>
  <p>Codrus. Vos precedatis.</p>
  <p>Bartolus. I pre tute. Nos te sequutos excipe. &lt;11v&gt;</p>
  <p>Codrus. Vos decet precedere. Ego sum vester hospes.</p>
  <p>Bartolus. Sine tu ceremonias, ini, nec dedecet, in pretio cum
  semper siet senium. Itaque deserendum nonnunquam non congruit etate
  grandioribus.</p>
  <p>Codrus. Saluo honore. Ego intro.</p>
  <p>Bartolus. Perge ocius.</p>
  <p>Codrus. Bona dies vobis.</p>
  <p>Bartolus. Saluere quosque ne iubeas. Nemo post aratrum pergens
  saluabitur respiciens. Audistin? Periculi mora frequens exuberat neque
  omni credendum est spiritui. Conscendere nos intra proprias conferamus
  sedes gausuros.</p>
  <p>BALDVS AD MARCVM.</p>
  <p>Hehum, care mi, quid nunc aucupii perabimus nos acturos, Marce?</p>
  <p>Marcus. Tu mihi, quo nemo carior est, quid siet isthuc, ai.</p>
  <p>Baldus. Interrogas, quid siet, Marce? Num nostra nescias solemnia,
  que nobiscum crebra nemo dubius tacet? An cum Bartolo non illico
  meantem isthac ascendentemque videris Codrum?</p>
  <p>Marcus. Que nunc instant, que nota mihi sint, solemnia?</p>
  <p>Baldus. Codri.</p>
  <p>Marcus. Quenam ilia?</p>
  <p>Baldus. Ne quando minus ilia noueris? Non sunt, que sueuimus, scis,
  nuptie vel nundine, sed Codri, qui nos cum Baccho et Cerere inoleuit
  consectarier.</p>
  <p>Marcus. Quis ille est? Me nomen ac latet ipsus.</p>
  <p>Baldus. Wach, quid nunc ais tute? Vafer magis fuisses, reor, sed me
  fefellit spes mea, videon? Nunc indicatum tibi cum non cognoueris, vel
  Codrus ipsus es vel ipsum te nescire disseris.</p>
  <p>Marcus. Quopacto isthoccine, care mi, refer.</p>
  <p>Baldus. Quandoquidem proinde atque Codrus ignauusque rudisque
  dubitas.</p>
  <p>Marcus. Hinc grossus et rudis Codrus est.</p>
  <p>Baldus. Atque etiam, ne quis sit illo crassior.</p>
  <p>Marcus. Nunc te primum accipio: beanus est.</p>
  <p>Baldus. Nedum, sed et eorum primas et monarcha quidem.</p>
  <p>Marcus. Vbinam loci est, queso. Adeundi illunccine facultas est? Si
  est, da copiam.</p>
  <p>Baldus. Isthoccine lubet. Tu mecum comea. Tete illuc, quo reperies,
  perducam, sin etiam eum non quereres. Sis ipse astutus atque semper
  cominus eos te noris gerere et nos adiutum comea. Te simula nostraque
  munia dissimula tute, ne quid aucupii parumper capies.</p>
  <p>Marcus. Ego presto, ego sodes adsum, ego tecum adibo.</p>
  <p>Baldus. Conscendamus modo nostrosque ouare facturi iocundos animos.
  &lt;12r&gt;</p>
  <p>MARCVS AD CODRVM.</p>
  <p>Optate nobis veneris, grandeue. Tuus expetitus nobis longe fuit
  aduentus.</p>
  <p>Codrus. Grates habeatis vos.</p>
  <p>Marcus. Quo vales pacto?</p>
  <p>Codrus. Deo gratias competenter.</p>
  <p>Marcus. Si bene tecum est, gaudeo. Sed vtinam quam competenter
  valeres satius. Sed competenter habet, qui partim bene partimque
  male.</p>
  <p>Codrus. Non possumus omnia habere, sicut volumus.</p>
  <p>Marcus. Recte. Id fortune est, iam iucundam vitam agere, iam contra
  sustinere tristia, id equo quidem animo. Sed te gentis vnde istuc
  appuleris?</p>
  <p>Codrus. Venio ex Prusia.</p>
  <p>Marcus. Qua ex vrbe?</p>
  <p>Codrus. Ex vna villa.</p>
  <p>Marcus. O gentem vita, ingenio et arte maximam, vnde istheccine
  lumina consurgunt! Sed que nobis illinc noua refers?</p>
  <p>Codrus. Nihil quam antiquum melius.</p>
  <p>Marcus. Hinc sat fauste res geruntur vobiscum. Profecto sane
  loqueris. Sed optima, ceu sentio, gens est et terra pinguis, que ne-
  parum segete, cereali pabulo frumentisque frugi est et pecude
  plerisque aliis rerum copiis. Quid amplius demum?</p>
  <p>Neque paruo litterarum coruscat iubare atque nitore sophorum.</p>
  <p>Codrus. Ita, habemus bona pascua et multos homines doctos.</p>
  <p>Marcus. E quorum te collegio non hereo. At quod ille gentis sis,
  nec me fefellit spes mea.</p>
  <p>Codrus. Imo, ego sum Prutenus, qui sunt gens libera et fortis, et
  multo tempore rexi pueros ibidem.</p>
  <p>Marcus. Reuera te digno viro dignum est negotium eoque semper
  dignum est magisterium.</p>
  <p>Sed quid illic artium docueris, profare.</p>
  <p>Codrus. Grammaticam magistri Alexandri de Villa Dei.</p>
  <p>Marcus. Sane, hec est recensitu non minima.</p>
  <p>Codrus. Bene dicitis. Est multum subtilis, magna et vtilis.</p>
  <p>Marcus. Recte, vt ferme neque melior, si non prolixior quam
  conuenit. Quot annis ipsam legeris, effare.</p>
  <p>Codrus. Viginti vnum annos.</p>
  <p>Marcus. Viginti vnum certe?</p>
  <p>Codrus. Ita, et maius tempus.</p>
  <p>Marcus. Hoho, longum euum, longum magisterium nec abruptior conatus
  nec fructus est exilior nec est frustratior profectus. Hei, quot
  educaueris eo cursu iuuenes delibutos, quot moratos bene pueros, quot
  etiam probos viros!</p>
  <p>Codrus. Ita, per gratiam dei sic feci.</p>
  <p>Marcus. Honestum quippe neque paruum fertile tempus, quo bonis
  artibus et disciplinis indulgetur &lt;12v&gt; opera, maxime, vbi
  tantus doctrinandi feruor taleque viget otium. Nullum enim vt
  honestius sic amenius quam litterarum extat otium.</p>
  <p>Codrus. Magnus labor est et cum multa pena labor doctrine est.</p>
  <p>Marcus. Verum ais, si non intellectu fuerit consparsus. Dulcescit
  autem liquido, dum suus moderator salem norit immiscere. At quoque
  quantumuis epulum dulcescat, si non lingua sana iudicet gustetque,
  nihil vel parum est, quod oblectet. Opere pretium est doctorem et
  primum sapere, anteaquam delectabiliter et probate possit quempiam
  instruere. Sed quid heccine tibi persuasum ire velim, dum non velim in
  siluas ligna ferre vide ri egomet vel eiusmodi negotii doctum erudire.
  Miror equidem ipsemet at quoque, ceu equum est, non satis, qua in re
  tuas modo doctrinatorias missas feceris sedes. Quod haud iniuria
  mirar! me commemoro, dum</p>
  <p>regendi propemodum dulceat amor, vt absistere posse impossibile
  pene mihi videor.</p>
  <p>Codrus. Certe hoc verum est, quia adhuc iterum intendo.</p>
  <p>Marcus. Quid igitur isthuc queris? Amiserisne quippiam, quod te
  inuenturum credas magnum forsan? Et quid arduum est, quod te patriam
  aeraque mutare coegit? Nam nec mediocriter graue est senem diuersas
  patrias perlustrare.</p>
  <p>Codrus. Id feci causa studendi.</p>
  <p>Marcus. Num non satis studuisti, qui tantillo docueris euo,
  quandoquidem qui docet alium, ne parum se hic instruit? Vtique satius
  scies satis ac satis eruditus. Facile tibi scientie satis est ad
  beatam agendam vitam, si, quod scieris, bene fruaris. Scis ehim: summi
  scientes crebrenumero sunt summi imprudentes. Ad prudentiam senium
  habes, quod ornaueris proculdubio per riculis probatissimis. Ad
  scientiam longum docendi gesseris officium, quod ne parum te scientem
  fecerit euasisse. Itaque parui est, quantum scieris, magni vero et</p>
  <p>plurimi, quamdiu vixeris. Summum tamen est scientia et maximum ad
  beate viuendum medium.</p>
  <p>Codrus. Ego satis scirem ad seruiendum deo.</p>
  <p>Marcus. Num non satis hoccine? Potes alio melius quam ad isthoccine
  te scientem magis exoptare?</p>
  <p>Codrus. Possum non bene.</p>
  <p>Marcus. Ergo non potes. At si quo alio id petas, die, quid
  illud?</p>
  <p>Codrus. Ad docendum scholares.</p>
  <p>Marcus. Id desine. Scistine &lt;13r &gt; semper magis, quos
  docuisti, pueris?</p>
  <p>Codrus. Quid iam erit, deberent discipuli plus scire quam ego?</p>
  <p>Marcus. Esto, illis pluscule scisti. Qui ergo scire magis
  anhelas?</p>
  <p>Codrus. Quia, quamuis grammaticam bene scio, non tamen loicam.</p>
  <p>Marcus. Profecto neque parua res isthoccine, grammaticam bene
  nosse, que tamquam mare magnum est, quod terminis contineri nequit.
  Tuos igitur docebis logicen? Ad quid, probe?</p>
  <p>Codrus. Non vt illam scholares docere possim, sed quod possim
  arguere.</p>
  <p>Marcus. Non arguis delinquentes tuos quotidie?</p>
  <p>Codrus. Non, sic non!</p>
  <p>Marcus. Qui tum velis?</p>
  <p>Codrus. Vt sciam disputare.</p>
  <p>Marcus. Isthoccine nostin?</p>
  <p>Codrus. Ita, grammaticaliter scio disputare, sed non
  logicaliter.</p>
  <p>Marcus. Optime. Quibuscum tibi conuenit disputare? Cum discipulis
  tuis?</p>
  <p>Codrus. Non, sed cum magistris.</p>
  <p>Marcus. Cum magistris? Quare?</p>
  <p>Codrus. Quia veniunt frequenter ad villam nostram et volunt mecum
  disputare in scholis et confundere, sed expedire bene scio eos in
  grammatica. Tunc ducunt me ad loicam et ibi mecum male stat currus. Et
  tunc faciunt de Gallico Latinum et credunt mei discipuli, quasi ita
  esset, sicut pueri cito credunt clamatoribus, tamquam multum sciant.
  Et sic patior multa damna, sic quod vix me ammodo possum questuare cum
  docendo scholares, quia mutant omni die grammaticam cum pocaria sua,
  quod vix manet grammatica nostra.</p>
  <p>Marcus. Ergo propriam habes tute. A quibus illam didiceris, ai.</p>
  <p>Codrus. A magistris meis.</p>
  <p>Marcus. Illam mutant? Recte, quandoquidem tenuis admodum est, quod
  nec verbum verbo cohereat nec proprium quippiam vel aptum vel integrum
  in ipsa siet verbum. Quocirca non detestor a doctis eam
  reformarier.</p>
  <p>Codrus. Vultis vos reformare ipsam?</p>
  <p>Marcus. Non ego, sed alii quoque. Et si voles ita, reformabunt
  otius quam speras, etiam si tibi, vt est apud Maronem nostrum,
  rumpantur ilia. Sed accipion, quid cum pocaria velis?</p>
  <p>Codrus. Poetriam volo, que non est aliud quam vna tota pocaria.</p>
  <p>Marcus. Et tua pocaria est, non nostra poetica, que et vere
  grammatices origo et mater est Quintiliano, Donato, Seruio, Pristiano
  non falsis testibus. Vnde Latinam dictionem ortam credis, si non ab
  oratoria poeticaque vim et naturam sumpserit, que a Greco fonte
  liquidum est scaturier. Videsne, quod omnes apud Latine dictionis
  priscos auctores id pro ratione est, quod omnem verbi naturam
  &lt;13v&gt; et significationem, at quoque omnem verborum iuncturam
  principis poetarum Virgilii ac comedorum excellentissimi Therentii
  Affri et diuini illius eloquentie fontis preclarissimi nostri
  Ciceronis, relique vetustatis etiam exemplis confirmant tanquam
  rationibus firmissimis quidem, quorum preceptis, vt verum loquar,
  omnem latinitatem constare palam est? At probe, tu illam pocariam ais,
  que si nunquam fuisset, nunquam tibi panis questus docendo fuisset.
  Nam quopacto filia vterere, si nunquam mater extitisset? Sed quia tuis
  magistris, quam attingere non potuere, poetica non sapuit, ideo te sua
  potius pocaria, non grammatica docuere, in qua nihil ferme magis quam
  tota pene barbaries. Num tua poteris tute sola nulla duce reliqua
  bibliam, quam legis quoti di e, intelligere? Inquies forte: ad id
  commenta sunt. Quid nonne melius vtiliusque, si ad vnguem, vt aiunt,
  sine commentis, quod in dies lectitas, intelligeres? Eam tibi nostra
  viam pararet prestaretque poetica. Sed crescunt quotidie ad inmensum
  pene, proh dolor, commenta, vt nemo recte intelligat, quid sacre
  velini littere. At tam sunt ineptiis ipsa plena, horret animis, vt
  dicere satis nemo sufficiat. Itaque recte credo, cum legentem te
  quippiam intelligere putes, hoc docendo sepenumero commentum facias,
  quod neque rarius apud alios tui similes arbitror obtingere. Sunt item
  vt multe glose ita commenta multa, interdum etiam longe plura et ita
  errores etiam plurimi neque pauciores sepius, vbi Veritas queritur,
  falsitates. Fiunt item quotidie tot commenta, quot vani litterarum
  succrescunt interpretes, qui comminisci rectius quam interpretari
  nouerint, a quibus commentarea accommodas, a quibus ineptias illas,
  quas</p>
  <p>Mammetractum vocari volunt, ad manum tibi venisse letus es. O
  tractum illum vberem vtilemque, quo fel magis quam mei trahis, quo
  saniem magis quam lac sugis! Perge altius, aduerte, qui fuerint, quos
  Lactantius Firmianus primos theologos iudicarit libro diuinarum
  institutionum quinto. Num non poetas illic quos ante philosophos et
  primos sapientes commemorai? Et item num non primi scriptores poete
  fuerint, qui omnia carminibus, anteaquam solutum orationis genus
  inuentum esset, scripta cecinerint? Quid? Nonne primum</p>
  <p>carmi&lt;14r&gt;^nibus oracula vaticina et Sibyllina et prophetarum
  data fuere? Num non prophetarum monarcha rex Dauid lyrico carmine
  psalmos suos cecinit? Testis est venerabilis Beda presbyter in opere
  suo de arte metrica, qui ipse etiam tractatum nonnullum scripserit
  de</p>
  <p>scematibus, tropis et figuris, quibus nomen inscribens sacrarum
  litterarum claues voluit appellari. Tam sunt sacre littere poetice
  rhetoriceque dulcedinis plene, vt eas intelligere sine harum rerum
  peritia piene possit nemo. An non philosophi et Grecie sapientes
  grammaticam nouerunt, qui poetice pariter et rhetorice precepta
  Latinis tradidere? An diuinus Plato nosterque Arestoteles ceterique
  alii poeticam oratoriamque, in quibus scripserunt, ignorarunt? Tu
  quoque vis, Homerus Grecus, Virgilius Latinus poetarum poetaurm
  maximi, Demostenes Atheniensis, Marcus Cicero apud Romanos eloquentie
  fecundissimi fontes grammaticam Latinasque nescierint litteras, quasi
  preter has grammatica prorsus haberi poterit, vnde tamen radicem
  trahit. Sed id transeo. Die, quid splendoris, quid suauitatis quidue
  grauitatis atque etiam modestie Latinus sermo sine his clarissimis
  artibus, quas mancas estimas et inanes, haberet, si non eas totas
  redoleret. Die quoque, si non grammatici fuerint, qui primum
  imperatorias leges tam elegantissima dictione scriptas sanxere, quas
  sine humanitatis studio potes intelligere, probe, quod ita possibile
  pene arbitror atque te non alatum ad astra volando conscendere. Num
  etiam Latini non fuerint, qui sacros canones condidere, patres sancti?
  Quos iam pretereo omnes. Venio iam ad humilimum doctorem Jhesum Marie
  filium. Quero, si loqui Latine non nouerit, si grammaticam non
  habuerit, cuius euangelia vniuersus orbis audiens intelligit, qui
  apostolis suis omnia linguarum genera per spiritum sanctum donauit? An
  hic poeta non fuerit, cuius doctrina parabolis tota exuberat, an orare
  nescierit, cuius senno ad commouendum audientes ad inmensum vsque erat
  vehementissimus? Etsi humilimo dicendi caractere sint conscripta
  euangelia, vt ab vniuersis, vt sunt summe nobis necessaria, plane
  caperentur, nequis tamen semper sine poetice rhetoriceque obsequio
  sensum</p>
  <p>ubique eorum profundare. &lt;14v&gt; Quid de sanctorum apostolorum
  canonicis sentis? Num ineleganter scripserint? Quid de gentium doctore
  sancto Paulo? Num grammaticam nescierit, cuius epistulas ex tuis
  amfractis litteris sane intelliges nunquam? Ille orare an ignorauerit,
  cuius epistule totam pene redolent oratoriam vel rhetorici argumenti
  locos excludunt nullos? Quis sane vnquam earum potuit profundare
  intellectum? Descende propius ad nostra secula. Quis sit, aduerte,
  beatus Gregorius, qui super libros beati Iob prophete moralia
  scripserit. Hunc tuis litteris accipis probe? Ho, quantum? Perge tu
  modo ad beatum Augustinum. Aduerte, an nouem priores libros de
  ciuitate dei sine poetica possis intelligere, qui palam confitetur
  sine eius ministerio sacras litteras plane accipere posse impossibile.
  Vide, inquam, quis beatus Cyprianus in epistolari suo fuerit, quis
  diuus Hieronymus, quem in primis dicerem, in suo fulminauerit, quem
  vnquam etiam sane intelliges, profecto nunquam in minima etiam eius
  oratione. Hicne Virgilium Tulliumque diuino pene ingenio non
  commendat? Dic, probe, intelligis recte hymnos Aurelii Cypriani,
  Aurelii Prudentii, Lactantii Firmiani, Fulgentii beatique Ambrosii,
  quos omnes sancta ecclesia quotidie in diuinis concinit laudibus
  alternis quidem choris? Sine vetustissime poetarum oratorumque
  grammatices obsequio quod recte facis, atque asinus inter lyram
  chorumque internoscit. Desine, probe mi, maledicere, qui non didiceris
  bene loqui, vel saltem blasphemare missum face. Si poeticam non amas,
  non pocariam tamen iniuria voces. Que si nunquam te offenderit, quid
  minus ei debes, quam vt ipsi conuicieris minus. Non eructa, non euome
  fel tuum. Non exclama passiones tuas, cum veris grammaticis par esse
  non poteris. Si tu Latine loqui recte non sciueris, tuis discipulis
  ediscere non inuide, non dissuade, non inhibe tandem. Ob tuum dumtaxat
  questum, quem non iniuria minui opus est, clarissime adolescentium
  tante multitudini recte latinitatis disciplinam num iure prohibebis?
  Conticesce, miser! Et nisi inuitatus istuc hospes introisses, quam te
  acerbe, per immortales, accepissem nec impune quidem in nostram
  poeticam iniuriatus esses. Arrexissem egomet, vt aiunt, aures,
  acuissem in te dentes vnguesque laceros et, si fas est, cornubus te
  petiissem. Et si ego ad &lt;15r&gt; id minus suffecerim, ad
  concertationem tecum maiores concitassem tamen. Extulissem ad astra
  vocem.commouissem celos sese diuisum ire, descensurum summum deum, vt
  inquiunt, Iouem auditurum causam, conuocassem superos pro tribunali in
  senatus decretum conscensuros, constituissem illic omnes latinitatis
  probatos preceptores, patronos meos, conuenissem quoque te tanto coram
  auditorio tam grauissimarum iniuriarum et infandissimi facinoris, quod
  in nostram poeticam nostratiumque Latinum commiseris, dedisses pro
  condigno penas. Sed nunc potius fortunate huic tue, vt ferunt, höre
  gaudeas quam benemeritis tuis. Et si docere ceterum grammaticam
  contendis, miser, disce primum sane tumque pro instituto perge
  aliosque recte doce. Verum non iniuria factum arbitrare tuum docendi
  questum ante oculos minui quotidie, quandoquidem modo tuis palam fit
  discipulis, quod, etsi re ipsa verum semper, patulum semper fuerit,
  videri tamen ab vniuersis antehac non potuit, nam ceci erant fere
  omnes, qui grammaticen vel docere vel ediscere conabantur, te ignauum
  totum, te ignarum penitus, id polliceri aliis, quod dare non poteris,
  id docere velie, quod recte didiceris nunquam. Itaque tecum eque sit
  atque cum manuartificibus, qui aliquando certa arte crediti sericas
  vestes iam stragulatas, iam acupictas consuerunt, modo vilissimis
  pannis, imo linteo vix crediti sunt consuere. Id tamen non per omnia
  simile intelligas, nam latinitati nostre nihil potest deperire, sed
  medianica opinione homini mutabili maxime nunc efferuntur, nunc nouis
  semper deprimuntur adinuentionibus. Nostra crescit semper, allicit,
  oblectat semper, ilia senescunt semper, vilescunt, quo longius
  perstant, semper. Qua in re totis viribus hanc quere, que marcescit
  nunquam, viret floretque semper, grammaticam nostram, qua omnibus
  incommodis tuis, que conqueris, precludes, probe, viam. Sed intellige
  tute verba sanius, vt ab amico, non ab emulo, interpretare sanius,
  cape tamquam ab amico profecta studeque, recte valeas.</p>
  <p>Codrus. Capiatis me bene. Intelligatis, quod sine malo dixi illud,
  quia sic communiter alii dicunt neque ego vnquam tale Latinum audiui.
  Audiui sepe, quod loquendum est vt plures, sapiendum est vt pauci.</p>
  <p>Marcus. Et tu miser vt pauci docti loqueris, &lt;15v&gt; vt ignari
  infiniti pene sapis. Scisne, stultorum infinitus, ai, est numerus, qui
  se prudentes iactant omnes? Pulchrum tibi, horum sis vnus?</p>
  <p>Codrus. Si non multum doctus, loquor tamen sicut communes et quod
  omnes intelligunt me.</p>
  <p>Marcus. Sic lupus, vt eum lupi, sic asinus, vt eum asini, sic
  balbus, vt eum balbi, nec iccirco dicis melius.</p>
  <p>Codrus. Loquor male, quando sicut alii omnes?</p>
  <p>Marcus. O doctum grammatico rum vulgus, quam beatum est, cum sese
  audiant, sese intelligant asini.</p>
  <p>Codrus. Si non tam docte dicimus, tamen vsitate exprimimus
  conceptus. Non scitis. Artem discamus, vsum vero teneamus.</p>
  <p>Marcus. Eque satis. Artem discito eiusque vsum tene, non abusum
  vulgi sectare. Et si male fecerint, male dixerint omnes, non vsum
  abusum nosce tute. Bonis rectisque vtere, probe mi, non abutere. Tuos
  propediem veris vsuros artibus certum habe, qui te iam ridere, iam
  floccifacere, iam contemnere occipiunt, demum maledicturi tibi, quin
  ad nostratium te instituas.</p>
  <p>Codrus. Deberem dediscere, que scio. Esset mihi multum difficile et
  noua addiscere, quam</p>
  <p>colla canum veterum nequeunt attingere lora.</p>
  <p>Marcus. Igitur vt es, sic mane.</p>
  <p>Codrus. Non, intendo plus scire. Credo, quod, si loicus essem,
  satis scirem contra tribulatores aut quod essem ad minus graduatus,
  tunc non auderent ita bene.</p>
  <p>Marcus. Agedum, probe mi, vt satis tibi sapis. Ad dialectica
  quiescas aspirare. Perge doctoratus insigniis potiri, vti doctrinis
  siet tuis auctoritas. Quod vt fiat, ego tibi ecce adsum adiumento.</p>
  <p>Codrus. Possem etiam bene sine addiscendo amplius fieri doctor?</p>
  <p>Marcus. Optime, quandoquidem tantisper grammaticen docueris. Qui
  non doctor promoueri iure merearis?</p>
  <p>Codrus. Pro ilio darem centum coronas aureas.</p>
  <p>Marcus. Atque dignus emulator afficis. Sed id paucioribus assequi
  poteris impensis et recte mereris. Bartolum inuita tute. Ille, si
  volet, te promotum potest efficere. Ego sodes, ego ipsum orabo. Tu
  deprecare instaque vehementer. Nostris acquiescet precibus tandem
  leuique adepturus concupita.</p>
  <p>Codrus. Illum rogabo, qui me introduxit hic. Eum bene nosco. Est
  ille magister?</p>
  <p>Marcus. Eximius enimuero et qui ceteris facundia et arte prestai et
  auctoritate.</p>
  <p>Codrus. Propter pium deum, quid dicitis? Quod non feci sibi
  honorem!</p>
  <p>Marcus. Illud nihil egre ferre solet. Non gloriam ardet, vt metuis.
  Si offenderis, facile animum reconsilias. Leue gratiam &lt;16r&gt;
  eius inis. Si leditur, vt liber est, ignoscit non difficili. Tu modo,
  si lubet, insta. Ego tibi et ad manum presto.</p>
  <p>Codrus. Sim contentus. Faciamus ita.</p>
  <p>Marcus. Ordire primum tute. Ego tuas ad preces mox astabo.</p>
  <p>CODRVS AD BARTOLVM.</p>
  <p>Saluete, magister venerande. Sancte deus, magna mea culpa est, quod
  non feci vobis reuerentiam. Ignoraui, quod essetis magister.</p>
  <p>Bartolus. Id tibi nihil vitio, mihi potius, quandoquidem is esse,
  quem se gerit, extimatur quisquis. Itaque ne raro quidem sit vel
  simulata vel ignota facie quam cautos etiam decipier. At probe,
  nonnihil gestas animo, cornicio. Quid siet, ai.</p>
  <p>Codrus. Rogarem vos libenter, reuerende magister, si bene
  auderem.</p>
  <p>Bartolus. Quid rogatu tam sit absonum, quod non ausis? Nil verere.
  Cedo tutius nec deprecatio difficilis admodum vlla est, quin vel
  auditu vel abdictu digna sit.</p>
  <p>Die, quid voles vel me facturum concupis, nec audieris vnquam
  plerumque numero itidem fieri. Si, quod expetis, non obtines, nihil
  est, quod perdas. Si verbi quippiam transit irritum, nihil est
  incommodi. Omnium enim rerum datu promptissima vel amissu minima sunt
  verba quidem. Horum mercatura facilima est, horum, vt aeris, minor
  semper defectus est.</p>
  <p>Codrus. Salua pace, magister venerabilis. Ego peto magistrali.</p>
  <p>Bartolus. Qua in facultate?</p>
  <p>Codrus. In grammatica.</p>
  <p>Bartolus. Optime petis, dum te merito consequi possis.</p>
  <p>Codrus. Hoc spero diuino mihi opitulante suffragio.</p>
  <p>Bartolus. Sed grammaticam absolute gnoscis?</p>
  <p>Codrus. Non solum scio ipsam, etiam alias scientias.</p>
  <p>Bartolus. Reuera, conuenit bene, prosit melius.</p>
  <p>Codrus. Ia, quot noctes studui!</p>
  <p>Bartolus. Insomnes illas, care, gesseris?</p>
  <p>Codrus. Ita, feci etiam plures regulas valde vtiles pro pueris ad
  proficiendum.</p>
  <p>Bartolus. Res isthec non parua est, sed dignus es potiri
  laurea.</p>
  <p>Codrus. Ita spero per dei gratiam, quia multi facti sunt doctores,
  qui non fecerunt minimam partem laborum meorum.</p>
  <p>Bartolus. Tametsi magnus crebro labor siet, non eque tamen frugi
  est.</p>
  <p>Codrus. Fructuosus mihi semper erat.</p>
  <p>Bartolus. Si tibi, an aliis?</p>
  <p>Codrus. Ita, valde profecerunt mei scholares.</p>
  <p>Bartolus. Bene fidus ipse tibi testis es, quem nemo gnoscit melius
  quam tutemet. Verum enimuero recte ais. Propemodum laus cara est,
  &lt;16v&gt; quam sibi dedicat quisquis, tametsi non admodum honesta
  quam cupita. Nec sepe verius quam proprium cuiusque testimonium, licet
  nec eque gratum siet. Interdum vero quidam satius alterius quam
  propriis in rebus ipsi iudicant. Sed non minimam iudicii partem
  obtinet, quem conticentem probant omnes, neque tibi paruum tamen
  proprio, sed aliorum testimonio probari pretiosum sentio, vbi tui nemo
  est fretus preconio. Ignosco, ipsi tibi carus sis, dum quam tibi
  carior sis nemini.</p>
  <p>MARCVS INTERRVMPIT.</p>
  <p>Hei, quam longe tenes hunccine cassum spe suspensum vana.
  Breuioribus rem perfice celerque institutum nunc obi eum tu apte
  precesque admitte suas nec ardentem eius animum retunde.</p>
  <p>Bartolus. Nil infitior tamen. Quid ais, amice?</p>
  <p>Marcus. Suspendis hunccine spe vanum.</p>
  <p>Bartolus. Non facio.</p>
  <p>Marcus. Facis, per pol, si viuo. Grauiorem te sensim factum is,
  videon?</p>
  <p>Bartolus. Nihil me grauiorem vspiam. Recusem nunquid, anteaquam
  roget? Ipse petat. Egon audiam?</p>
  <p>Marcus. Scio minus, quin audies. Exaudias vtinam, velim.</p>
  <p>Bartolus. Id perinde capio modo.</p>
  <p>Marcus. Equius ergo, hercule, ais atque cepi.</p>
  <p>Bartolus. Noscit litteras?</p>
  <p>Marcus. Noscit.</p>
  <p>Bartolus. Quas sodes?</p>
  <p>Marcus. Des aurem, patrias quas vltra nouit nullas.</p>
  <p>Bartolus. Igitur, vt satis, vernaculam?</p>
  <p>Marcus. Nec recte sciscat, opinor.</p>
  <p>Bartolus. Qui reris isthuc?</p>
  <p>Marcus. Habet enim vix Latina verba, decem quidem, quibus conceptus
  eloqui putat</p>
  <p>omnes. Tam Latini diues est, vt in toto pene domicilio suo nihil
  splendentis suppellectilis, nihil clangentis erit, sed vncorum genus
  turpe solum, locuples tamen. Ne parum ipse sibi, atque solent,
  opinione sua nec inglorius sibi. Ea mente eisque moribus est, si
  diuino, ceu ferunt, oraculo desuper acciperet molarem celitus casurum
  non nisi in caput prudentissimi, ipse sibi pauidus omnino in antra
  rupium profunde se reciperet, ne perderetur, vt aiunt, prudens,
  hehum.</p>
  <p>Bartolus. Id vbi Latini didicit?</p>
  <p>Marcus. In coquina, ceu sit, apud coquos forte.</p>
  <p>Bartolus. Credis?</p>
  <p>Marcus. Etiam, quandoquidem Latinum inter eius et Marcolphi nostri
  refert parum, sed, vt verum fatear, ignauus est totus. Te quod audisse
  satis non hereo. At ista dicta satis susurro. Nunc, suspectos ne nos
  habeat, &lt;17r&gt; loquamur palam. Vt est iners nimis, sie iam locus
  sit aeeipere ipsum. Tu modo nihil te difficilem gere et quod te
  petimus, absolue leuius. Ipsum suseipito. Vir est, qui nec insane
  doctus singulares callet litteras, vt dixi, peculio quoque non</p>
  <p>medioeriter abundans.</p>
  <p>Bartolus. Doctus est? Hoho, etiam diues?</p>
  <p>Marcus. Etiam, proinde atque audiueris extemplo. Qua in re nobis
  moriger esto tute.</p>
  <p>Bartolus. Hei, ego mediusfidius, sin audis, ego faxim etiam magis
  quam licet forte.</p>
  <p>Marcus. Quam licet? Nos credis petituros abs te quippiam, quod
  deceat minus? Absit, non amentes sumus.</p>
  <p>Bartolus. Quis seit, quis tutus qui dem?</p>
  <p>Marcus. Tute.</p>
  <p>Bartolus. Nunquid ego?</p>
  <p>Marcus. Scies erisque certus. Cede dextram. Dabo fidem iure iurando
  quidem, ita sit. Est enim opido gratus, liberalis admodum, quod
  beneficii nihil immune sibi facies. Etenim quo quis magis officiorum
  gratus est, eo auctioribus dignior est, scistin? Eam quidem vim
  gratitudo habet recipientis, vt, quo maior fuerit, magis benefici
  animum vincit trahitque ad accumulatius officium.</p>
  <p>Bartolus. Id potest.</p>
  <p>Marcus. Potest.</p>
  <p>Bartolus. Ad hec explenda officia queruntur opes, animus, virtus
  quoque.</p>
  <p>Marcus. His, ni fallor, gaudet probus.</p>
  <p>Bartolus. Triumphat ere diues?</p>
  <p>Marcus. Etiam, magis atque sapis.</p>
  <p>Bartolus. Atque sapio? Die, vnde miser illo.</p>
  <p>Marcus. Ex regendi officio. Gymnasiarcha senex</p>
  <p>etenim diu fuit. Qua ex re fac alacer, quod petimus. lube tute,
  quantum voles. Explebit omnia. Faxis? Audi, mi probe.</p>
  <p>Codrus. Ita, et non volo respicere modicum.</p>
  <p>Marcus. Euge, dixerim tibi egon? Repente sis ei moriger. Satage, mi
  here. Sat prodige se impendet contra acturus gratias.</p>
  <p>Bartolus. Gratus est, ais?</p>
  <p>Marcus. Num non audisti satis hoccine? Perge. Bene vortant superi
  et ad vota sint propitii nobis quoque. Accepto. Quid optas, cedo,
  probe vir?</p>
  <p>Codrus. Nisi magisterium grammatice.</p>
  <p>Bartolus. Tam leuifacis hoccine? Sat esset quidem humilius gradu.
  Paulatim namque sursum scanditur et per media ad summum conscenditur.
  At credo tamen tuas fortasse litteras insigniis fore doctoratus dignas
  nec siccine fas est quem posse sublimarier.</p>
  <p>Codrus. Reuerende magister, teneatis. Ibi sunt tres floreni, et
  faciatis melius.</p>
  <p>Bartolus. Auro vel argento nullus rite gaudet magisterio.</p>
  <p>Codrus. Non, ego facio bono corde. Ego rogo, accipiatis pro
  bono.</p>
  <p>Bartolus. Quis id malo faceret, quis egre quoque acciperet? Nemo
  male fert officium donantis. Euge, bene grato me donasti munere. Diis
  et tibi gratias habeo.</p>
  <p>&lt;17v&gt; Conabor, aliquando vices ego tibi refundam.</p>
  <p>Codrus. Hoc bene scio. Sed ecce duo scuta aurea pro istis bonis
  sodalibus.</p>
  <p>Marcus. Propemodum tibi gratamur et quam possumus, qui sollerter
  admodum et probe, ne quid magis, noris agere. Requirentem nos tui
  parem nec comperimus vsque adeo. O legalem et prodigum satis hominem,
  o gratum et vrbanum, Bartole, largitorem. Num recusare sibi quippiam,
  liberalis sit animi? Annue iamiam non modo, vir prestans, etiam
  dispone et impigre quidem concede, ne omnino ipse voti immunis vane
  speratum fleat.</p>
  <p>Bartolus. Ego presto sodes. Quod iure decet, satagam, nec minus
  quam recte valeo. Iam profecto quam tibi bene volumus, optamus etiam.
  Audis, Codre mi, precare tutemet. Num ego non impendam officium?</p>
  <p>Codrus. Grandes merces. Sed peto, magister reuerende, quod sim
  baccalarius in grammatica.</p>
  <p>Bartolus. Iuste modo petis et pro nostra facultate possibiliter
  etiamque honeste. At id abdicere tibi non modo non possumus, sed et
  non volumus quidem.</p>
  <p>Codrus. Hoc spero, quia nolo optare impossibile.</p>
  <p>Bartolus. Ho, recte id edisseris. Ad impossibile obligatur nemo
  siquidem. Sic petere conuenit, vt et iustum et honestum sit pro virili
  explebile. Sed insignia petis examine misso non iniuria. Humum te
  prouolue genuflexo, promouearis.</p>
  <p>Codrus. In dei nomine.</p>
  <p>Bartolus. Et quam modo susceptum is lauream, nobis iure iurando
  polliceris iteraturum te nunquam at quod anno primo non edas
  commentaria.</p>
  <p>Codrus. Ita, libenter.</p>
  <p>Bartolus. Ac quod tuarum partium est in hac re, id faxis tute?</p>
  <p>Codrus. Ita.</p>
  <p>Bartolus. Itidem sacramento firmas vouesque?</p>
  <p>Codrus. Sic me iuuet Ihesus.</p>
  <p>Bartolus. Ego auctoritate, qua fungor in parte, te Codrum
  Flegetontis, Cocciti, Acherontis Lethesque rore conspergo, baptiso,
  stygeo balsamo caput inungo Proserpine te claritate illustrante.
  Plutonica te vis plenius infundat, in cuius te nomine creo simul et
  sacrosancte grammatices baccalarium hic et vbilibet gentium pronuntio
  in virtute solius aut trini iudicis Eaci, Minois et Rodomanci, qui te
  Cerberi, Eumenidum Harpiarumque benignitati tam insegne semper quam
  studiose recommittant. Tu modo vade et cum hac tua promotione ac vt
  equum est, vale et propitios habe superos ad domum reduces nosque
  longe secus valituros dii faxint.</p>
  <p>Codrus. Gran&lt;18r&gt;dis merces sit vobis. Iam ire possum?</p>
  <p>Bartolus. Commeatum habes et vt abeas, do copiam. Sed cautum habe,
  quominus infauste te</p>
  <p>accingas itineri. Fit enim sepenumero viatorem pati periculum
  etiam, vbi minimum sperarit.</p>
  <p>Codrus. Imminent mihi pericula nunc magis quam ante?</p>
  <p>Bartolus. Etiam, quoniamquidem quo maior sors aspirauerit, graue
  magis minax est infortunium, nouistin? Credisne tue lauree magnitudini
  grauem molem adesse ruine?</p>
  <p>Codrus. Hoc bene credo, quia quanto gradus altior, tanto est casus
  grauior.</p>
  <p>Bartolus. Hehum, argute loqueris.</p>
  <p>Codrus. Vbi bene possem hec sustinere et quando?</p>
  <p>Bartolus. Ne queras, probe, vbi quandoue. Non augur sum, diuinare
  nequeo. Heccine fortune sunt, que stabilis est nuspiam fixaque
  nunquam. Non ad sortem viuito, sed precautum habe. Vbiuis mali
  quippiam insperatum possit accidere. Dum enim securos magis nos
  opinamur,</p>
  <p>crebrenumero accedit insperatior hora, et vbi minus pertimuimus,
  grauioribus ferimur incommodis.</p>
  <p>Codrus. Hoc bene concedo. Deus custodiat nos et conducat me per
  viam.</p>
  <p>Bartolus. Saluus sis et vade.</p>
  <p>Codrus. Ego vado.</p>
  <p>Bartolus. Apagito iterumque vade sospes.</p>
  <p>Codrus. Ad deum vos. Ego vado, vos valete.</p>
  <p>Bartolus. Et tu iterum vale ceu valuisti ac qui aliouersum te
  valere concupiunt, iugi valeant.</p>
  <p>VBI DESCENDERIT CODRVS, CLAMITATVR: AD SOLEAS BEANVM. PROTINVS
  STVDENTES IN EVM CONSILIVNT.</p>
  <p>Antiquum et rudem auritum hunccine bipedem! Vbi vsque adeo sub
  lustris hic delituit, sub latebris perstertuit? Fii, fii, fetet, fii,
  fii, fetet hiccine ac hircus, tropicus vt dromo progrediens, cornutus
  atque hircoceruus, iubatus vt caper. Fii, fii, peditue ceu Crema senex
  pregnans. Hei, tolle hune, toile hune altius, appelle hunccine soleis
  alacrius. Extemplo, extemplo, ocius, ocius, afferto fortius.</p>
  <p>Codrus. Quid iam vultis?</p>
  <p>Studentes. Ad soleas isthunccine non licet.</p>
  <p>Codrus. Hoc faciatis, qui merentur. Ego non sum beanus.</p>
  <p>Studentes. Hei, altius leuato.</p>
  <p>Codrus. Amore dei, quid iam erit? Cessetis, dimittatis me.</p>
  <p>Studentes. Hei, hunccine aduehito celerius beanum.</p>
  <p>Codrus. Houoii, quid modo? Sinatis, hem, sinatis. Sum baccularius
  in grammatica et bene solui promotionem meam.</p>
  <p>Studentes. Euge, coronatum &lt;18v&gt; asellum bipedem. Obiice
  pedes, euax, aduehe occursans</p>
  <p>acrius.</p>
  <p>Codrus. Oue, oue, houe! Propter amorem dei audiatis.</p>
  <p>Studentes. Vih, vlulantem atque lupum nunc audiemus. Ei, promptius
  adducito.</p>
  <p>Codrus. Quid feci vobis, vos nequam? Diabolus confundat vos
  omnes.</p>
  <p>Studentes. Ac iterum, ei, altius afferto, extrude tibias calcesque
  fortius.</p>
  <p>Codrus. Ouoii, ouoii, houoii, quid facio vobis, vos mali
  nequam?</p>
  <p>Studentes. O centennum vagientem modo puerum grandem. Eia, lemus
  ipsum, quoad consilescat, cunctim virtuose tenus.</p>
  <p>Codrus. Proh omnes vos nequam et fatuos! Me puerum! Ego pater
  vester bene omnium essem.</p>
  <p>Studentes. Ho ho, ne patrem quidem, hunc grandeuum aduehemus
  soleis. Eia, tertio, dii secundent. Numero deus impare gaudet. Quin
  ita, nihil nostri perfectum erit officii. Ei, altius, altius hunccine
  ne parum emeritum calcibus impellite, vt ad mentem demum vexatus
  veniat ac quis ipse siet, passim agnoscat, vt ne philosophum se
  insuper, qui patientiam profiteri non potuit, contendat. Itidem ipsum
  valere missum faciamus.</p>
  <p>CODRVS ASSOLEATVS PRIMVM APVD SE LAMENTATVR, HINC AD BALDVM.</p>
  <p>O miserimum, o desolatum et infortunatum me hominem, quod dimisi
  scholam meam et in hanc speluncam latronum veni tam misere proditus.
  Dedi magistro Bartolo et sociis suis, propter quod essem baccalarius,
  quasi omnes pecunias meas et nunc, quando promotus sum, isti iniqui
  diaboli me ita valde percusserunt et cum pedibus suis truserunt et
  omnia opprobria intulerunt mihi, quod infernus glutiat eos tam malos
  spurios, fures et falsos traditores. O bone deus, quid faciam? Quomodo
  factum est mihi? Possunt esse tot mala mihi, vbi quod non promerui?
  Nunc, quando creatus sum, ita sum perturbatus ab illis trufatoribus,
  quod quasi cor meum crematur. Sed nonne nunc ego video Baldum? Ego
  volo sibi dicere, vbi est fides, quod ipse non iuuit me statim. O
  Balde, Balde, quomodo?</p>
  <p>Baldus. Quomodo?</p>
  <p>Codrus. Quomodo? Ignoras, quomodo?</p>
  <p>Baldus. Etiam, per poi, ego nescius. Quid siet, ai.</p>
  <p>Codrus. Quid sit, hoc non noscis? Nescis, qualiter sum
  expeditus?</p>
  <p>Baldus. Expeditus, probe? Quis isthoc?</p>
  <p>Codrus. Ia, quis hoc? Quod cum illis confundaris, qui illud
  fecerunt, non est adhuc satis mihi graue, nisi quod trufas tuas
  superaddas et crucem cruci. Maledicat te simul cum eis diabolus.
  &lt;19r&gt;</p>
  <p>Baldus. Quid itidem, care mi, blasphemas? Obiurgari coniurareque
  missum face. Egon vsque adeo semper tibi fidus? Cur mihi falsum
  impingis? Siste, velim, quin ne satis precer.</p>
  <p>Codrus. Eheu, quod video te, quod sic crucias me.</p>
  <p>Baldus. Insanis an contabescis, probe? Mitigare pusillum. Qui sic
  furis, homone vel amens es? Inuitasti furias forsan vel execrabilis te
  Megera vel Tesiphone acceperit male? Sed quid mihi stomachare? O
  scires, quot tibi malis, ne continge rent, retinaculo fui, bilem quam
  ociter obtunderes, cessares fel tuum prouomere, iniuriarum nihil mihi
  imputares. Verum, quod perpessus es malum, humanum crede. Pertulere te
  natu clariores ne raro quidem immaniora quibusque tu te ferre potes
  minus.</p>
  <p>Codrus. Sustine tu illa. Quasi mortuus fui.</p>
  <p>Baldus. Proh superum inferumque fidem. Quid ais? Execrentur a diis
  tartareis, mandentur tergemino Cerbero lacerandi, si non Plutone
  deuorandi.</p>
  <p>Codrus. Sunt ille maledictiones, quas iam dicitis?</p>
  <p>Baldus. Ho, grauissime quidem adeoque, ne possent esse molestiores
  vnquam viuentibus. Sed proh improbe factum. Sic solent miseri duce
  nullo. Si quid probitatis affuisset, non temptassent impii. Scis, vt
  apud ipsos pietas nulla est. Sic cuncta gerunt impie.</p>
  <p>Codrus. Ia, satis pulchra predicitis mihi. Sunt ipsi homines? Sunt
  silvestres porci et apri. Tamquam vellent me lacerare, sic habuerunt
  me et truserunt tamquam arietes et clamauerunt vt lupi infernales.</p>
  <p>Baldus. O nouisset quispiam, id mali qui fecerint. In finem tamen
  impune non euaderent, si modo non darent penas. Habent tamen in
  nonnullos iuris quippiam, quorum tute gregem nunc excesseris.</p>
  <p>Codrus. Deberent ergo tractare me ita?</p>
  <p>Baldus. Id factum puta.</p>
  <p>Codrus. Hoc quomodo non putarem? Fecerunt tamen maledicti.</p>
  <p>Baldus. Hei, quid vis, quid vlcisci cupis? Fregere tibi membrorum
  quippiam vel collum amiseris?</p>
  <p>Codrus. Non, accusabo tamen eos coram magistro.</p>
  <p>Baldus. Caue, ne id quidem, quin isthoc machinari desistis, te
  grauius anxiusque precipites. Molestiori in te quoque corruent
  congressu minusque impunem te releuabunt.</p>
  <p>Codrus. Ideo coram iudice et scabinatu iure et legibus eos
  conueniam nec sic debent euade re manus.</p>
  <p>Baldus. Id mitte sodes, quin insanias. Cassum quoque emoliris,
  longe minus referes</p>
  <p>illinc, nulli quandoquidem studentium libertas auctoritati subiacet
  pretorum, &lt;19v&gt; nulli tribunatus vel principum vel etiam
  pontificum censure. Nihil tibi et illis maxime liberis. Fac, caue sis,
  nisi recalcitrare stimulis iuuet vel incendium sopire flatibus vel
  bombis mutefacere tonitrua vel faucibus tuis voragines circumhiare
  stygeas. Raucescit equidem ne pa rum, qui spirantem lupum mane in
  fabula conspectat obuius, et se decipit satis, qui verbum arma credit
  vincere. Hie, priusquam sentiat, pessum stratus iacet. Satius enimuero
  est caute tacere, quam reclamatione seuius in se vocare bellum.</p>
  <p>Codrus. Sunt illi studentes? Sunt diaboli, sunt canes
  infernales.</p>
  <p>Baldus. Siccine sentis recte. At tamen te voles obiicere illis?
  Hei, vanum machinaris. Conuicia desiste perloqui atrumque fel euomere
  oculisque fulmina emittere. Mitisce gratior mitiorque.</p>
  <p>Codrus. Debeo ad hoc ridere?</p>
  <p>Baldus. Quid, si fleas lugeasue, prodest? Obiurgare rudis et
  ignaue. Quid nancisci debeas, experis. Scisti tu, qui ritus sint
  studentium vel quid eos non deceat? Obmutesce, furcifer, qui tuam iugi
  crucem feras vnus, et tedia loqui desine. Vetustissimam enimuero hanc
  sibi legem a primoribus gaudent traditam et quidem a maioribus
  legitime institutam, qua perfreti non modo possunt, simul etiam
  stolidas beanorum contorquere debent ignauias, vt ne inertes ad hec
  litterarum suauissima confluant gymnasia et ad amenissima indigne
  contubernia.</p>
  <p>Codrus. Hoc bene volo. Tamen si beanus essem, non sic valde
  dolerem.</p>
  <p>Baldus. Litteris et plumbo isthoccine docuisses. Quod si itidem
  certos eos reddidisses, abiisses impunus.</p>
  <p>Codrus. Vos tamen interfuistis, quando fiebam baccalarius.</p>
  <p>Baldus. O neophyta coronate Codre. Quid, si mihi palam, illos
  latuit, te potuit saluare? Si vel sigillo vel legali quopiam probasses
  testimonio, mihi crede, temere minus in te corruissent.</p>
  <p>Codrus. Cur hoc non dixistis mihi?</p>
  <p>Baldus. Tua res est. Prouidisses tutemet.</p>
  <p>Codrus. Verum est. Sed sera nimis in fundo penitentia est.</p>
  <p>Baldus. O per immortales deos, diuinum illud oraculum. Qua vena
  illud scaturii, nisi vim eam erumpat tua laurea? Nec vnquam simile
  verbum in buccam tibi, reor, venit. Sed animi vires insignia. Vexatio
  dat intellectum. O magna quidem et diuina pene duo hec, que tibi hodie
  obtigerunt, vnum ad excitationem animi, alterum ad exercitationem
  patientie neque minus tibi necessarium reliquum quam primum puta. At
  nec omni&lt;20r&gt;no sera tibi penitentia fiet. Periculum facies.
  Quare prouinciam age. Obfuturis prouisum eas incommodis.</p>
  <p>Codrus. Ergo plura mala instant mihi?</p>
  <p>Baldus. Etiam. Nemo tam firmo pede est, qui sese non casurum recte
  presumat, nec ante finem probe clames: Hui, ego victor ouo! Videndum
  sane est, quo securius ad optatam quisque veniat metam, ad quod cautum
  est cuique vidisse pericula.</p>
  <p>Codrus. Hoc admitto, quia dici solet: non de ponte cadit, qui cum
  sapientia vadit.</p>
  <p>Baldus. Ho, paradoxa quidem nunc eloqueris. Non iniuria, nunc
  videon, consecutus es insignia? Gratulare sodes, here mi, cui frequens
  ego moriger et ad vota parebo. Tanta siquidem in te munia aduerto, vt
  iure me tibi obtemperaturum, ceu recte mereris, deuinciam.</p>
  <p>Codrus. Iam tamquam fidelis homo dicitis.</p>
  <p>Baldus. Num egon tibi semper fidus extiti, qui te promouerier
  adiuui, qui plerisque malis me obieci, ne fierent tibi quoque? Cur
  iure mihi gratarere? Atque credo, faxis.</p>
  <p>Codrus. Dico vobis infinitas grates et tenete illum florenum pro
  munusculo paruo.</p>
  <p>Baldus. Gaudeo tibi plurimum et letor iterumque me tuis votis
  morigerum rependo. Tute vero, si quid amari pectore decoquis, sistas
  vrier. Prorsus id excutias io triumphis ouaturus.</p>
  <p>Codrus. Quomodo non deberem letari? Sum, quod non fui. Si modicum
  passus sum, quid ergo?</p>
  <p>Baldus. Ho, maxime. Quare, quandoquidem triumphantis est, tun euax
  non ab re ouabis, qui tot ornaris triumphis, qui post tam grauissimos
  labores potitus laurea? Patientie miles, victor demum triumphares. Tun
  oues pompa crebra vt victor inclitus redux in patriam? Quod commodius
  valeas, ego, hercule, tibi curatus semper egoque tibi aduerse sortis
  prouidus bullam hanccine procurauerim et plumbum. Quopacto vbiuis loci
  patenter coramque tam insignem tuam ostentes sedule promotionem
  auctenticam et momenti esse plurimi quamque frugi tibi siet quamque
  laudis digna quamque Celebris tue antelationis causa, nonnunquam sûmes
  periculum.</p>
  <p>Codrus. O bulla osculo digna, o sigillum fidele semper, vos manete
  mecum optati testes.</p>
  <p>Baldus. Eant tecum, tecum maneant testes hi maximi optimique
  semper. Hi comminisci nunquam argui possunt: verum loquuntur. Hi
  silendo clamant, clamantem conticescere faciunt. Verum horum est ad
  omnes testimonium. Iterum ac iterum tecum eant ad vniuersos,
  &lt;20v&gt; tecum fidem facturi pergant.</p>
  <p>Codrus. Benedictus deus, quod tam bene mihi secundum voluntatem
  succedit. Fit mecum modo et inuenio, sicut cupi vi.</p>
  <p>Baldus. Heus, vbi iam plurimum tibi propitia videris fata me
  consule proprios in Lares profecturus tua tuosque reuisas, est
  tempestas inibique non minori indulgeas magisterio.</p>
  <p>Codrus. Bonum consilium, quod datis mihi.</p>
  <p>Baldus. Posset melius, posset vberius?</p>
  <p>Codrus. Hoc non scio, quomodo.</p>
  <p>Baldus. Recte, prudens aduertis, ohe. Ad propria namque remeare
  prode rit tibi, renitere nunc ad tuos. Gloria fies amicis. Assequeris
  facile modo gymnasium vberius priori.</p>
  <p>Codrus. O vtinam! Creditis hoc?</p>
  <p>Baldus. Credam it egon? Qui non? Nihil ceterum</p>
  <p>tua conducet arbitrare facultas?</p>
  <p>Codrus. Spero multum.</p>
  <p>Baldus. Id sperato longum et domum remea inibique te Bacchus
  Ceresque reducem excipiant opipare. Iuxta mentem quoque sors tibi
  contingat optata diique tuis pro meritis prospere perducant. Perge
  tuque commeatum accipe.</p>
  <p>Codrus. Maximas gratias do vobis et deus sit vestra merces. Ego
  vado modo letior ad patriam. Vos valeatis in pace.</p>
  <p>Baldus. Bene et vt te equum est, facis. Do veniam. Abi propitiamque
  tibi fortunam habe iudicem. Salue curaque valere melius. Eia, dii
  optimi, egon ad meos iam propere iturus conuiuas reuiso iocundissimos?
  Vos valete et plaudite nec expectetis bacchalia parari. Omnia intus
  rite lauteque fient. Iterum valete, valete.</p>
</div>
<div type="level1" xml:id="back">
  <head>Back</head>
  <p>COMEDIE CODRI FINIS ADEST FOELICITER.</p>
  <p>Studio et ingenio preclari hominis Iohannis Kerckmeistrii et natu
  ciuis et regimine gymnasiarche vtrimque Monasteriensis. In Codrum
  periocundas facetias, quibus cum iam manum imposuisset vltimam,
  ingenuus Iohannes Lymburgii Aquensis ortu arte impressoria conspicuus
  imprimendas suscepit terso et polito luculentissimoque caractere, anno
  nostre salutis millesimo quadringentesimo octagesimo quinto pridie
  kalendas Nouembris Monasterii Westfalie vrbis immortali Semper nomine
  insignis. Impressas accuratissime ad vniuersos adolescentulos
  latinitati moribusque rectis operam nauantes mittit vberrime
  profecturas.</p>
</div>
        
    </body>
</text>
</TEI>
