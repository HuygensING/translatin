<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0028" xml:lang="lat">
<teiHeader>
<fileDesc>
    <titleStmt>
        <title type="main">Soter gloriosus</title>
        <title type="sub">Comoedia nova et sacra, cui titulus Soter gloriosus, Auctore Francisco Eucolo Gandensi</title>
        <author>Goethals, Franciscus</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Ioannes Bogardus</publisher>
        <pubPlace>Louvain</pubPlace>
        <date>1563</date>
    </publicationStmt>
    <sourceDesc>
        <bibl>
            Identifier: <name>Goethals-Soter</name><lb/>
            Short title: <title>Soter</title><lb/>
            Year of first edition: <date>1563</date><lb/>
            Author information:<lb/>
            Alias: Euctrachelus, Franciscus / Eucolus, Franciscus<lb/>
            Birth: 1539, Brugge<lb/>
            Death: 1616, Douai<lb/>
            Floruit: None, Louvain, Douai<lb/>
            <ref target="https://nl.wikipedia.org/wiki/Franciscus_Goethals">Link</ref><lb/>
            <emph>No source description</emph><lb/>
            <ref target="https://books.google.be/books?vid=GENT900000105791">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>COMOEDIA</p>
  <p>NOVA AC SACRA, CVI</p>
  <p>TITVLVS, SOTER</p>
  <p>GLORIOSVS.</p>
  <p>Auctore</p>
  <p>Francisco Eucolo Gandensi.</p>
  <p>LOVANII,</p>
  <p>Apud Ioannem Bogardum, sub Biblijs</p>
  <p>aureis, Anno</p>
  <p>M.D.LXIII.</p>
  <p><milestone unit="page" facs="2"/></p>
  <p>Priuilegij tenor.</p>
  <p>REgio diplomate cautum est ne quis Francisci Eucoli Comoedias,
  collectos hymnos ac adagia, ceterasque eiusdem auctoris lucubrationes
  in omnibus hisce suae maiestatis ditionibus intra sex annos proximos
  vllo modo imprimat, aut alibi impressas importet aut venum exponat,
  absque expresso dicti Francisci consensu eiusque voluntate. Qui secus
  faxit, poena ex sanctione multabitur, librique impressi, aut inter
  promercales habiti, fisco addicentur. Datum Bruxellae vij. Id. Febr.
  1562. [&lt; 1663] Subsignatum</p>
  <p>De Langhe.</p>
  <p><milestone unit="page" facs="3"/></p>
  <p>EXIMIO RERVMQVE EXPERIENTIA ET ERVDITIONE PRAESTANTI THEOLOGO,
  sacraeque paginae apud Louanienses professori, ac Ecclesiae B. Petri
  in eadem vrbe pastori vigilantissimo, Brugarum Episcopo nuper
  designato, D. &amp; M. Petro Curtio, fautori suo semper colendo,
  Franciscus Eucolus Gandae ciuis salutem hîc optat felicem, &amp; olim
  immortalem.</p>
  <p>SOlent reuerende D. qui artificum inuisêre officinas, non
  illubenter eò subinde animi gratia regredi: &amp; quae ipsi elaborare
  mente ac manibus opera nequeant, per otium nec moleste cernere, &amp;
  gratanter alienam probare industriam. Quin, vbi a proprijs quid
  negotijs superest temporis, simios agere, atque obseruatas imitari
  lineas, modosque, vt qui dum auloedi esse non possunt, cytharaedorum
  tamen se loco censeri non aegre ferant. Quod mihi a iuuentute vsu
  prope venisse subin memoror. Etenim tuae benignitatis candore in
  familiam olim &amp; mensae communionem admissus, adque Scripturarum
  studia vtcunque prouectus, etsi deinde certis alio de caussis
  descierim, &amp; me connubij insuper foedere adstrinxerim: tamen si
  quando feriari a prophanis datur occupationibus, antiquius habeo
  nihil, quàm vt in omissis non felici</p>
  <p><milestone unit="folio" facs="A2"/></p>
  <p><milestone unit="page" facs="4"/></p>
  <p>ter diuinae scientiae viretis iucunde diuerser, illicque mentem ac
  ingenij vires abunde solideque refocillem: vbi veteris flammae
  scintilla ducente verus ignis animaeque pabulum modo deprehenditur.
  Horum lectione quondam affectus, non superuacuum duxi vnà materiam
  totius Christianismi palmariam, nempe magnificam Sotéris nostri,
  pastorumque Principis in carne anastasim, certam resurrectionis
  humanae initiationem firmamque basim per comicos quinque dispartiri
  actus. Impulerat eodem, pietate &amp; doctrina celeber paedagogus D.
  Egidius tutor, litteris &amp; amicitia pridem mihi deuinctus, cuius
  quoniam hortatu primam summamque stylo manum apposueram, eiusdem cura
  lucubratiunculam in theatro peritorum choris exhibendam,
  expendendamque coactus demum fui permittere. Quod postquam ille anno
  partae salutis 1550. publice ipsa Adscensionis die non illaudatus
  peregerat, monere non destitit deinceps per interualla, tum
  familiarium aliquot, vt typographo excudendam mandarem. Ego vero domi
  conscius haud in vulgari, verum libera, nec vllis circunscripta
  cancellis periculose versatum me palaestra, neque rursum pro dignitate
  argumenti prudentioribus fecisse satis, nullam mihi veniam,
  purgationem, aut defensionem magis aequam aut propinquam fore
  perspexi, quàm si fautoris tam idonei auspiciis in apertum prodire
  sinam. Quis enim potior contigit aut occurrere queat, cuius dignitati
  hoc, quidquid est, libelli magis opor¬</p>
  <p><milestone unit="page" facs="5"/></p>
  <p>tune dedicare possim aut obliger? Ipse enim (ne cetera referam
  benemerita) propalandam studiosis tunc opellam nominis tui
  subscriptione comprobasti, cui vni has sacrae primitias actionis,
  qualescunque profectus nostri reliquias, vt non dicam meipsum, omni
  iure debeo: qui tenerorum olim morum ac disciplinae partim formator,
  patronus esse in posterum nunquam supersedisti. Quapropter eximie
  Doctor ac Episcope, hunc libellum vtpote grati animi symbolum, sereno
  vultu, propensaque dextra excipere, ac in pretiosae infimum admittere
  nidum bibliothecae, tum me meaque porro tueri ne pigeat. quod pro
  communis patriae regionis, natalisque mihi vrbis amore, in qua
  pueritiae ac adolescentiae cursum absque taedio duxisti, tuaque
  genuina humanitate, ac sincero erga me vsque affectu beneuole neque
  minus strenue facturum spero atque confido. Vale praestantissime in
  Christo Domine, qui tuos successus augere in melius, ac beato tandem
  fine perficere dignetur. E. Gandauo Flandriarum, post assertum Orbem
  anno 1560. quinto Kalendas Martij.</p>
  <p><milestone unit="folio" facs="A3"/></p>
  <p><milestone unit="page" facs="6"/></p>
  <p>Encomium exercitationis tempore spectaculi pro valuis positum.</p>
  <p>QVisquis ab Aonio vitreum bibis amne liquorem,</p>
  <p>Nataque musaeo diligis orsa choro,</p>
  <p>Et petis intento surrecta proscenia passu;</p>
  <p>Limine pernicem siste patente gradum.</p>
  <list type="ordered:arabic">
    <item n="5">
      <p>Siste pedem, breuis est mora: praeterijsse licebit,</p>
    </item>
  </list>
  <p>Cum ratio nostrae cognita mentis erit.</p>
  <p>Comica solenni quoniam monumenta receptum</p>
  <p>More per est actus edere secta suos:</p>
  <p>Nos quoque tam longo nihil imminuemus ab vsu,</p>
  <list type="ordered:arabic">
    <item n="10">
      <p>Hoc decet, id magnae est vtilitatis opus.</p>
    </item>
  </list>
  <p>Jmbuat egregias cum quippe scientia mentes,</p>
  <p>Pingitur vt tabula mollis imago rudi,</p>
  <p>Accipiunt faciles, memori male parte recondunt,</p>
  <p>Obstat enim aetatis culpa vagusque calor.</p>
  <list type="ordered:arabic">
    <item n="15">
      <p>Qui tamen euadunt dein exercendo tenaces,</p>
    </item>
  </list>
  <p>Sedulitas artes irrequieta docet.</p>
  <p>Nunc duo disceptant, comes est infamia victo,</p>
  <p>Soluitur alterna quaestio mota vice.</p>
  <p>Nunc peragunt ludos, constans spectacula circum</p>
  <list type="ordered:arabic">
    <item n="20">
      <p>Excitat auditor sollicitatque metu.</p>
    </item>
  </list>
  <p>Nanque nihil iuuenes animos accendere palmae</p>
  <p>Nobilis, &amp; validum laudis amore magis.</p>
  <p>Hinc pudor, hinc decoris stimulat generosa cupido,</p>
  <p>Turpe premi: pulcrum, si patiatur honos.</p>
  <list type="ordered:arabic">
    <item n="25">
      <p>Tunc literis studuisse iuuat, iam discere carum.</p>
    </item>
  </list>
  <p>Jncipit immensus sponte placere labor.</p>
  <p><milestone unit="page" facs="7"/></p>
  <p>Alter adest fructus: quod hebes doctrina reformat</p>
  <p>Pectus, &amp; ingenium diuite dote polit.</p>
  <p>Saltubus in siquidem generis cum semina nostri</p>
  <list type="ordered:arabic">
    <item n="30">
      <p>Errarent mistis non aliena feris,</p>
    </item>
  </list>
  <p>Jpsa rudes populos facundia mercurialis</p>
  <p>Legibus induxit viuere prima datis.</p>
  <p>Ocius ambitas subierunt moenibus vrbes,</p>
  <p>Et pariter ritus obtinuere probos.</p>
  <list type="ordered:arabic">
    <item n="35">
      <p>Scilicet eloquio flectente ferocia corda,</p>
    </item>
  </list>
  <p>Prorsus &amp; hic vires expediente suas.</p>
  <p>Tunc &amp; in arboreis cecinerunt carmina ripis,</p>
  <p>Totaque per partes fabula coepit agi.</p>
  <p>Protinus vt praesens imitatae mentio vitae</p>
  <list type="ordered:arabic">
    <item n="40">
      <p>Posset in exemplum ruri &amp; in vrbe trahi.</p>
    </item>
  </list>
  <p>Jdque satis liquido reor insinuasse quid, aeuis</p>
  <p>Sicut in antiquis, scenica cura iuuet.</p>
  <p>Jndolis hinc celsae specimen dare sedula pubes</p>
  <p>Prodit in expositis structa theatra locis.</p>
  <list type="ordered:arabic">
    <item n="45">
      <p>Materiae nomen, rediuiui adspectus Iesu,</p>
    </item>
  </list>
  <p>Jnclyta quem nullo gloria fine beat.</p>
  <p>Nec tamen auctoris tacitum scrutabere nomen,</p>
  <p>Vilior hac ne res sit ratione tibi.</p>
  <p>Jpse sui quoniam curam seponit honoris,</p>
  <list type="ordered:arabic">
    <item n="50">
      <p>Sit modo pectoribus functio grata bonis.</p>
    </item>
  </list>
  <p>Paruit accepti voto precibusque sodalis,</p>
  <p>Numina post erat hunc demeruisse satis.</p>
  <p>Vos tamen offici ne more absistite vestri</p>
  <p>Plaudere, supremus cùm sinet ora sonus.</p>
  <list type="ordered:arabic">
    <item n="55">
      <p>Nec quia, qui Latio donauerat ante Menandrum</p>
    </item>
  </list>
  <p>Non sit, eo rapias languidiore manu.</p>
  <p>Vt tepor, &amp; vernae demulcet vt aura diei,</p>
  <p><milestone unit="folio" facs="A4"/></p>
  <p><milestone unit="page" facs="8"/></p>
  <p>Commendat missus gratia mira nouos.</p>
  <p>Spargitur in vulgus simul actio siqua frequenter,</p>
  <list type="ordered:arabic">
    <item n="60">
      <p>Assolet applausu frigidiore dari.</p>
    </item>
  </list>
  <p>Nil sub sole recens, alias tamen addidit ansas,</p>
  <p>Cultior historiae statque superficies.</p>
  <p>Jamque benigna cohors, horae sonuere secundae</p>
  <p>Signa, domo praeceps interiore subi.</p>
  <list type="ordered:arabic">
    <item n="65">
      <p>Libera quae extremis patet aedibus area, turbam</p>
    </item>
  </list>
  <p>Excipit, hîc palmam fine memento dare.</p>
  <p>Sed fuge, cortinae diducit vela choragus:</p>
  <p>I, rue. dum restas, infit ibi prologus.</p>
  <p>OCTOSTICHON MORIOnis instructi, foribus praefixum.</p>
  <p>ANte fores quidnam restas spectare vocatus?</p>
  <p>Janua Piërio cum fit aperta choro.</p>
  <p>Ecquid adhuc dubitas? carmen scio poscis: at extra</p>
  <p>Limen eas nugas chartula nulla dabit.</p>
  <list type="ordered:arabic">
    <item n="5">
      <p>Non didici graece, docuit me nemo latine:</p>
    </item>
  </list>
  <p>Verba nec hebraea proloquor orta domo.</p>
  <p>Perge, vel extemplo fronti complosus ineptae</p>
  <p>Cottabus insano findet ibi silicem.</p>
  <p><milestone unit="page" facs="9"/></p>
  <p>Tragicomoedia, cui titulus</p>
  <p>Soter Gloriosus.</p>
</div>
<div type="level1" xml:id="main">
  <head>Main</head>
  <div type="level2" xml:id="prologus.">
    <head>1. Prologus.</head>
    <p>Iambici Senarij.</p>
    <p>O Ter decora Patriciorum concio,</p>
    <p>Eque mediocri sorte non ignobiles,</p>
    <p>Quibus secundum stemma conciliant litterae,</p>
    <p>Quòd in benignis hospitata mentibus</p>
    <p>(5) Dias Minerua functiones suggerit,</p>
    <p>Humaniore cuius auocamine</p>
    <p>Mulcetis acta saepe serio publica:</p>
    <p>Vobis Choragus vniuersis sedulo</p>
    <p>Sanis salutem dicit, optatque assiduam.</p>
    <p>(10) Candoris ingens cogit exemplum: quoniam huc</p>
    <p>Vnanimis ardor allicuit spectaculi.</p>
    <p>Quapropter illud cauit accuratius,</p>
    <p>Ne alicubi vestram opinionem falleret.</p>
    <p>Si fallat vsquam: lene sperans iudicium.</p>
    <p>(15) Nanque institutae haec actionis materia est,</p>
    <p>Quae, praeter hoc quod integrum sibi ingenium</p>
    <p>Deposcit, haud in qualibet tractabilis</p>
    <p>Manu: sed alia parte tam vera ac sacra,</p>
    <p>Ut in amorem singulos trahat sui,</p>
    <p>(20) Facilemque possit parere veniam, si minus</p>
    <p>Sit eleganter, aut tractata dextere.</p>
    <p>Quaecunque tandem eum manet sententia,</p>
    <p>Sublimiore periclitatus in stilo,</p>
    <p><milestone unit="folio" facs="A5"/></p>
    <p><milestone unit="page" facs="10"/></p>
    <p>Modo ad humilem sua verba demittit sonum,</p>
    <p>(25) In hoc amicorum obsecundans arbitrio:</p>
    <p>Alioqui scriptis timidus in theatricis,</p>
    <p>Quando alius alijs seruit aut placet modus.</p>
    <p>Tam multa rerum ad inuicem discordia, &amp;</p>
    <p>Dissimilis adeo mentium est philautia.</p>
    <p>(30) Nunc agite puris (ò viri) penetralibus</p>
    <p>Patulas per aures traditote Euangelium,</p>
    <p>Et tempori, nostroque statui accommodum</p>
    <p>Velut medullam bibliorum: quandoquidem,</p>
    <p>Postquam soli caelique rector oppetijt</p>
    <p>(35) Mortalium dignatus exequi vicem,</p>
    <p>Quid laetius festiuiusque quiuerat</p>
    <p>Succedere, ac non dubia resurrectio?</p>
    <p>Certam futuri quae nouat spem saeculi?</p>
    <p>Ne more pecorum, ex haeresi Sadducia,</p>
    <p>(40) Reamur animam cum loculo decedere.</p>
    <p>Hanc vero Soter gloriosus asserit,</p>
    <p>Pullos sub alas, sicut ouipara, conuocans,</p>
    <p>Vtque pelicanus sanguine suos nutriens:</p>
    <p>Jdem ipse Phoenix morte vitam restituit,</p>
    <p>(45) Caelosque celso aquilae volatu transiit,</p>
    <p>Vt carne, mundo, daemone, ac praua haeresi,</p>
    <p>Impressione quadripartita hostium,</p>
    <p>Pessundatis nos raperet illo denique.</p>
    <p>Adeste proni pectore, oculis, gestibus:</p>
    <p>(50) Ne si seueram ruga frontem praeferat,</p>
    <p>Pudens ephoebus peccet in scena: prius</p>
    <p>Quàm thema facti dixerit, non fabulam.</p>
    <p><milestone unit="page" facs="11"/></p>
  </div>
  <div type="level2" xml:id="argumentum.">
    <head>2. Argumentum.</head>
    <p>Idem genus carminis.</p>
  </div>
  <div type="level2" xml:id="actus-1.">
    <head>3. Actus 1.</head>
    <p>SOtére Iesu condito subter lapidem</p>
    <p>Excussa somno turma militum trepide</p>
    <p>Diffugit, adsunt Magdalena, Iacobi, &amp;</p>
    <p>Maria Salome, parantque Christum obungere.</p>
    <p>(5) Nusquam reperto corpore, ablatum memorant.</p>
    <p>In hortulani postea apparet specie,</p>
    <list type="ordered:arabic">
      <item n="2">
      </item>
    </list>
    <p>Castrum deinceps cum duo Emaus peterent,</p>
    <p>Incognitus sese obtulit comitem viae,</p>
    <p>Jn fractione panis inde notus, &amp;</p>
    <list type="ordered:arabic">
      <item n="3">
      </item>
    </list>
    <p>(10) Mox congregatos medius inter discipulos</p>
    <list type="ordered:arabic">
      <item n="4">
      </item>
    </list>
    <p>Petrus Simon fors atque Thomas Didymus</p>
    <p>Nati Zebedaeo, iunctus &amp; Nathanael</p>
    <p>Mare Tyberiadis nauigabant, complacuit</p>
    <p>Piscatus, ipse Dominus interea obuenit:</p>
    <p>(15) Grauíque captu interloquens discernitur.</p>
    <list type="ordered:arabic">
      <item n="5">
      </item>
    </list>
    <p>In praestituto monte Galileae dein</p>
    <p>Cum se videndum constituisset omnibus,</p>
    <p>Hinc in Oliuetum deuiat Bethaniae,</p>
    <p>Jbi, vt cacumen tetigit, igneo eloquio</p>
    <p>(20) Hortatus omnes ad fidei constantiam:</p>
    <p>Tandem Angelorum obsequio in astra assumtus est.</p>
    <p><milestone unit="page" facs="12"/></p>
    <p>Partitio locorum theatri.</p>
    <p>Monumentum. Hierosolyma.</p>
    <p>Porta vel Rus. Synagoga.</p>
    <p>Domus matris Marci, quò conueniebant discipuli.</p>
  </div>
  <div type="level2" xml:id="personae.">
    <head>4. Personae.</head>
    <p>Primo: Recitator prologi, periochae siue argumenti, &amp;
    perorationis.</p>
  </div>
  <div type="level2" xml:id="interlocutores.">
    <head>5. Interlocutores.</head>
    <p>Maria Magdalena. Caiphas.</p>
    <p>Maria Jacobi. Amos.</p>
    <p>Maria Salome. Petrus.</p>
    <p>Gabriel Angelus. Barptolomaeus</p>
    <p>Gillo &amp; Romani milites Philippus</p>
    <p>Casca Jacobus Justus</p>
    <p>D. Maria mater Domi. Thomas.</p>
    <p>Joannes. Nathanael.</p>
    <p>Lucas. Osias.</p>
    <p>Cleophas. Syba, seruus sacerdotis.</p>
    <p>Christus apparens.</p>
    <p><milestone unit="page" facs="13"/></p>
  </div>
  <div type="level2" xml:id="actus-primi-scena-prima.">
    <head>6. Actus primi Scena prima.</head>
    <p>Maria Magdalena, Jacobi, Salome.</p>
    <p>Iambicum anacreontium, dimetrum catalecticum.</p>
    <p>MAG. AGedum piae sodales</p>
    <p>Tendamus ad sepulcrum.</p>
    <p>MAR. En nos tibi propinquas.</p>
    <p>MAG. Num pixides parastis?</p>
    <p>(5) MAR. Hem? singulae, pretiosam</p>
    <p>Vim balsami fragrantes.</p>
    <p>MAG. Alacres profecto adestis,</p>
    <p>Adhuc quidem sopori</p>
    <p>Vos deditas verebar.</p>
    <p>(10) MAR. Jtan’ putas inertes,</p>
    <p>Vt vnctione Christi</p>
    <p>A biduo instituta</p>
    <p>Jgnauiae vacemus?</p>
    <p>MAG. Non adeo, verum inopinas</p>
    <p>(15) Natura saepe fallit:</p>
    <p>Vbi promta licet voluntas</p>
    <p>Infirma caro dominatur.</p>
    <p>MAR. Humanus ille lapsus.</p>
    <p>MAG. Quem sedulo vt cauerem,</p>
    <p>(20) Serae sub alta noctis</p>
    <p>Me sobria ad precandum</p>
    <p>Conuerti. MAR. Idem imminentem</p>
    <p>Somnum fugauit ardor.</p>
    <p>MAG. Nunquam tamen perinde</p>
    <p><milestone unit="page" facs="14"/></p>
    <p>(25) Jn sabbato supina</p>
    <p>Fui, omnia experientem</p>
    <p>Mens quassa deserebat.</p>
    <p>MAR. Fortasse pridianus</p>
    <p>Cor impedîbat horror.</p>
    <p>(30) MAG. Fieri potest, vel illud</p>
    <p>Vexabat inaduertentem:</p>
    <p>Quod officium haud</p>
    <p>Praestare Domino possem.</p>
    <p>MAR. Propiora vero dicis.</p>
    <p>(35) Nanque ille non vulgari</p>
    <p>Amore te ambiebat.</p>
    <p>MAG. Agnosco Dei bonitatem.</p>
    <p>Quo modo etenim merebar?</p>
    <p>Cum filiam gehennae</p>
    <p>(40) E morte, daemonumque</p>
    <p>Septem manu, virûmque</p>
    <p>Complexibus retractam,</p>
    <p>Modum erudijt salutis.</p>
    <p>Nec facile fabor, hunc quàm</p>
    <p>(45) Suspexerim vicissim.</p>
    <p>Tam firma quem dolorem</p>
    <p>Compago passa! quam vim!</p>
    <p>Cum debuit reuelli!</p>
    <p>Proin viam voremus,</p>
    <p>(50) Lubet iterum sacratos</p>
    <p>Pedes, caput, pedesque</p>
    <p>Tepidis rigare guttis.</p>
    <p>Et lacrymis lauare,</p>
    <p>Et osculari, &amp; odoro</p>
    <p>(55) Perfundere oleo membra.</p>
    <p><milestone unit="page" facs="15"/></p>
    <p>MAR. Quo currit? apud se non est.</p>
    <p>MAG. Quin me sequimini? tarde</p>
    <p>Nimis venitis. MAR. SA. at tu</p>
    <p>Porro volas, quasi sis</p>
    <p>(60) Sublime nacta corpus.</p>
    <p>Resiste. MAG. quid moraris?</p>
    <p>Prope terminum ne cessa.</p>
    <p>MAR. Pró? MAG. Quid vides? MA. Ni in vmbra</p>
    <p>Hallucinor, tacentem</p>
    <p>(65) Cum lanceis cohortem.</p>
    <p>MAG. Ah, vbi? MAR. Ambitum per horti.</p>
    <p>Fugimúsne? MAG. Resta paullum,</p>
    <p>Dormire nam videntur.</p>
    <p>MAR. Quantum libet quiescant,</p>
    <p>(70) Numero latere nunquam</p>
    <p>Valemus hoc agentes.</p>
    <p>MAG. Quid ergo facimus? MAR. isthinc</p>
    <p>Eo retrocedamus</p>
    <p>Rupis latus ad sinistrum,</p>
    <p>(75) Dum sponte locum relinquant.</p>
    <p>MAG. Statímne? MA. Simul ac ortus</p>
    <p>Sol aërem inuehetur,</p>
    <p>Statione prouolabunt.</p>
    <p>MAG.Incerta coniectura.</p>
    <p>(80) Recurre Salome quaeso</p>
    <p>Petroque nuntium fer</p>
    <p>Praetorios venisse</p>
    <p>Vt auferant Jesum,</p>
    <p>Ruat, exitumque spectet.</p>
    <p>(85) MA. SA. Quando ita iubes, parebo.</p>
    <p>Etsi via longa, faxo.</p>
    <p><milestone unit="page" facs="16"/></p>
  </div>
  <div type="level2" xml:id="actus-primi-scena-secunda.">
    <head>7. Actus primi Scena secunda.</head>
    <p>Gabriel vnus Angelorum, progressus ad septa maceriae.</p>
    <p>Iambici Senarij.</p>
    <p>PLurifariam multisque nuper est Deus</p>
    <p>Modis locutus per Prophetas patribus,</p>
    <p>Nouissime autem filij plectro sui,</p>
    <p>(90) Christique Iesu, celsa cui diuinitas</p>
    <p>Hereditatem deputauit omnium:</p>
    <p>Per quem creauit quidquid est, &amp; saecula.</p>
    <p>Qui cum paternae splendor extet gloriae,</p>
    <p>Figura pariter illius substantiae,</p>
    <p>(95) Virtutis vniuersa suae verbo ferens,</p>
    <p>Purgationem detulit reatuum.</p>
    <p>Statimque sanctae sede maiestatis ad</p>
    <p>Dextram recliuis maior (ó) nobis: erit.</p>
    <p>Tantoque maior, quantus heres dignior.</p>
    <p>(100) Nemo proinde gaudij sit immemor</p>
    <p>Spe caelitus data beatitudinis</p>
    <p>Clarum per alti numinis praeconium.</p>
    <p>Nam si fefellit Angelorum sermo nihil,</p>
    <p>Dictum Tonantis finis asseret solidus.</p>
    <p>(105) Signis cui vsque huc atque portentis varijs</p>
    <p>Miraculisque illustris adstruxit fidem.</p>
    <p>Plerisque sacri Pneumatis donum insuper</p>
    <p>Largitus, vt suae voluntatis placitum.</p>
    <p>Hic etsi paullo minus humilior me &amp; meis,</p>
    <p>(110) In passione tempore breui apparuit,</p>
    <p><milestone unit="page" facs="17"/></p>
    <p>Nunc ille Iesus singulis salutifer</p>
    <p>Ornandus est honore iuxta ac gloria.</p>
    <p>Cum nullius non fata gustauit vice,</p>
    <p>Perpesque laeta morte lethum sustulit</p>
    <p>(115) Soluendo nempe daemonis potentiam:</p>
    <p>Et quos tremenda seruitute presserat.</p>
    <p>Debebat etenim vester ille pontifex</p>
    <p>Humanitatis ideo naturam induere,</p>
    <p>Vti benignus &amp; efficax coram deo</p>
    <p>(120) Placaret intercessione eum populis,</p>
    <p>Cum tot volutus atque tentatus malis</p>
    <p>Victor valeret ferre lapsis subsidium.</p>
    <p>Nec segnius se publicam hostiam obtulit,</p>
    <p>Clamore valido lacrymisque supplicans:</p>
    <p>(125) Quapropter exauditus ob reuerentiam est.</p>
    <p>Adeo fidelis nuntius leganti erat,</p>
    <p>Et amplioris quàm Moyses laureae:</p>
    <p>Quoniam is minister in domo tantum Domini</p>
    <p>Fuit: Sed ipse dominus, atque proprios</p>
    <p>(130) Credentium in sese incolens cordis sinus.</p>
    <p>Quapropter hodie, adhuc oportunum est, hodie,</p>
    <p>Quae praedicauit auribus demittite.</p>
    <p>Jugis sacerdos subito conscendet polos</p>
    <p>Jnfirmiorum vbique misereri facilis.</p>
    <p>(135) Vel hic vel illic ante regnantis thronum</p>
    <p>Veniam petentes in genu procumbere</p>
    <p>Estote proni, fons cito vber gratiae</p>
    <p>Absterget omni criminum vos a nota,</p>
    <p>Et in supernam introire concedet requiem.</p>
    <p>(140) Inde exulabunt vrbe ciues in Solymis,</p>
    <p>O pertinax &amp; progenies non credula:</p>
    <p><milestone unit="folio" facs="B"/></p>
    <p><milestone unit="page" facs="18"/></p>
    <p>De pristina nec quid remittens indole,</p>
    <p>Promissus orbem cum redemit Messias.</p>
    <p>Grauiora proinde scelera designauit auis</p>
    <p>(145) Quos obstinatae idololatriae iugum</p>
    <p>In vasta eremo per hiemes quater decem</p>
    <p>Caelo execratos mille multauit nexibus.</p>
    <p>Quando tabellas legis exarante duce</p>
    <p>Conflauit auro totus Israel vitulum,</p>
    <p>(150) Vel cum rubentis ductus aequoris vado</p>
    <p>Tendens in aruum lactis &amp; mellis ferax</p>
    <p>Pelusij desiderauit fercula.</p>
    <p>Iudaea tali natio sata propagine</p>
    <p>Immane non satis arbitrata flagitium</p>
    <p>(155) Sotera miris excruciasse doloribus,</p>
    <p>Sic vt sacrati capitis infra verticem</p>
    <p>Adusque talos vnda flueret sanguinis,</p>
    <p>(Scatebra presso quanta subsultat mero)</p>
    <p>Etiam poposcit Pontium abiectissima</p>
    <p>(160) Daret cohortem, quae sepulti sub petra</p>
    <p>Monumenta vigili clauderet custodia,</p>
    <p>Ne fors sequaces (stulto quod persuaserant)</p>
    <p>De nocte furtim corpus hinc sustollerent,</p>
    <p>Famamque late spargerent prolem Mariae</p>
    <p>(165) Noua resurrexisse vita a mortuis,</p>
    <p>Primoque peior fieret error vltimus.</p>
    <p>Nihil grauatus ille permisit, subito</p>
    <p>Rupem coronant vndiquaque milite,</p>
    <p>Ingensque saxum fauce surrigunt specus,</p>
    <p>(170) Contigua cuius latera signant desuper.</p>
    <p>Secura tali mystica secta praesidio</p>
    <p>Discessit, alius alio, ad repotia.</p>
    <p><milestone unit="page" facs="19"/></p>
    <p>Quid inuidorum techna? quid contra Deum</p>
    <p>Profecit inita saepe consultatio?</p>
    <p>(175) Cuncti (en) profundo turgidi somno iacent,</p>
    <p>Romana nusquam cura, nullae vigiliae.</p>
    <p>Hos (vt merentur) panico promiscue</p>
    <p>Procul tremore dissipatos exigam,</p>
    <p>Regnare numen hoc vt eiulent solo.</p>
  </div>
  <div type="level2" xml:id="actus-primi-scena-tertia.">
    <head>8. Actus primi Scena tertia.</head>
    <p>Magdalena, Gabriel Angelus, Gillo &amp; Casca.</p>
    <p>Vt supra.</p>
    <p>(180) O quàm serenum Titan ostendit iubar?</p>
    <p>Quasi alius, ac qui nuper abscondit radios.</p>
    <p>ANG. Heus, heus inertes administri nequitiae,</p>
    <p>Quos sempiternus tartaro dicat stupor,</p>
    <p>Quousque stertitis? quid hoc socordiae est?</p>
    <p>(185) MAG. Audire vocis videor e loco sonum.</p>
    <p>ANG. Quod si non olim aedenda vos sententia</p>
    <p>Damnaret, hodie(tempore etiam gratiae,</p>
    <p>Rebusque laetis ) sisteremini infero.</p>
    <p>Exurgite, ite daemonis ludibria.</p>
    <p>(190) GIL. Quid sic ô Casca pungis auersum gladio?</p>
    <p>CAS. Rides? an aliquid tale sentis somnians?</p>
    <p>ANG. Victoriosae noscitis robur crucis?</p>
    <p>GI. Prô Jupiter: quem cerno: vae misero mihi. AN. heus,</p>
    <p>Eia, apage perdita natio. CAS. Eheu vulneror, ah?</p>
    <p>(195) Albis quis hic totus nitens amictibus?</p>
    <p>Hei hei? iaculatur igneas in me faces:</p>
    <p><milestone unit="folio" facs="B2"/></p>
    <p><milestone unit="page" facs="20"/></p>
    <p>Tremulamque plausu passuum terram quatit,</p>
    <p>Etiámne tonitru terribilissimus increpat?</p>
    <p>AV. Fuge moribunde. CAS. parce, parce, profugimus,</p>
    <p>(200) GIL. Laedor, ío: parce, nil mali commisimus:</p>
    <p>Conducta nostra vigilia est stipendio.</p>
    <p>CAS. Hem Gillo, quemnam reris esse? G. Roga vt lubet,</p>
    <p>Donec medentis indigebo dextera,</p>
    <p>Responsa reddere mens mihi non suppetet.</p>
    <p>(205) Nam paene plagis mille fossus occido.</p>
    <p>CAS. Solúsne? neuter alteri improperauerit.</p>
  </div>
  <div type="level2" xml:id="actus-primi-scena-quarta.">
    <head>9. Actus primi Scena quarta.</head>
    <p>Magdalena, Maria Jacobi, Gabriel Angelus.</p>
    <p>Iambicum dimetrum cum dimetro anacreontio.</p>
    <p>POstquam frequens pedum strepitus,</p>
    <p>Fremitusque silet loquentum:</p>
    <p>Pergamus, Euge, militum</p>
    <p>(210) Nemo remansit, at quis</p>
    <p>Monumenti ab ostio lapidem</p>
    <p>Nobis reuoluet? MAR. vnà</p>
    <p>Amoliemur, plurium cuncta enim</p>
    <p>Virtute onus leuatur.</p>
    <p>(215) MAG. Te praeterit imbecillitas</p>
    <p>Sexus, ehodum, remotu’st</p>
    <p>Scrupus. MAR. quo pacto? MAG. respice</p>
    <p>Saxum procul volutum.</p>
    <p>MAR. Bene habent adhuc prooemia,</p>
    <p>(220) Jnfer gradum profonde.</p>
    <p><milestone unit="page" facs="21"/></p>
    <p>MAC. Papae. MAR. qui sic percelleris.</p>
    <p>MAG. O Maria, nulla Christi</p>
    <p>Heic inuenio vestigia:</p>
    <p>Iuuenes duos, sed intus</p>
    <p>(225) Stolis decoros candidis.</p>
    <p>ANG. DEXTER. Quem quaeritis mulieres?</p>
    <p>Nolite tam expauescere.</p>
    <p>MAG. Jesum (ô) Nazarenum.</p>
    <p>GAB. ANG. Cur quaeritis, qui viuus est</p>
    <p>(230) Cum mortuis? haud est hic.</p>
    <p>Surrexit, en locus quo eum</p>
    <p>Posuere. Nunquid estis</p>
    <p>Vaticinij parum memores?</p>
    <p>Oportuisse Christum</p>
    <p>(235) A conuictore traditum</p>
    <p>Jn vincla Iudaeorum,</p>
    <p>Pendere tresque post dies</p>
    <p>Exurgere e locello?</p>
    <p>Quapropter ite, &amp; asseclis</p>
    <p>(240) Euangelium referte,</p>
    <p>Quoniam vos antecedet in</p>
    <p>Galilaeam, ibi videndus.</p>
    <p>MAR.IAC. Terricula mira, non queo</p>
    <p>Jncolumis hic manere.</p>
  </div>
  <div type="level2" xml:id="actus-primi-scena-quinta.">
    <head>10. Actus primi Scena quinta.</head>
    <p>Maria Magdalena. Christus in specie hortulani.</p>
    <p>Iambici senarij cum dimetro interserto.</p>
    <p>(245) MAG. O Christe praesens languidis solatium</p>
    <p>Cur nunc ademtus es pauidae?</p>
    <p><milestone unit="folio" facs="B3"/></p>
    <p><milestone unit="page" facs="22"/></p>
    <p>Ad quem refugiam exanimis horrore &amp; nouis</p>
    <p>Concussa spectris funditus?</p>
    <p>O dulcis olim Domine? oh? hoccine illud erat:</p>
    <p>(250) Jd vero (iam recordor) erat:</p>
    <p>Quod in Simonis quando leprosi aedibus</p>
    <p>Supra recumbentis caput,</p>
    <p>Nardum profudi fracto alabastro pisticam,</p>
    <p>Ad murmur infrementium</p>
    <p>(255) Dixti patronus, sinite, nec molesti ei</p>
    <p>Este: obsequium nam praestitit</p>
    <p>Bonum, occupans superstitem me inungere,</p>
    <p>Si fors sepulto non daret,</p>
    <p>Neque do, proin non prosequar absentem lacrymis,</p>
    <p>(260) Tot pignorata beneficiis?</p>
    <p>Stat immori ploratibus, loco, &amp; malis.</p>
    <p>IE. CHR. Age mulier. MAG. Hem? quis hic adest?</p>
    <p>Ah hortulane. IES. Quid impotenter te excrucias?</p>
    <p>MAG. E conditorio Dominum</p>
    <p>(265) Quoniam meum tulere, verum tu pariter</p>
    <p>Me affligis, amabo monstra vbi</p>
    <p>Locaueris. IE. Maria. MAG. Magister, oh Domine?</p>
    <p>Tristis venustas spiritus?</p>
    <p>Dignosco te, libóne sanium pedibus.</p>
    <p>(270) IES. O Magdalena quid paras?</p>
    <p>Caueto me contingere: Non adhuc quidem</p>
    <p>Jn Patris eleuor thronum.</p>
    <p>Sed vade perfer ceteris: quod ad Patrem</p>
    <p>Meum, Patrem vestrum omnium,</p>
    <p>(275) Deum meum, Deumque vestrum, propediem</p>
    <p>Ascendo. MAG. Prô? disparuit:</p>
    <p>Bene famulam dimittit in pace: Ex quo sum</p>
    <p><milestone unit="page" facs="23"/></p>
    <p>Salutis auctorem intuita.</p>
    <p>Eo, atque gesta, visa simul ex ordine</p>
    <p>(280) Narrabo memoriter vndecim.</p>
  </div>
  <div type="level2" xml:id="actus-secundi-scena-prima.">
    <head>11. Actus secundi Scena prima.</head>
    <p>Maria, Joannes.</p>
    <p>Iambicum dimetrum.</p>
    <p>MA.O Dulce noctis somnium?</p>
    <p>Si vero somnium fuit, &amp;</p>
    <p>Non vera prorsus visio,</p>
    <p>Quanto frui voluptiae</p>
    <p>(285) Miserae dedisti munere?</p>
    <p>Jam delibutum gaudio</p>
    <p>Cor e malis repullulat,</p>
    <p>Vt cum recens arentia</p>
    <p>Vos mane tingit germina.</p>
    <p>(290) IOAN. Quid hoc genitrix maxima</p>
    <p>Verosimilis spectaculi?</p>
    <p>MA. Mi fide custos virginis</p>
    <p>Visus sub auram filius.</p>
    <p>IOAN. Adeon amoena se tibi</p>
    <p>(295) Jmago mater obtulit?</p>
    <p>MA. Non, si loquar caelestium</p>
    <p>Linguis, ô care, differam.</p>
    <p>Vix me silenti tempore</p>
    <p>Pronam quieti straueram,</p>
    <p>(300) Cum mira species turbidae</p>
    <p>Coram ante sensus paruit.</p>
    <p>IOAN. Exspecto. MA. Fulgenti meus</p>
    <p>In pompa lesus prodijt</p>
    <p><milestone unit="folio" facs="B4"/></p>
    <p><milestone unit="page" facs="24"/></p>
    <p>Archangelis ducentibus</p>
    <p>(305) Per plena loca caliginis.</p>
    <p>Quacunque pes grassantium</p>
    <p>Incessit, obscurum nouo</p>
    <p>Chaos refulsit lumine:</p>
    <p>Adusque portas inferi.</p>
    <p>(310) Hic primus anteambulo</p>
    <p>Valuas propulsans impetu,</p>
    <p>Clamauit altum: attollite</p>
    <p>Vectes, ô, vestros principes.</p>
    <p>Rex introibit gloriae.</p>
    <p>(315) Ad Regis aeterni titulum</p>
    <p>Nostrae parens originis</p>
    <p>Cum patriarchis subsilijt.</p>
    <p>IOAN. Jucunda memoras. MA.non secus,</p>
    <p>Quàm seruus emissus manu,</p>
    <p>(320) Reúsue liber nexibus,</p>
    <p>Alacritate gestijt.</p>
    <p>IOAN. Quid ad haec tenebrarum potens?</p>
    <p>Nihil ille contra dixit, aut</p>
    <p>Hostile fecit? MA. Ocyus</p>
    <p>(325) Antro barathri contumax</p>
    <p>Vocem tyrannus extulit.</p>
    <p>Quis iste Rex illustris est,</p>
    <p>Qui claritatis fulmine</p>
    <p>Praestringit oculos insolens?</p>
    <p>(330) Quid hic viro negotii?</p>
    <p>Abscedat in suas domos,</p>
    <p>Jbi se iactet, ac fero</p>
    <p>Conuexa regna temperet.</p>
    <p>Haec mussitantem praemij</p>
    <p><milestone unit="page" facs="25"/></p>
    <p>(335) Duces reuellunt de solio,</p>
    <p>Nudumque fuga satellitum,</p>
    <p>Ligant catenis flammeis.</p>
    <p>O qualis aura iubili</p>
    <p>E limbo auerni increbuit,</p>
    <p>(340) Cum raptor orbis in suas</p>
    <p>Jnermis incidit plagas!</p>
    <p>IOAN. Non hoc profecto de nihilo</p>
    <p>Ostensa. MA. sic existimo.</p>
    <p>Repente ouantem immunium</p>
    <p>(345) Secuta pone frequentia.</p>
    <p>Hanc quando longinqua via</p>
    <p>Abduxit, vltra &amp; Armenios,</p>
    <p>Ibi paradisi Roscido</p>
    <p>Seposuit in viridario.</p>
    <p>(350) IOAN. Perquam venusta suggeris,</p>
    <p>MAR. Paean triplo venustior,</p>
    <p>Quem concinebant interea.</p>
    <p>IO. Meministin? Ma. ex parte. IO. obsecro, dic.</p>
    <p>MA. O festa mire nunc dies?</p>
    <p>(355) O numen immense pium?</p>
    <p>Quod a profundo carceris ex,</p>
    <p>Audire non grauatus est.</p>
    <p>Preces recepit supplicum</p>
    <p>Humana passus supplicia,</p>
    <p>(360) Christus triumphali manu</p>
    <p>Sibi subegit omnia.</p>
    <p>Populus sedens in nubilo</p>
    <p>Praegrande lumen vidimus,</p>
    <p>Jn noctis vmbra conditis</p>
    <p>(365) Affulsit ipsa claritas.</p>
    <p><milestone unit="folio" facs="B5"/></p>
    <p><milestone unit="page" facs="26"/></p>
    <p>Laus sit Patri, qui Filio</p>
    <p>Jn vnione Spiritus</p>
    <p>Jdem relictum credulis</p>
    <p>Descripsit in polo chorum.</p>
    <p>(370) Illinc reuersus ad caua</p>
    <p>Petrae videbatur antea</p>
    <p>Mortale corpus indui.</p>
    <p>IOAN. Forsan resurget ergo, ni</p>
    <p>Surrexit. MA. id spero quidem.</p>
    <p>(375) Nam posita linteamina</p>
    <p>Et sindonem seorsum, ais,</p>
    <p>Spectasse proprijs oculis.</p>
  </div>
  <div type="level2" xml:id="actus-secundi-scena-secunda.">
    <head>12. Actus secundi Scena secunda.</head>
    <p>Lucas, Cleophas, Christus.</p>
    <p>Iambici trimetri &amp; dimetri.</p>
    <p>LVC. PRofecto rite Cleopha nobis hoc</p>
    <p>Est institutum. CL. quidnam ita?</p>
    <p>(380) Primum duo quòd inuicem noti, sumus</p>
    <p>Vnanimiores in via.</p>
    <list type="ordered:upperroman">
      <item n="150">
        <p>Recte. LV. alterati quippe sermonis vice</p>
      </item>
    </list>
    <p>Plus mutuo oblectamus, ac</p>
    <p>Si forsan impare proficiscentes numero</p>
    <p>(385) Rixando non sapiamus idem.</p>
    <list type="ordered:upperroman">
      <item n="150">
        <p>Argutus es. LV. Sic audio solere qui</p>
      </item>
    </list>
    <p>Telluris obeunt plurimum.</p>
    <p>Si quando videant velle collegas fieri.</p>
    <p>Modo hunc modo illum posteris</p>
    <p>(390) Mutant diebus, aequa cuique stet vt fides,</p>
    <p><milestone unit="page" facs="27"/></p>
    <p>Crescatque familiaritas.</p>
    <p>CLE. Hem? tam venusta oratione me facis</p>
    <p>Rapi pedestrem curriculo.</p>
    <p>LVC. Deinde, quoniam functione pro pia</p>
    <p>(395) Hanc poscimus prouinciam.</p>
    <p>CLE. Villam putas. LV. Sic nempe, castellum Emaus,</p>
    <p>Quo nostra Susanna decubat.</p>
    <p>CLE. Sane benigna semper erga omnes fuit.</p>
    <p>LVC. tanto proin propensius</p>
    <p>(400) Mulcenda sanctae monitionis obsequio.</p>
    <p>Nam si fidelium Dominus</p>
    <p>Misereri, &amp; animos imbui voluit sophia,</p>
    <p>Quo quaeso poterimus officio</p>
    <p>Pensare eam, quae(dum valetudo dedit)</p>
    <p>(405) A rure in vrbem prosequens</p>
    <p>Aerarij fauore palantes aluit.</p>
    <list type="ordered:upperroman">
      <item n="150">
        <p>Jnsigne meritum nominas.</p>
      </item>
      <item>
        <p>Is vero caritatis ardor, hanc toties herus</p>
      </item>
    </list>
    <p>Largitionem consuluit.</p>
    <p>(410) CLE. Oh? mentionem tempori inijcis. Quid est</p>
    <p>Quod spargitur? surrexit herus?</p>
    <list type="ordered:upperroman">
      <item n="55">
        <p>Jta autumant pleraeque, nisi quod Apostolis</p>
      </item>
    </list>
    <p>Non adeo fit verosimile.</p>
    <p>CHR. Mortale quanquam sic sit acceptum genus</p>
    <p>(415) Vt assidue pro erroribus,</p>
    <p>Jnstem piorum, continere tamen nequeo</p>
    <p>Quin, sicubi conuenere duo</p>
    <p>Jn opus Patris, repente me in eorum medio</p>
    <p>Statuam loquelae interpretem.</p>
    <p>(420) CLE. Atqui quid illo sensit Hebraeis ferens?</p>
    <p>Templum hoc statim dissoluite:</p>
    <p><milestone unit="page" facs="28"/></p>
    <p>Post tres eadem mole luces erigam</p>
    <list type="ordered:upperroman">
      <item n="55">
        <p>Ita me propitius respiciat,</p>
      </item>
    </list>
    <p>Vt distrahor, pendensque stricte ex animo</p>
    <p>(425) De sene tandem dixerit.</p>
    <p>Eo amplius, quod paulo prius quàm passus est</p>
    <p>Jam propior Hierosolymis</p>
    <p>Quosdam auocans, secreto coepit eloqui</p>
    <p>En scandimus in Ierusalem,</p>
    <p>(430) Tradetur hominis filius ordinis sacri</p>
    <p>Primatibus, Scribis simul.</p>
    <p>Quem degrauabunt mortis ad sententiam</p>
    <p>Prodentque porro gentium</p>
    <p>Et conspuendum &amp; verberandum praesidio.</p>
    <p>(435) Adde crucis immanissima</p>
    <p>Exempla: At ipse post secundum crastinum</p>
    <p>Resuscitabitur vibius.</p>
    <p>CLEO. Exorbitanti tale duci Carthagine</p>
    <p>Vulgo irrogatur supplicium.</p>
    <p>(440) LV. Ah? quemnam Jesus e salutis semita</p>
    <p>Seduxit? ô crudele odium!</p>
    <p>Jncensa quod non facinus audet iniquitas!</p>
    <p><hi rend="bold">CH. Aggrediar obiter
    inscios.</hi></p>
    <p>LVC. Si iure litem persequi vix lex sinit,</p>
    <p>(445) Jniuria hominum neutiquam.</p>
    <p>CHR. Vtrique fauste cedat itiner ô viri.</p>
    <p>CLE. Bona ominare.LVC. Nos tibi</p>
    <p>Jtidem, lubet ne progredi recta? CH. lubet</p>
    <p>Leuare vobis taedium, hem?</p>
    <p>(450) Quid ambulando contulistis, quod minus</p>
    <p>E fronte hilares videmini?</p>
    <p>CLEO. An tu exterorum solus vrbem deserens</p>
    <p><milestone unit="page" facs="29"/></p>
    <p>Scitare quid ijs diebus in</p>
    <p>Ea sit actum? CH. quid? CL. de Jesu a Nazareth</p>
    <p>(455) Adhuc nihil explorati habes?</p>
    <p>CH. Dic vero. CL. praestans iste vates extitit</p>
    <p>Miraculis &amp; eloquio:</p>
    <p>Liquitque dubium saepe, num deo fuerit</p>
    <p>Populóue commendatior.</p>
    <p>(460) Ei sacerdos creber &amp; notarius</p>
    <p>Suspendio attulere necem.</p>
    <p>Nos vero spes (heu vana) fouerat quoniam</p>
    <p>Redemtor Israel foret.</p>
    <p>CHR. Non esse qui scis? LV. rite ais, nam post nefas</p>
    <p>(465) Tantum redit trinoctium.</p>
    <p>Haec praeter, &amp; hodie feminarum quaepiam</p>
    <p>Conterruere nos nimis:</p>
    <p>Quae cum crepusclo dum sepulcrum viserent,</p>
    <p>Reperisse corpus abnegant:</p>
    <p>(470) Sed angelorum cominus spectasse duos</p>
    <p>Qui viuere Christum asseruerant.</p>
    <p>CH. Jbi vos, quid? LV. aliqui iere monumenti ad locum,</p>
    <p>Ceteraque quidem conformiter</p>
    <p>Renuntiarunt comperisse, eius nihil.</p>
    <p><hi rend="bold">(475) CH. Sic estis ergo
    increduli,</hi></p>
    <p>Vel obaudientes ad sonum prophetiae,</p>
    <p>Vt vos aliqua subterfugiat</p>
    <p>Oportuisse Christum id omne perpeti, &amp;</p>
    <p>Jntrare sic in gloriam?</p>
    <p>(480) LVC. Jta liquido non comprehendi, sed velut</p>
    <p>Per speculum &amp; in enigmate.</p>
    <p><hi rend="bold">CH. Hic agnus est, qui seruitutis
    exitum</hi></p>
    <p>Semel immolatus praestitit.</p>
    <p><milestone unit="page" facs="30"/></p>
    <p>Hunc aenei serpentis expressit typus,</p>
    <p>(485) Cum sauciatos toxico</p>
    <p>Affixus alte iuuit aspectu coluber.</p>
    <list type="ordered:upperroman">
      <item n="55">
        <p>Quod toxicum tandem putas?</p>
      </item>
    </list>
    <p><hi rend="bold">CH. Delicta mundi, quae libenter
    sustulit</hi></p>
    <p>Seipsum offerens vice populi,</p>
    <p>(490) Cuius sacerdos non caducus hostiam</p>
    <p>Jn sancta caeli se euehet.</p>
    <p>Nam morte plexus, atque vatis instar ad</p>
    <p>Ionae intra (terrae) viscera</p>
    <p>Triduo latens, Hieremiae effecit ratam</p>
    <p>(495) Vocem: Super Jsrael nouum</p>
    <p>Implebo testamentum, &amp; in Iuda domo</p>
    <p>Mea placita mentibus inseram.</p>
    <list type="ordered:upperroman">
      <item n="150">
        <p>Vt eleganter omnia &amp; vere. CH. vlterius</p>
      </item>
    </list>
    <p>Dauidis ore persequerer,</p>
    <p>(500) Sed me institutum longius vocat viae:</p>
    <p>Valete. LV. Oh hospes? Quo properas?</p>
    <p>CHR. Hîc meta vobis. LV. Jtaque nobiscum mane,</p>
    <p>Non cernis vt lux vespero</p>
    <p>Decedat? CH. Ohe. LV. abs tam praescio mysterij,</p>
    <p>(505) Nisi satur, auelli haud queam.</p>
  </div>
  <div type="level2" xml:id="actus-secundi-scena-tertia.">
    <head>17. Actus secundi Scena tertia.</head>
    <p>Cayphas, Casca, Gillo, Amos.</p>
    <p>Iambici Senarij.</p>
    <p>AIn ô vero Casca tale prodigium</p>
    <p>Tibi accidisse? CAS. Non, Caypha, si decem</p>
    <p><milestone unit="page" facs="31"/></p>
    <p>Mihi ora sint, vel Tullij facundia,</p>
    <p>Vel longa seram lux adusque vesperam,</p>
    <p>(510) Sermone possim consequi, Quantus tremor</p>
    <p>Vel qualis omnes horror occupauerit.</p>
    <p>CAY. Visósne manes certum habetis? CAS. neutiquam</p>
    <p>Profecto manes, tum propitios sentiat,</p>
    <p>Quicunque vanos retur: Obstupeo metu,</p>
    <p>(515) GIL. Quoties recordor, quàm feroce spiritu</p>
    <p>Sonoque nos terribilis excitauerit.</p>
    <p>AM. Quis? CAS. Daemon ingens, aut minister numinis,</p>
    <p>Fulgebat etenim Veneris astro clarior.</p>
    <p>GIL. Vsque adeo vt oculos singulorum obtunderet.</p>
    <p>(520) Quin porro verbis increpabat, non pudet</p>
    <p>Miseri ob receptae dedecus prouinciae?</p>
    <p>En positus ille Christus, e vestro sinu,</p>
    <p>Vlnisque paene (&amp; integris signaculis)</p>
    <p>Rediuiuus inter ambulat superstites.</p>
    <p>(525) Respicio, mecum quisquis expergiscitur,</p>
    <p>Jamque reuolutus cernitur specu lapis:</p>
    <p>Humuna nusquam forma, nullae reliquiae.</p>
    <p>CAY. Insueta narras. GIL. Visa sub pedibus quoque</p>
    <p>Salire tellus. CAS. Nempe, denique crebrius</p>
    <p>(530) Ac nuper alta cum pependit in cruce.</p>
    <p>Quatiebat ilico membra continuus tremor.</p>
    <p>CAY. Num te febris agitabat? CAS. Irrides? CA. Rogo,</p>
    <p>Vel noctis aër te rigens perstrinxerat?</p>
    <p>CAY. Fortasse, namque totus algebam gelu.</p>
    <p>(535) Quidquid ferebat casus, haud meliora morans</p>
    <p>Iussus volensque memet eieci in pedes:</p>
    <p>Nec retro spectans, nec fugae exspectans comitem,</p>
    <p>Tam insana mentem excusserat trepidatio.</p>
    <p><milestone unit="page" facs="32"/></p>
    <p>AM. Haud militare praedicas. GILL. facile quidem</p>
    <p>(540) Securus hoc tam grandia loqueris loco.</p>
    <p>Praesentis animi quis sit irato deo?</p>
    <p>Simul stupentes illud externauerat,</p>
    <p>Ratione quanam ratio reddi praesidi</p>
    <p>Quiret. CAS. Jo Mauors! inde periculum ingruit.</p>
    <p>(545) AM. Vestra patratum quo modo culpa feret?</p>
    <p>Obrepsit oculis somnus ignaris semel.</p>
    <p>CAS. Odiosa ducibus post malum excusatio.</p>
    <p>GILL. Ergóne nostra tandem eo fortuna recidit,</p>
    <p>Vt hactenus non contubernij infimi,</p>
    <p>(550) Trudamur e castrensibus cum ignominia?</p>
    <p>Quae nos domus, quae patria extorres alet?</p>
    <p>CAS. Vbique forte premium offertur viro.</p>
    <p>CAY. Non hac necessitate vertetis solum,</p>
    <p>Si quid mei praestare vultis arbitrij,</p>
    <p>(555) CAS. Equidem, minore si licet discrimine.</p>
    <p>CAY. Licet. CAS. cedo dum, nanque me mirabili</p>
    <p>Amoenitate vestra ciuitas reficit.</p>
    <p>CAY. Sic accipe, hostis legis ac dei fuit</p>
    <p>Ter impiatus ille Christus, qui nouae</p>
    <p>(560) Rumore sectae pristinos conatus est</p>
    <p>Abolere ritus. CAS. fama sic tulit, &amp; fuit.</p>
    <p>Accommodari verba personis decet.</p>
    <p>CAY. Nunc maius aliud, simplicem quod alliciens</p>
    <p>Secessione populum, &amp; esse rex voluit,</p>
    <p>(565) Caesareae sic maiestati se ingerens.</p>
    <p>Quapropter illum iure Pilatus neci</p>
    <p>Deuouit. AM. hominem mundo &amp; aetheri grauem.</p>
    <p>CAY. Rursum mouendo idoneus tumultui,</p>
    <p>Occasionem opperiebatur callide,</p>
    <p><milestone unit="page" facs="33"/></p>
    <p>(570) Qua posset arcas inuolare ciuium,</p>
    <p>Communia omnia omnibus fieri imperans.</p>
    <p>AM. Haereticorum techna, praetexendo fidem</p>
    <p>Direptioni prorsus &amp; predae inuigilant.</p>
    <p>Et vos o Casca destinabat hic furor</p>
    <p>(575) CAS. Quo pacto? AM. quippe rebellionum principes</p>
    <p>Praesidia primum e medio curant tollere.</p>
    <p>CAS. Plerumque. CAY. turbam mox repressam fingite,</p>
    <p>Vos Claudius deleret vt culpae reos.</p>
    <p>GIL. Potiora nobis ominare. CAY itaque merito</p>
    <p>(580) Exanguis etiam nomen &amp; titulum odimus.</p>
    <p>Hunc si sequaces redditum vitae serant,</p>
    <p>Per vulgus iterum diffluet contagio.</p>
    <p>Jdeo rogamus. CAS. Quid. CAY. velitis spargere</p>
    <p>Passim, suos venisse noctu, &amp; clanculum</p>
    <p>(585) Corpus tulisse. CAS. Rémne suppressam satis</p>
    <p>Prodemus, &amp; nos? CAY. ponite ex animo metum,</p>
    <p>Nostra interest purgare factum praesidi.</p>
    <p>Denus cuique dabitur insuper aureus.</p>
    <p>CA. Quid Gillo ais? CAY. Non expedit vltra quaerere.</p>
    <p>(590) Heus Malce adesdum. CAS. at vereor. CAY. vmbrae
    imaginem.</p>
    <p>Summus sacerdos atque Scriba negotium</p>
    <p>Auctoritate sustinebunt, denique</p>
    <p>Responsa sunt non pauca, scilicet biforem</p>
    <p>Patuisse petram: nónque cognitum prius</p>
    <p>(595) Subesse fraudem, parte quam auersa ab oculis</p>
    <p>Cadauer eruere, vel asseclas eum</p>
    <p>Magiam eruditos euocasse carmine,</p>
    <p>Dum vos perennis arte stupefecit sopor,</p>
    <p>Et alia multa. Eho: sume. GIL. Pontius tamen</p>
    <p>(600) Nequid resciscat. CAY. Quid requiritis fidem?</p>
    <p><milestone unit="folio" facs="G"/></p>
    <p><milestone unit="page" facs="34"/></p>
    <p>Nil iusiurandum oportet interponere,</p>
    <p>Silentium est, vbi mutua conscientia.</p>
    <p>CAS. Vale Caipha. CAI. Valete, sed pacti memores.</p>
  </div>
  <div type="level2" xml:id="actus-secundi-scena-quarta.">
    <head>18. Actus secundi Scena quarta.</head>
    <p>Lucas, Cleophas.</p>
    <p>Alcmanium dactilicum tetrametrum acatalecticum, praeponitur
    Asclepiadaeo &amp; Pherecratio.</p>
    <p>LVC. PRô clemens Domini pectus Iesu!</p>
    <p>(605) Communes quoniam non renuit dapes</p>
    <p>Conuiua vnus adire.</p>
    <p>CLE. Nos vero miseri &amp; lumine coeci</p>
    <p>Inter quos medius sedit, &amp; inscios</p>
    <p>E uestigio liquit.</p>
    <p>(610) LVC. Iam praesens fuit. CLE. Hem? siccine raptus?</p>
    <p>LVC. Sed durum minus hoc, &amp; tolerabile,</p>
    <p>Postquam viuere certum.</p>
    <p>CLE. Assertoris ego non egeo vltra,</p>
    <p>Nam vultum ad faciem vertit, &amp; alloquens</p>
    <p>(615) Se gessit popularem.</p>
    <p>LVC. Quod non officium ostendit amantis!</p>
    <p>Ambobus Cereris fragmina diuidens</p>
    <p>Sacre pauit vtrunque.</p>
    <p>CLE. Speranti, reliquum defuit vnum,</p>
    <p>(620) Vt, quod pactus eras, nec nimis abnuit,</p>
    <p>Explanaret operta.</p>
    <list type="ordered:upperroman">
      <item n="55">
        <p>Num desiderio hoc perfruar vnquam?</p>
      </item>
    </list>
    <p>Quod si contigerit, nemo beatior</p>
    <p><milestone unit="page" facs="35"/></p>
    <p>Grates panget Olympo.</p>
    <p>(625) CL. Non iccirco iterum viuit, opinor,</p>
    <p>Vt non se reliquis praebeat, &amp; pari</p>
    <p>Jnstinctu expleat omnes.</p>
    <list type="ordered:upperroman">
      <item n="55">
        <p>Accedo, atque diem cernere glisco</p>
      </item>
    </list>
    <p>Jllum, quo rediens nos saliente fons</p>
    <p>(630) Jn vitam riget haustu.</p>
    <p>O quantus penitus ardor edebat.</p>
    <p>Fibras, cum gradiens prisca recluderet</p>
    <p>Pulcro scripta tenore!</p>
    <list type="ordered:upperroman">
      <item n="150">
        <p>Quocirca celeres vnde profecti</p>
      </item>
    </list>
    <p>(635) Vertamur, prius ac ille refrixerit.</p>
    <list type="ordered:upperroman">
      <item n="55">
        <p>An sic reris honestum?</p>
      </item>
      <item>
        <p>Prorsus, quandoquidem, vt insidiarum</p>
      </item>
    </list>
    <p>Seri est indicis haud optima gratia:</p>
    <p>At suspectior idem,</p>
    <p>(640) Succedente ita re nunc satagendum,</p>
    <p>Jnuidisse alijs ne videamur hunc</p>
    <p>Nuntium, Lucas, bene suades.</p>
  </div>
  <div type="level2" xml:id="actus-tertii-scena-prima.">
    <head>19. Actus tertii Scena prima.</head>
    <p>Christus solus.</p>
    <p>Iambici Senarij.</p>
    <p>ADsum triumphans de superbis Manibus</p>
    <p>Orcique regno, inuisa quo rebellium</p>
    <p>(645) Latet Angelorum longe ab arce poli legio.</p>
    <p>Sed non ita adepto ibi tropaeo glorior</p>
    <p>Legationem Patris obijsse fideliter,</p>
    <p>In posterum quam sollicitus de discipulis,</p>
    <p><milestone unit="folio" facs="C2"/></p>
    <p><milestone unit="page" facs="36"/></p>
    <p>Attendo, ne quis cum diabolo exorbitet</p>
    <p>(650) Eoque nunc intentius: quod vt prius haud</p>
    <p>Pauci malorum in aëre haeserunt genij,</p>
    <p>Qui continenter insidiantur terrigenis,</p>
    <p>Haec ne, refractis post auerni carceres</p>
    <p>Peruersitate mota conspiret manus</p>
    <p>(655) Aliquem meorum omni impugnare machina.</p>
    <p>Jbo, atque praesenti imbuam animos antidoto</p>
    <p>Vt me videntes praesto teneant firmi apud</p>
    <p>Se: quod Deus Dominusque viuo in saecula.</p>
  </div>
  <div type="level2" xml:id="actus-tertii-scena-secunda.">
    <head>20. Actus tertii Scena secunda.</head>
    <p>Maria virgo, Maria Magdalena, Maria Salome.</p>
    <p>Iambicum anacreontium.</p>
    <p>QVando foras regressus</p>
    <p>(660) Hic tuta solitudo,</p>
    <p>Aísne Magdalena</p>
    <p>Mihi tibique dulcem</p>
    <p>Apparuisse Iesum?</p>
    <p>MAG. Sic, ô veneranda, dixi.</p>
    <p>(665) Prius habitu hortulani,</p>
    <p>Hinc propria in figura</p>
    <p>Sese obtulit videndum.</p>
    <p>Dein cum reuerteremur</p>
    <p>Occurrit, ac auere</p>
    <p>(670) Nos iussit vniuersos.</p>
    <p>Extemplo gaudium me</p>
    <p>Mistusque corripit horror,</p>
    <p><milestone unit="page" facs="37"/></p>
    <p>Ita dum stamus silentes</p>
    <p>Jpse interim recessit</p>
    <p>(675) MAR. Sed quis status erat euntis?</p>
    <p>MAG. Diuinus, adeo circum</p>
    <p>Fulgebat, atque multo</p>
    <p>Augustior vadebat.</p>
    <p>MAR. O magna vis Tonantis!</p>
    <p>(680) Post fata filium quae</p>
    <p>Restaurat. MAG. illud vnum</p>
    <p>Admiror, ecquid omnes</p>
    <p>Tam vera nuntianti</p>
    <p>Fidem abrogant clientes.</p>
    <p>(685) MAR. Noli aestimare tanti,</p>
    <p>Si luce destituti</p>
    <p>Sublime nil capessunt.</p>
    <p>Quin id magis voluta,</p>
    <p>Quod fratris ad sepulcrum</p>
    <p>(690) Cum Lazari veniret</p>
    <p>Jngensque turba multis</p>
    <p>Gemeret situm querelis,</p>
    <p>Dixisse, dormit, &amp; mox</p>
    <p>Marthae precibus sororis</p>
    <p>(695) Donasse quatriduanum.</p>
    <p>Plus hoc Pater supernus</p>
    <p>Solamen ob piorum</p>
    <p>Jn filio nouauit.</p>
    <p>MAG. Atqui fuisse phasma</p>
    <p>(700) Corpusque inane membris,</p>
    <p>Tangi quia abnuebat,</p>
    <p>Plerique plus sequuntur.</p>
    <p>MAR. Eodem profiteor ore</p>
    <p><milestone unit="folio" facs="C3"/></p>
    <p><milestone unit="page" facs="38"/></p>
    <p>Non phasma tamen nec inane</p>
    <p>(705) Fuisse, gloriosum</p>
    <p>Sed, inclytumque corpus,</p>
    <p>Quod nullus inquinata</p>
    <p>Manu tenere posset.</p>
    <p>MAG Prô verisimile narras.</p>
    <p>(710) Talem profecto montis</p>
    <p>Fastigio micuisse</p>
    <p>Apostoli recensent.</p>
    <p>MAR. Eiusmodi per omnia</p>
    <p>Qualis, quantúsque nube</p>
    <p>(715) Inuectus orbis olim</p>
    <p>Sententiam recludet.</p>
    <p>MAR. SA. Tecum tamen Ioannes</p>
    <p>Adimit securitatem,</p>
    <p>Quoniam si herus reuixit</p>
    <p>(720) Tam feruide de amatis</p>
    <p>Primo obuiasset, aut ei,</p>
    <p>Mentem daret fidelem,</p>
    <p>Vt crederet leuatum.</p>
    <p>MAR. Homo est, Dominumque quamuis</p>
    <p>(725) Ardens colat vicissim,</p>
    <p>Adhuc fide laborat.</p>
    <p>Idque esse censeo caussae</p>
    <p>Meus quod hos Iesus</p>
    <p>Secedere in Galilaeam</p>
    <p>(730) Mandauit, MAG. Oh! id inquam.</p>
    <p>MAR. Vt pectora haesitantum</p>
    <p>Arcana Bibliorum</p>
    <p>Doceret, atque sanis</p>
    <p>Formaret institutis.</p>
    <p><milestone unit="page" facs="39"/></p>
    <p>(735) MAG. Oracla fare. MA. Proinde</p>
    <p>Jn concionem euntes</p>
    <p>Haec conferamus, atque</p>
    <p>Jteris diem notemus.</p>
  </div>
  <div type="level2" xml:id="actus-tertij-scena-tertia.">
    <head>21. Actus tertij Scena tertia.</head>
    <p>Petrus, Barpt. Phil. Christus.</p>
    <p>Scazontes duo, &amp; totidem senarij.</p>
    <p>PET. TEstor parentem Christi Iesu in id fratres</p>
    <p>(740) Dominum reuersus in suburbio ostensum.</p>
    <p>BARPT. Dixere &amp; illae, sed parum dignae fide,</p>
    <p>Delirium nam mulier, vt verum aestimat.</p>
    <p>PET. Verum perinde praedicant duo nostrûm</p>
    <p>Quibus in petitam socius accessit villam.</p>
    <p>(745) Proinde amici (exilis etsi grex sumus)</p>
    <p>Nil ambigendum, iussus ingratos moneo</p>
    <p>Firmoque vos, vt sentiatis hoc ipsum.</p>
    <p>BARPT. Quisnam silenti limen intrat huc passu?</p>
    <p><hi rend="bold">CH. Saluete, vobis pax sit &amp;
    concordia,</hi></p>
    <p>(750) Quanquam Angelorum resonet in caelo melos,</p>
    <p>Symphonia mentium Patri magis dulcis.</p>
    <p>PHI. Ehem, quis es? CH. Fiducia cor implete</p>
    <p>Ego Christus, ecce vester omnium Dominus.</p>
    <p>BA. Heu phasma. phasma? PHI. Spiritus.. BA. Spectrum,
    exanimis</p>
    <p>(755) Jmago. CH. quid turbamini? quid in pectus</p>
    <p>Varias vocatis cogita tuum formas?</p>
    <p>O corde duri, meque coram increduli!</p>
    <p>Adspicite vero quamlibet manus, pedes,</p>
    <p>Quin insuper palpate: nanque ego ipsus sum.</p>
    <p><milestone unit="folio" facs="C4"/></p>
    <p><milestone unit="page" facs="40"/></p>
    <p>(760) PHI Oh? itáne prorsus res se habet, vti
    contemplor?</p>
    <p>CHR. Quicunque viuunt spiritus, inanis est</p>
    <p>Substantia membris, carne non constans, neque</p>
    <p>Ex osse solido, vt iam me habere sentitis.</p>
    <p>PET. Tangendo quisnam te magister explorat?</p>
    <p>(765) O Domine. BARPT. Hui, prae gaudio impos efficior</p>
    <p>Animi. PHI. Vacillo, nec satis queo credere. CH. Ah,</p>
    <p>Generatio parum fidelis &amp; praua?</p>
    <p>Quousque ero vobiscum? an haec feram rursus?</p>
    <p>Nihílne superest manducari quod potest?</p>
    <p>(770) PHI. Hoc commodum poposcit, en mellis fauus</p>
    <p>Assique frustum gobij: velis vesci,</p>
    <p>Nostraeque probrum fragilitatis auferre.</p>
    <p><hi rend="bold">CH: Recte Philippe, Nunquid aliud
    exigis?</hi></p>
    <p>Fragmenta sume. PH. et BAR. O lenis in finem Domine?</p>
    <p>(775) Jgnosce quidquid inscienter admissum,</p>
    <p>Vel est omissum, non resipiscimus sero.</p>
    <p>Mortalium etenim huiusce minime prodigij</p>
    <p>Sensus capaces obstupuerunt hactenus.</p>
    <p>CHR. O grex Patri dilecte, Filio care?</p>
    <p>(780) Expende verbi veritatem: eò vergebant</p>
    <p>Taliaque paene fuere dicta, cum viuus in</p>
    <p>Vobis agebam, sicut absolutum adhuc</p>
    <p>Aliud genus carminis, nempe Iambici senarij.</p>
    <p>Stupetis. Atque vt a Moyse mutuer</p>
    <p>Exordium: Quid ille Deuteronomio</p>
    <p>(785) Signauit aliud, in hanc loquens sententiam:</p>
    <p>Eis prophetam suscitabo(inquit Dominus)</p>
    <p>E sede media fratrum &amp; agnito genere,</p>
    <p><milestone unit="page" facs="41"/></p>
    <p>Similem tui: Per cuius os mentem meam</p>
    <p>Effabor, hunc quicunque ne auscultauerit,</p>
    <p>(790) Deperdet animam (sospite populo) suam.</p>
    <p>Rursusque velut popularium praesagiens</p>
    <p>Duritiem, in alto vita pendebit tribulus</p>
    <p>Manifesta ligno, non aliter ac ignei</p>
    <p>Serpentis aestro nuper ictis, neque tamen</p>
    <p>(795) Credent salubrem: tanta caecitas erit.</p>
    <p>BAR. &amp;. Nos vero kirie illuminari coepimus.</p>
    <p>Mysteriorum accipite intelligentiam,</p>
    <p>Hariolus eadem tempestate Balaal,</p>
    <p>Cum patriis benediceret tentorijs,</p>
    <p>(800) Nónne vehementer raptus ecstasi intulit?</p>
    <p>Excrescet olim virga in Israel potens,</p>
    <p>Cui terra Idumae grata erit possessio.</p>
    <p>De me ne cuncta personant vaticinia?</p>
    <p>Audite saxis obrutus quid Hieremias</p>
    <p>(805) Prospexit, oris Spiritus nostri &amp; Dominus</p>
    <p>Christus prehendi debet ob omnium vitia.</p>
    <p>Jdemque Daniel nominatim commemorat.</p>
    <p>Quis vero tandem plenius vel planius, ac</p>
    <p>Jsaias ille videntûm facundissimus?</p>
    <p>(810) Futura qui non visus est praedicere,</p>
    <p>Sed vt modo comperta conspectaque oculis</p>
    <p>Colore viuo pinxit &amp; aeternis literis:</p>
    <p>Rorate caeli desuper, nubes pluant,</p>
    <p>Largum recludat fertilis tellus gremium,</p>
    <p>(815) Mox germinabit saluatorem &amp; iustitiam.</p>
    <p>Radice Iessae virga surget florida,</p>
    <p>En virginis concipiet vterus, &amp; pariet</p>
    <p>Prolem tacita, absque dolore parturientium,</p>
    <p><milestone unit="folio" facs="C5"/></p>
    <p><milestone unit="page" facs="42"/></p>
    <p>Quam nuncupabunt principes Emmanuel.</p>
    <p>(820) Cognoscet asinus &amp; bos auctorem suum.</p>
    <p>Puer suaue nuntium feret pacis.</p>
    <p>Diuinitus pollebit: &amp; scitantibus,</p>
    <p>Arcana doctor pandet admirabilis.</p>
    <p>Jtaque superno praesidenti carus erit,</p>
    <p>(825) Vsque adeo, vt ingens mandet humeris imperium:</p>
    <p>Praeesse gentibus, atque leges figere,</p>
    <p>Ferire terram verbere eloquij sui.</p>
    <p>Non gratia mouebitur, nec aurium</p>
    <p>Sensu, sed aequo iure tuebitur bonos.</p>
    <p>(830) Etenim in id vnctus, spirituque Dei satur</p>
    <p>Placabilem annum praedicabit Numini,</p>
    <p>Et vltionis voce conuersa diem,</p>
    <p>Tunc cum creator corde paenitentibus</p>
    <p>Nefas remittet, atque vinctos expediet,</p>
    <p>(835) Vt stabiliantur qui tremebant in Sion.</p>
    <p>De monte tanquam scissùs absque manu lapis,</p>
    <p>Lapis angularis, insuper summi pretij,</p>
    <p>Se reprobantem per minuta conteret.</p>
    <p>PHI. Praeceptor alme, dispudet, immo nos piget,</p>
    <p>(840) Taedetque vitae, ob pristinam ignorantiam.</p>
    <p>CHR. Manete, firma signa venturi edidit,</p>
    <p>Vt praeualentem ostenderet etiam extrinsecus.</p>
    <p>Aures aperiet surdo, &amp; adspectum indigo,</p>
    <p>Ab increpante neutiquam auertet faciem.</p>
    <p>(845) Praebebit os sputo, &amp; genas vellentibus:</p>
    <p>Nudumque corpus vsque percutientibus,</p>
    <p>Non plaga, nusquam liuidum obligabitur</p>
    <p>Vulnus, nec arte neque oleo fouebitur.</p>
    <p>Sanabitur leprosus, ac a vindice</p>
    <p><milestone unit="page" facs="43"/></p>
    <p>(850) Proiectus: vltra, sicut ouis ducetur ad</p>
    <p>Caedem, &amp; cum iniquis deputabitur medio</p>
    <p>Loco, interim ipse tot excruciatus mortibus</p>
    <p>Durabit agni more mansueti silens.</p>
    <p>An aliquid horum protulit non actum ita?</p>
    <p>(855) Quidnam reliqui nesciénsue praeterij?</p>
    <p>PET. &amp; alij. Ne punctum ô minimum, celse Domine. Profecto
    tu</p>
    <p>Nostris profunde impressus es languoribus.</p>
    <p>CH. Haec ad salutem cuncta vestram scripta sunt,</p>
    <p>Vt illud, ecquis iste formosus stola,</p>
    <p>(860) Jn copia qui fortitudinis graditur?</p>
    <p>Quis suscitauit iustum ab orientalis plaga?</p>
    <p>Respondet idem, nempe Dei fungens vice,</p>
    <p>Ego Dominus, qui primus &amp; nouissimus.</p>
    <p>PET. &amp; alij. Prô confitemur. CH. Conuenit sic credere:</p>
    <p>(865) Jn ceteris Psalmista concors harmonia,</p>
    <p>Fodere, ait, manus pedesque: dein mea</p>
    <p>Recensuerunt ossa, nónne plus canit?</p>
    <p>Non derelinques eius animam ad inferos,</p>
    <p>Videre nec permiseris Sanctum tuum</p>
    <p>(870) Corruptionem, &amp; vt sit istorum nihil,</p>
    <p>Afflata pijs suffecerit sapientia.</p>
    <p>Monitionis illa principio suae:</p>
    <p>Quo pacto narrat de impijs! quàm perfida</p>
    <p>Contentione destinent me persequi!</p>
    <p>(875) Quî dormis igitur, expergiscere anime mi,</p>
    <p>Exurge a mortis nocte, &amp; i, me lumine.</p>
    <p><milestone unit="page" facs="44"/></p>
  </div>
  <div type="level2" xml:id="actus-tertij-scena-quarta.">
    <head>24. Actus tertij Scena quarta.</head>
    <p>Philippus, Joannes.</p>
    <p>Iambici senarij misto anacreontio.</p>
    <p>REs foeda, quosdam in tam solenni laetitia</p>
    <p>Non continere se intus.</p>
    <p>Vel hic Jacobus, tantus inter compares</p>
    <p>(880) Virtutis aestimator,</p>
    <p>Jnebriatus vltimae philotesio</p>
    <p>Nuper cratere cenae,</p>
    <p>Quàm deterebat sancte, in os escae nihil</p>
    <p>Sese antea admissurum,</p>
    <p>(885) Quàm Rabbi reducem mortis a victoria</p>
    <p>Jntuitus esset, hem? nunc</p>
    <p>Jpso potitus, quaeso vbi apparet. Itáne</p>
    <p>Repente fastiditur?</p>
    <p>IOAN. Quid hoc Philippe, quod de amico mussitas?</p>
    <p>(890) PH. Hui? sic eras propinquus?</p>
    <p>Quonam exijt cognatus obsecro tuus?</p>
    <p>IOAN. Nil certo referre possum,</p>
    <p>Nisi quod haud vulgariter torquebat eum:</p>
    <p>Thomam desiderari.</p>
    <p>(895) PH. Aliquídne tale questus est? IO. Mî, &amp;
    pluribus</p>
    <p>Hero vsque disserente.</p>
    <p>PH. Ea itaque tantum occasione cessit, vt</p>
    <p>Reducat ἀκρωατήν.</p>
    <p>IOAN. Opinor. PH. Ergo triste iudicium reuoco,</p>
    <p>(900) Nam protuli imprudenter.</p>
    <p><milestone unit="page" facs="45"/></p>
  </div>
  <div type="level2" xml:id="actus-tertij-scena-quinta.">
    <head>25. Actus tertij Scena quinta.</head>
    <p>Iacobus Justus, frater Domini, Thomas Dydimus.</p>
    <p>Iambici senarij, ceu trimetri cum dimetris.</p>
    <p>IAC. Nunquámne Thoma pertinaciae modum</p>
    <p>Statues? THO.Itan’ vesanus es</p>
    <p>Amore, vt illum esse rediuiuum semines?</p>
    <p>IAC. O dux Iesu spiritus,</p>
    <p>(905) Quousque mentis impoti errorem sines?</p>
    <p>THO. Quid vota pro me concipis?</p>
    <p>IAC. Pro te ne fundam vota, qui verno similis</p>
    <p>Flori repente deficis?</p>
    <p>Tanti eruditum voce prophetae decuit</p>
    <p>(910) Fructum ampliorem gignere.</p>
    <p>TH. Jdeon’ maligne de magistro me putas</p>
    <p>Sentire, quod non ilico eum</p>
    <p>Absens stetisse medio vestrum sentiam?</p>
    <p>Imago vana quospiam</p>
    <p>(915) Jllusit: illis erimus omnes creduli?</p>
    <p>IAC. Stetisse dixi, &amp; insuper</p>
    <p>Clara petenti voce piscem traditum,</p>
    <p>Fauúmque mellis: amplius</p>
    <p>Requiris? ecquid si peculiariter</p>
    <p>(920) Mî apparuisse dixero,</p>
    <p>Credésne? age, factum, denique tactum fingito:</p>
    <p>Nihil est, nisi conspexero.</p>
    <p>IAC. At illud ab alijs audies. TH. Aeque reliquis</p>
    <p>Surdus, repudio fabulas.</p>
    <p><milestone unit="page" facs="46"/></p>
    <p>(925) IAC. O cor supinum. THO. qualecunque sit: vt lubet</p>
    <p>Clama: modo edico tibi,</p>
    <p>Nisi manifesta videro foramina</p>
    <p>Clauorum in vtraque manuum,</p>
    <p>Jnque benedictum misero dextram latus,</p>
    <p>(930) Volasque fixerim digitis:</p>
    <p>Spectro nihil me, somnióue moueritis.</p>
    <p>IAC. Prô crassa nimis astutia!</p>
    <p>Tam scrupulose quisquis indagat fidem</p>
    <p>Quid vero credit? THO. Ita est animus.</p>
    <p>(935) IAC. Apage Satanam, si sic intime autumas:</p>
    <p>Palam caue aliquem offendere.</p>
  </div>
  <div type="level2" xml:id="actus-quarti-scena-prima.">
    <head>26. Actus quarti Scena prima.</head>
    <p>Christus solus.</p>
    <p>Idem genus, praeter quàm quòd impari loco scazon est.</p>
    <p>IAm vero tempus instat, vt meis vltro</p>
    <p>Oblatus in adspectum semel ac</p>
    <p>Iterum, tamen non orsa frustrer illorum,</p>
    <p>(940) Nec id laboris in mari</p>
    <p>Vano experiri patiar vsque conatu,</p>
    <p>De nocte quos hinc concubia</p>
    <p>Vsque Tiberiadis litora amore piscatus</p>
    <p>Abegi: at ibi potius adhuc</p>
    <p>(945) Manifestus ipse memet aperiam lassis.</p>
    <p>Quoniam clientum haud infimi</p>
    <p>Sunt, inque primis feruidus fide Cephas</p>
    <p>Cui, me licet abnegauerit,</p>
    <p><milestone unit="page" facs="47"/></p>
    <p>Ob singulare amoris antea exemplum,</p>
    <p>(950) Volui videri extra numerum.</p>
    <p>Carumque nostri pectoris onus &amp; sponsus,</p>
    <p>Cum fratre, Zebedaei genus.</p>
    <p>Thomas deinde Dydimus, animo duplex</p>
    <p>Etenim nequaquam simplici</p>
    <p>(955) Persuasus argumento adesse me, tactis</p>
    <p>Tandem acquieuit vulneribus.</p>
    <p>Vnà integerrimus agnitor Dei Israel,</p>
    <p>Regem professus insuper.</p>
    <p>Reliquique, quibus subinde me salutare est</p>
    <p>(960) Cerni, nec vno perpetim</p>
    <p>Loco: sed eo potissimum: quia in viuis</p>
    <p>Agens lubenter adfui.</p>
    <p>Inde occupatos aduocaui, &amp; adscensa</p>
    <p>Naue populos frequens docui.</p>
    <p>(965) Talis voluntas Patris, vt fatigati</p>
    <p>Nil proficiente industria,</p>
    <p>Demum sciant e piscium graui captu,</p>
    <p>Vbique praesentem Dominum.</p>
    <p>Suaeque vulgent conscij artis, absque esca</p>
    <p>(970) Non posse tam grandes, neque</p>
    <p>Tot, tamque subito, viribus hominum prehendi,</p>
    <p>Sic gloria accrescet Deo.</p>
  </div>
  <div type="level2" xml:id="actus-quarti-scena-secunda.">
    <head>27. Actus quarti Scena secunda.</head>
    <p>Petrus, Thomas, Nathanael.</p>
    <p>Iambici senarij.</p>
    <p>QVanquam vsque tota nocte piscando nihil</p>
    <p>Captum, quod huius damna compenset morae,</p>
    <p><milestone unit="page" facs="48"/></p>
    <p>(975) Repetere nauem denuo Thoma collubitum.</p>
    <p>THO. Jtan’ suaue est occuparier solitis?</p>
    <p>Mihi taediosa est absque lucro peruigilia.</p>
    <p>PET. O Thoma Thoma, siquid attendis, grauius</p>
    <p>Nauando frustor taedium. TH. Quodnam? PET. Rogas?</p>
    <p>(980) Tam mitis orbum viuere intuitu Domini</p>
    <p>Extrema nónne aerumna? NAT. Amanter commemoras</p>
    <p>PET. O frater, aurae dum vitalis relliquiis</p>
    <p>Fruiscar, animo nunquam aboleuero meo,</p>
    <p>Quàm, me negatus misericordibus oculis</p>
    <p>(985) Cernens magister, paenitenti cor icerit.</p>
    <p>Dum longus almam referet aestatem dies,</p>
    <p>Tardusque lucem Phoebus hibernam vehet,</p>
    <p>Non negligenter mane cum gallo in pedes</p>
    <p>Erectus id defleuero periurium:</p>
    <p>(990) Heroque, qui me lauit, obsequar lacrymis.</p>
    <p>NAT. Mi Petre benignitatis infinitus est</p>
    <p>Penes Deum thesaurus, hanc offensam diu</p>
    <p>Remisit. PET. Ideon’ non lugere perfidiam</p>
    <p>Ingratus ausim? non patiar. NAT. Honestus es.</p>
    <p>(995) PET. Itaque minoris cuncta duco, dum memor</p>
    <p>Lenimen aliquod solicitudinis inueniam.</p>
    <p>THO. Sic nempe monuit, Et diurno daemonem</p>
    <p>Labore, morsus &amp; doloris vincere.</p>
    <p>PET. Imúsne? NA. Plane assentior. PE. Rem commodam</p>
    <p>(1000) Praestas, per otium experiemur aleam.</p>
    <p>Victus profecto gratia &amp; spe moueris. PET. Vt</p>
    <p>Nil rete claudat, quid perit? dicta siquidem</p>
    <p>In Galilaeam aurora non adhuc oritur.</p>
    <p>NAT. Cras alterum interest. PE. Vice fortunae Deum.</p>
    <p>(1005) Vt iactus attrahat, auspicem inuocabimus.</p>
    <p><milestone unit="page" facs="49"/></p>
  </div>
  <div type="level2" xml:id="actus-quarti-scena-tertia.">
    <head>28. Actus quarti Scena tertia.</head>
    <p>Osias, Machir.</p>
    <p>Vt ante.</p>
    <p>Oh summe veterum Patriarcharum Deus,</p>
    <p>Deus Abraham, Deus Jsaac &amp; Jacob:</p>
    <p>Qui stemma nostrum gentis ac originem</p>
    <p>Duri exemisti Pharaonis e manu:</p>
    <p>(1010) Jnfunde dubijs quaeso lumen sensibus.</p>
    <p>Hei me? quo vertar? quid tenebo? quem sequar?</p>
    <p>Statísne credam perseuerans legibus,</p>
    <p>An monte fixi me trahent miracula?</p>
    <p>Ambiguus animi pendeo. veruntamen</p>
    <p>(1015) Praedestinatum sic reperio caelitus, vt</p>
    <p>Aliquando cesset nostra circuncisio:</p>
    <p>Saluator apparuerit vbi Messias,</p>
    <p>Quem nunc adesse multa controuersia est.</p>
    <p>Eousque, Princeps vt Sacerdotum frequens</p>
    <p>(1020) Parsque Phariseorum atque Scribarum asserat.</p>
    <p>Hunc dignitate superiores &amp; numero in</p>
    <p>Sublime tolli compulerunt patibulum.</p>
    <p>MACH Prouiso iámne synagoga confluat,</p>
    <p>Cum tutiore paullo sistimus vado.</p>
    <p>(1025) OSI. Prô, monstra quae post accidêre? quandoquidem,
    vt</p>
    <p>Turbam secutus proximo institeram loco,</p>
    <p>Vidi pio clamore vitam reddere.</p>
    <p>Mox clarum, ó mens me deficit, solis iubar</p>
    <p>Condidit opacae nube se caliginis,</p>
    <p>(1030) Jlluminantis sicuti Christi vicem</p>
    <p>Doleret, ac negaret Orbi lumina.</p>
    <p><milestone unit="folio" facs="D"/></p>
    <p><milestone unit="page" facs="50"/></p>
    <p>MA. Sed en verendus me antecedit Osias,</p>
    <p>Lubet gradum conferre: mirum ni illò abit.</p>
    <p>OSI. Pro se parat redire, quiuis, interea</p>
    <p>(1035) Jmis reuulsum sedibus solum tremere,</p>
    <p>Crepare petrae, illidimus inuicem metu,</p>
    <p>Planctuque pectora, vrbis ad pomoerium</p>
    <p>Terroris alia imago: Sanctorum siquidem</p>
    <p>Obambulare conspicabamur corpora.</p>
    <p>(1040) MA. Quid solus obiter intra labia murmurat?</p>
    <p>OSI. Postridie velum templi scissum contuor,</p>
    <p>Ostensa quorsum haec, hora si non gratiae</p>
    <p>Per sectionem legis imaginariae</p>
    <p>Dissoluit antiquatque ceremonias.</p>
    <p>(1045) MA. Quid gratiis vult, quídue cum ceremoniis?</p>
    <p>Aggrediar, ò vicine salueto Osia.</p>
    <p>OSI. Et tu Machyr. MA. Quid solus te adeo discutis?</p>
    <p>OSI. De Christo Iesu varia cogitatio</p>
    <p>Subit cor. MA. Apage, curiosus es nimium,</p>
    <p>(1050) Seductor ille debitum tulit meritum.</p>
    <p>OSI. Nolito praeceps iudicare. MA. Iam satis,</p>
    <p>Satis superque pseudoprophetae datum.</p>
    <p>Sentire de damnato adhuc bene, scelus est.</p>
    <p>OSI. Scelus? id ego non vnus aut temere facio,</p>
    <p>(1055) Gentilis an centurio non idem tulit?</p>
    <p>MA. Longius? atqui subita consternatio</p>
    <p>Expressit, aliter nunc rogatus dixerit.</p>
    <p>OSI. Non arbitror, cum signa tanta viderit. MA. haud</p>
    <p>Hodierna sunt non nulla, siquid est reliqui,</p>
    <p>(1060) Daemoniorum per potestatem valuit.</p>
    <p>OSI. Resuscitatum si audias, quid inquies?</p>
    <p>MA. Aha he, profecto tempori hunc scrupulum inicis.</p>
    <p><milestone unit="page" facs="51"/></p>
    <p>I, milites scitare, quanam discipuli</p>
    <p>Astutia furtim cadauer abstulerint.</p>
    <p>(1065) OSI. Jsthaec ne fama est? MAC. Nil foro iam
    tritius.</p>
    <p>OSI. Gens vana, precio facile subornari potest.</p>
    <p>MA. Ergo Nazareos vis tueri? Eia modo</p>
    <p>Jn concionem prodeamus. OS Ibo quidem, at</p>
    <p>Simul vacauerit, etiam atque etiam penitus</p>
    <p>(1070) Rimabor, &amp; scrutabor arcanas litteras.</p>
    <p>Fidemque veri dogmate amplectar prius.</p>
  </div>
  <div type="level2" xml:id="actus-quarti-scena-quarta.">
    <head>29. Actus quarti Scena quarta.</head>
    <p>Philippus solus recurrens Hierosolymam.</p>
    <p>Iambici trimetri cum dimetris.</p>
    <p>QVid nunc parabo fessus ac cursu prope</p>
    <p>Confectus? hem! pedes labant,</p>
    <p>Vtrunque, sectis sicuti neruis, genu</p>
    <p>(1075) Solitum remittit officium.</p>
    <p>Resto semianimis: &amp; calore diffluens</p>
    <p>Recipere vix queo anhelitum.</p>
    <p>Jtan’ insperato gaudio perfusus in</p>
    <p>Felicitate concidam?</p>
    <p>(1080) Age vero Philippe, recipe te, paullum modo</p>
    <p>Quiesce, in vrbis limine es.</p>
    <p>Statimque mente indefatigatus vola</p>
    <p>Quousque metam contigeris.</p>
    <p>Oh? egóne tanti particeps spectaculi</p>
    <p>(1085) Portabo famam ceteris?</p>
    <p>Ab ore meoque edisseram pendentibus,</p>
    <p>Vt ad crepidinem sali</p>
    <p>Obambularit ante meridiem Dominus?</p>
    <p><milestone unit="folio" facs="D2"/></p>
    <p><milestone unit="page" facs="52"/></p>
    <p>Quo pacto &amp; incipiens prior</p>
    <p>(1090) Rogarit, an pulmentum habetis ò viri?</p>
    <p>Nil suspicantes nos ibi</p>
    <p>Respondimus deesse: confestim excipiens,</p>
    <p>Proijcite, ait in dexterum</p>
    <p>Latus celocis, res stupore digna! non</p>
    <p>(1095) Haeremus, adhibemus fidem.</p>
    <p>Laxamus ilico retia iuxta consilium.</p>
    <p>Oh, quid dein miraculi</p>
    <p>Effulsit! Euge: quid boni, noui fero!</p>
    <p>Vix mente complecti valeo.</p>
    <p>(1100) Nam dum inuicem molimur, &amp; iunctis manibus</p>
    <p>De gurgite texta adducere,</p>
    <p>Vinclum atque praeda pondere subsedit suo.</p>
    <p>Attactus ilico ingenua</p>
    <p>Existimatione Joannes prior</p>
    <p>(1105) Alijs, ad astantem procul</p>
    <p>Versus, sonore clamat, ío: Magister, oh?</p>
    <p>Magister est. vix innuerat</p>
    <p>Petro: repente Petrus accingens tunicam,</p>
    <p>Nudus etenim eatenus manserat,</p>
    <p>(1110) Sese in profundum misit imperterritus.</p>
    <p>Nos vero pariter residui</p>
    <p>Ad solida terrae dirigendo nauigium</p>
    <p>Attraximus eo retia.</p>
    <p>Prô quantus ibi thesaurus! &amp; quàm immania</p>
    <p>(1115) Aquaticorum corpora!</p>
    <p>Cete putares, nec minor erat calculus.</p>
    <p>Numerum ineuntes sedulo,</p>
    <p>Non pauciores quinquaginta ter &amp; tribus</p>
    <p>Per ordinem discreuimus.</p>
    <p><milestone unit="page" facs="53"/></p>
    <p>(1120) Quod amplius, ruptura nusquam, nec minimam</p>
    <p>Pressura nassam fecerat.</p>
    <p>Tunc itaque cunctos tenuit admiratio,</p>
    <p>Et parilis exultatio.</p>
    <p>Nos porro Dominus prandium inuitans,</p>
    <p>(1125) Dignatus est humillime</p>
    <p>Offerre panem singulis, velut famuli</p>
    <p>Locata obiret munia.</p>
    <p>O caelicam benignitatem! id non satis:</p>
    <p>Porrexit assum praeterea</p>
    <p>(1130) Piscem. quid hoc ostendit? iturus ad superas</p>
    <p>Vocauit aequales epulas.</p>
    <p>Quippe dubitare nemo tam recentibus,</p>
    <p>Quin ipse idem esset, indicijs.</p>
    <p>Haec nónne sunt praeclara? maius omnium,</p>
    <p>(1135) Quod imperauit eloqui</p>
    <p>Absentibus: Adornate vos, vt crastino</p>
    <p>In montis excelsi iugum</p>
    <p>Gradiamini, comitantibus quorum fides</p>
    <p>Perspecta fuerit vndecim.</p>
    <p>(1140) Extemplo sparsos coge: resumsi spiritum</p>
    <p>Festiuitatem commemorans.</p>
    <p>Quid est morae nunc, quo minus potens mei</p>
    <p>Jter capessam: profugio.</p>
  </div>
  <div type="level2" xml:id="actus-quinti-scena-prima.">
    <head>30. Actus quinti Scena prima.</head>
    <p>Jacobus Justus, Osias, Thomas.</p>
    <p>Iambici Senarij.</p>
    <p>IAC. IVuat Osia catalogum te ecclesiae</p>
    <p>(1145) Intrasse. THO. Iuxta familiari gratulor.</p>
    <p><milestone unit="folio" facs="D3"/></p>
    <p><milestone unit="page" facs="54"/></p>
    <p>OSI. Vtrique summam post Deum habeo gratiam.</p>
    <p>IAC. Hoc illius infinita bonitas promeruit.</p>
    <p>Nos vero, praetor vota, nulli quiuiuimus id</p>
    <p>Praestare, nec praedestinare quempiam:</p>
    <p>(1150) Nisi Monarcha quem vocauit aetherius.</p>
    <p>At commodum sic incidit vt ab vnguiculis</p>
    <p>Eductus, vnà vnius efficerere gregis.</p>
    <p>Ob hora felix: legere quae vaticinia</p>
    <p>Suggessit! huc spectantia quod nouitiae</p>
    <p>(1155) Figura legis, anxiaque superstitio</p>
    <p>Deficeret, etenim postea fere fui</p>
    <p>Securus aduenisse sectae deliquium.</p>
    <p>Baptista siquidem in solitudine fatus erat</p>
    <p>Missis, mihique: Parate semitas Dei.</p>
    <p>(1160) Non ipse sum, sed pone me subit ilico</p>
    <p>Cui calceamen soluere indignus precer.</p>
    <p>Tandem cum acerba passionis (heu) Domini</p>
    <p>Tormenta coram ac euidenter cernerem,</p>
    <p>Commotus adeo liquidis veri notis</p>
    <p>(1165) Vsque in hodiernam scripta contuli diem,</p>
    <p>Jnde elicienda veritas. OSI. sic credidi.</p>
    <p>IAC. Beatus ideo es. ante qui quàm videris</p>
    <p>Non abnuisti lege, cedere &amp; haeresi.</p>
    <p>Quapropter annuente Christo itidem tibi</p>
    <p>(1170) Adspicere morte liberum concessimus.</p>
    <p>OSI. Dos magna, perquam in posterum deuinctior</p>
    <p>Recedo, nequid apostatare cogitem.</p>
    <p>IAC. Hac mente semper permane. nam militans</p>
    <p>Deo sine graui scelere nunquam transfugeres.</p>
    <p>(1175) Tu vero Thoma satísne firmus es? THO. ah? etiam</p>
    <p>Requiris? obsecro percontari desine.</p>
    <p><milestone unit="page" facs="55"/></p>
    <p>IAC. Ex re tua est. THO. Infamiam veterem recolis.</p>
    <p>Quando deinceps destiti esse credulus?</p>
    <p>IAC. Hoc tibi perenne faxit Iesus propositum.</p>
    <p>(1180) Nihilominus succedite in Marci domum</p>
    <p>Vti fidele conciliemus symbolum.</p>
    <p>Praecepta Domini conferendo ad inuicem.</p>
    <p>Dictúmne. IA. nempe, nequid effluat. TH sequimur.</p>
  </div>
  <div type="level2" xml:id="actus-quinti-scena-secunda.">
    <head>31. Actus quinti Scena secunda.</head>
    <p>Petrus, Chorus discipulorum per os Ioannis vel Iacobi.</p>
    <p>Iambici trimetri &amp; dimetri.</p>
    <p>PET. NII adeo volupe est, coetus electissime,</p>
    <p>(1185) Quem retroactis saeculis</p>
    <p>Praeordinauit filio Pater frui,</p>
    <p>Quàm conspicari vos modo</p>
    <p>Flagrantius confluere consuetudine.</p>
    <p>CHO. Jta ductor optime concitat</p>
    <p>(1190) Spes &amp; probatae cupiditas concordiae.</p>
    <p>PET. Sublimem abominor titulum.</p>
    <p>Jd vero laude prosequar, quod nemo foras</p>
    <p>Externa sequens dilabitur.</p>
    <p>Vt vniuersis liberum sit repetere</p>
    <p>(1195) Interpretata per Dominum</p>
    <p>Et inuicem collatione sedula</p>
    <p>Vatum erudire recondita.</p>
    <p>CHO Recte mones ò frater. PET. accuratior</p>
    <p>Adhibenda iam iam cautio</p>
    <p>(1200) Ne viua post quam vox in auribus silet,</p>
    <p>Emanet aliqua depositum:</p>
    <p><milestone unit="folio" facs="D4"/></p>
    <p><milestone unit="page" facs="56"/></p>
    <p>Quod mordicus tenere &amp; animo insculpere, est</p>
    <p>Hortatus Iesus non semel.</p>
    <p>CHO. Sic euenire cernitur non raro, cum</p>
    <p>(1205) Didascalus digressus est:</p>
    <p>Agitata quisque extollit, at sententiam</p>
    <p>Vix meminit vnus reddere.</p>
    <p>PET. Jta salutare semen, in petram veluti</p>
    <p>Ceciderit, aret in sterili.</p>
    <p>(1210) Hoc porro probrum insigne foret nostro ordini,</p>
    <p>Si quos sacrauit episcopos</p>
    <p>Vigilanter aliorum operibus intendere,</p>
    <p>Redarguamur indociles.</p>
    <p>Verum secus nauatis &amp; reuerentia,</p>
    <p>(1215) Praesente quae Domino, manet.</p>
    <p>CHO. Ac ture: quoniam cum seorsum sisteret</p>
    <p>Tres Christus in fastigio</p>
    <p>Montis decorus, vbi Moises &amp; Helias</p>
    <p>Occurrerant in colloquium,</p>
    <p>(1220) Repente vehemens factus e caelo sonus</p>
    <p>Per nubis vmbram lucidae,</p>
    <p>Clamauit ad nos, Filius dilectus hic,</p>
    <p>In quo mihi bene complacui,</p>
    <p>Audite voces eius en. audiuimus,</p>
    <p>(1225) Vtque reor, auscultauimus.</p>
    <p>At cum nequiret adesse praesto in corpore,</p>
    <p>Caput omnium te constituit,</p>
    <p>Claues polorum tribuit &amp; regni scelerum,</p>
    <p>Ne praeualeret inferus.</p>
    <p>(1230) Herique rursus talibus onerauit, ut</p>
    <p>Res clara, mandatis ouium</p>
    <p>Te pastor ingens, ante quàm disparuit,</p>
    <p><milestone unit="page" facs="57"/></p>
    <p>Ouile pasceres suum.</p>
    <p>PET. Proinde vilis ipse custos, quandoquidem</p>
    <p>(1235) Dominus talentum hoc credidit,</p>
    <p>Obsecro, quin obtestor: vt e sacris litteris,</p>
    <p>Non litterae superficiem,</p>
    <p>Occidit enim: sed nucleum sub cortice,</p>
    <p>Intus latens mysterium,</p>
    <p>(1240) Conemini decerpere cum prudentia,</p>
    <p>Tractare cum modestia.</p>
    <p>Bipennis est, improuidosque laederet.</p>
    <p>CHO. Vltroneis stimulum adijcis.</p>
    <p>PET. Quod quisque reperit, in commune proferat,</p>
    <p>(1245) Curaeque partem subleuet.</p>
    <p>CHO. Placet auspicari?: PET. rite principio preces</p>
    <p>Fundantur. ita procedet opus.</p>
  </div>
  <div type="level2" xml:id="actus-quinti-scena-tertia.">
    <head>32. Actus quinti Scena tertia.</head>
    <p>Syba seruus presbyteri solus.</p>
    <p>Alcaici duo cum Iambico dimetro &amp;c. &amp; Alcmanio.</p>
    <p>PRô? quid tumulti est in aedibus!</p>
    <p>Quam turbulenta concio! non pudet</p>
    <p>(1250) Antistites legisque peritos</p>
    <p>Tam streperis caluisse rixis!</p>
    <p>Vnde ista nouitas? quanta licentia!</p>
    <p>Postquam de Iesu mentio facta, mox</p>
    <p>Primi Sacerdotum &amp; sequaces</p>
    <p>(1255) Vociferando vetant referri.</p>
    <p>Repente, quantum proximus ad fores</p>
    <p>Audire quibam, cetera factio</p>
    <p><milestone unit="folio" facs="D5"/></p>
    <p><milestone unit="page" facs="58"/></p>
    <p>Par dignitate &amp; albo, quorum</p>
    <p>Gamaliel, vti Nicodemus,</p>
    <p>(1260) Sese tueri, tendere sedulo</p>
    <p>Jllum fuisse, non fore vel, ducem</p>
    <p>Quem patriarcha femore Iudae</p>
    <p>Jam moriens oriturum Iacob</p>
    <p>Praedixit: Ex quo maxima gentium</p>
    <p>(1265) Penderet exspectatio, donec in</p>
    <p>Orbem veniret missus. hic ijdem</p>
    <p>Multo inamabilius reclamant.</p>
    <p>Quàm tunc verebar! ne, vehementer vt</p>
    <p>Verbis agebant, vlterius citi</p>
    <p>(1270) Opinionis in furore</p>
    <p>Verbera veridicis pararent.</p>
    <p>Retudit horum paullulum ineptiam</p>
    <p>Resuscitatum nuntius adferens</p>
    <p>Apparuisse plus quingentis</p>
    <p>(1275) Fratribus in Galileae aperto.</p>
    <p>Jbi ille minister firte probantium,</p>
    <p>Periclitari, dicere quipiam</p>
    <p>Jdoneis sic comperisse</p>
    <p>Testibus, &amp; bene conuenire</p>
    <p>(1280) Cum voce psaltis, Jsaia simul,</p>
    <p>Ac plura. Nec tot litigiis tamen,</p>
    <p>Neque partium redintegrari</p>
    <p>Pax studiis aliquando coepta.</p>
    <p>Abeo: mihi nil quippe negotij</p>
    <p>(1285) Illic, nec vsus tum ardua iurgia</p>
    <p>Diiudicandi. Quòd si porro</p>
    <p>Pugna sequatur iniqua pugnis,</p>
    <p>Longe minus, non pactus enim fui</p>
    <p><milestone unit="page" facs="59"/></p>
    <p>Seruire cum discrimine tergi hero,</p>
    <p>Nec fas sine iure suffragari.</p>
    <p>(1290) Fortior haud inopes grauarem.</p>
    <p>Mos fit diurnus. Quis scit an hac die</p>
    <p>Redire possit mutuo gratia?</p>
    <p>Nae signifer ego vapularem!</p>
    <p>Tutius est vim agere in culinam.</p>
  </div>
  <div type="level2" xml:id="act.-quinti-sce.-quarta-vltima.">
    <head>33. Act. quinti Sce. quarta, &amp; vltima.</head>
    <p>Christus, Chorus discíp. per os Petri.</p>
    <p>Iambici trimetri &amp; dimetri.</p>
    <p>(1295) PRodite alacriter dulcia mihi pignora</p>
    <p>Addicta prae Orbis initio,</p>
    <p>Quorumque laetus neminem desidero</p>
    <p>Reprobissimum, quàm vasculum</p>
    <p>Damnationis. CHO. Adsumus agiles Domine.</p>
    <p><hi rend="bold">(1300) CH. Nulli est, opinor,
    amplius</hi></p>
    <p>Ambigua mens, quin glorioso corpore</p>
    <p>E mortuis surrexerim.</p>
    <p>Nam quadraginta per dies affabilem</p>
    <p>Crebro fuistis intuiti.</p>
    <p>(1305) PET. Tu nempe Patris vnigenitus es Dei.</p>
    <p><hi rend="bold">CH.: Nunquam tam amica
    sodalitas</hi></p>
    <p>Cohaesit, vt non dirimeretur postmodum.</p>
    <p>Proinde, quoniam tempus est</p>
    <p>Adire sacram me parentis regiam,</p>
    <p>(1310) Nouissima haec infigite</p>
    <p>Mandata. Primo diligatis inuicem,</p>
    <p><milestone unit="page" facs="60"/></p>
    <p>Nil caritate excelsius.</p>
    <p>Vos habeo testes, aetheris quod est soli</p>
    <p>Mihi potestas tradita.</p>
    <p>(1315) Eáque fungens, ac modo dispartiens</p>
    <p>Mortalium fidissimus,</p>
    <p>En mitte vos, me sicuti misit Pater</p>
    <p>Apostolos Euangelij:</p>
    <p>In cuncta terrae vester intonet sonus</p>
    <p>(1320) Gentilium confinia.</p>
    <p>Tamen exeuntes, in Palaestina prius,</p>
    <p>Hinc contiguis regionibus,</p>
    <p>Populo ibi praedicate paenitudinem,</p>
    <p>Et instituite moribus.</p>
    <p>(1325) Quemcunque veteris corriget vitae pudor,</p>
    <p>Intingite illum, in nomine</p>
    <p>Patris, perinde Filij, atque Spiritus</p>
    <p>Sancti: insuper remittite</p>
    <p>Delicta, veniam consequentur ita ratam.</p>
    <p>(1330) PET. Quo pacto Domine quibimus</p>
    <p>Dignoscere? CHO. Haec indicia prae sese ferent</p>
    <p>Vestro additi commercio.</p>
    <p>Mox inuocato me propellent Daemones,</p>
    <p>Lingua loquentur omnigena.</p>
    <p>(1335) Venena tollent, vtque biberint mortiferum,</p>
    <p>Jnnoxij vim digerent.</p>
    <p>Manus super aegros applicabunt, &amp; statim</p>
    <p>Languor recedet artubus.</p>
    <p>Qui vero tantum deprecabitur officium,</p>
    <p>(1340) Diffisus ac incredulus,</p>
    <p>Scelere obligatus perpetim cruciabitur.</p>
    <p>De pedibus in nunc puluerem</p>
    <p><milestone unit="page" facs="61"/></p>
    <p>Excutite: vindex assero, quoniam Zodomis</p>
    <p>Clementius erit iudicium.</p>
    <p>(1345) Hierusalem, oh Hierusalem non amplius</p>
    <p>Visura promissi faciem:</p>
    <p>Prophetico polluta pridem sanguine,</p>
    <p>Ab Abel vsque Zachariam,</p>
    <p>Quoties tetendi prolibus expansam tuis,</p>
    <p>(1350) Vt mater alas, dexteram:</p>
    <p>Nec subter vmbram passa es occuli meam.</p>
    <p>Impleto mensuram patrum.</p>
    <p>En deserentur propediem lares tui</p>
    <p>Lateque ruina concidet.</p>
    <p>(1355) PET. An ergo nondum venit hora, regnum vti</p>
    <p>Dominator Israel statuas?</p>
    <p><hi rend="bold">CH. Fas neutiquam momenta vos
    praenoscere,</hi></p>
    <p>Quae genitor asseruat sibi.</p>
    <p>Jd scite tantum, tempus imminere, quo</p>
    <p>(1360) Beata vocabitur sterilis.</p>
    <p>Aduento in oliuis inclytum modo iugum,</p>
    <p>Puncto reuellar ab omnibus.</p>
    <p>Nihilominus subite relicti moenia,</p>
    <p>Jbi sedebitis aequanimes,</p>
    <p>(1365) Dum Paracletus imbuet vos desuper.</p>
    <p>PET. Itan’ separaberis Domine?</p>
    <p><hi rend="bold">CH. Sedate luctum, haud orphanos ideo
    sinam.</hi></p>
    <p>Solator ille spiritus</p>
    <p>Agenda in aulis, medio &amp; in discrimine</p>
    <p>(1370) Responsa fide suggeret:</p>
    <p>In vite semper palmites haerebitis</p>
    <p>Quamuis recondar paullulum,</p>
    <p>Ero penes bos vsque finem saeculi:</p>
    <p><milestone unit="page" facs="62"/></p>
    <p>Donec per ignem euerrero</p>
    <p>(1375) Purgamen Orbis: &amp; adhibuero iudices</p>
    <p>Duodecim super tribus.</p>
    <p>Tunc confruemur gloria absque termino.</p>
    <p>PET. Quod ante plasma syderum</p>
    <p>Diuina faxit rite prouidentia,</p>
    <p>(1380) Et nunc &amp; aeternum vigeat.</p>
    <p>Amen.</p>
  </div>
  <div type="level2" xml:id="peroratio.">
    <head>38. Peroratio.</head>
    <p>Senarij.</p>
    <p>AD vos ò plena beneuolentia ingenia</p>
    <p>Reuertor, intra pectus ambigens quibus</p>
    <p>Orationis viribus digne queam</p>
    <p>Humanitati tantae gratias agere,</p>
    <p>(1385) Et quo meremini ad vnum honore prosequi.</p>
    <p>Quoniam inchoato primitus ab exordio</p>
    <p>Adeo stetistis consilentes &amp; placidi,</p>
    <p>Et more saniae conferentes nil scholae,</p>
    <p>Vt liberum mihi fuerit pendentibus</p>
    <p>(1390) Ex ore nostro mentibus stimulum addere.</p>
    <p>Siue illud exquisita suasit indoles,</p>
    <p>Vel irremissa cupiditas mysterij.</p>
    <p>Vtrique singulare do praeconium.</p>
    <p>Nanque ille candor in theatris infrequens</p>
    <p>(1395) Impendio placere monstrat Pallada.</p>
    <p>At haec sacri dilectio spectaculi,</p>
    <p>Quanto magis propensa, eo ampliore fit</p>
    <p><milestone unit="page" facs="63"/></p>
    <p>Pietate, postquam sedulo reminiscimini</p>
    <p>Caelo profectos quid manere conueniat:</p>
    <p>(1400) Hereditatem nempe regni perpetui,</p>
    <p>In quam citati voce caelesti sumus,</p>
    <p>Cuiusque signum Dominus ipse praeferens</p>
    <p>Corruptionem carnis in se sustulit</p>
    <p>Ut nos deinceps semen &amp; genus Dei</p>
    <p>(1405) Linquendo praua retro desideria,</p>
    <p>Excresceremus in viros prudentiae,</p>
    <p>Quibus foret non triste, de terrae hospitio</p>
    <p>Domum, inque patriam postliminio excedere.</p>
    <p>Et cum tuba cantante, momento breui</p>
    <p>(1410) Nutari, &amp; immortale corpus effici.</p>
    <p>Nam suscitauit filium iccirco Pater,</p>
    <p>Potissimas tunc dormientûm primitias,</p>
    <p>Vt mortui post tempus omnes surgerent,</p>
    <p>Et orta ab homine mors per hominem occumberet,</p>
    <p>(1415) Qui transfiguret singulos cum gaudio,</p>
    <p>Dum sanguis absit atque carnalis nota.</p>
    <p>Eaque spe fouente versamur peregre.</p>
    <p>Quod mortuorum nemo si resurgeret,</p>
    <p>Periere quotquot recta egere per fidem,</p>
    <p>(1420) Virtutis &amp; nos perderemur aemuli,</p>
    <p>Ita feriatis miseriores ethnicis:</p>
    <p>Quia caritatis igne mentem perciti,</p>
    <p>Studio iudicatae cum salutis ducimur,</p>
    <p>Vmbraticis fraudamus hîc genium bonis.</p>
    <p>(1425) Sed aliud almus insufflauit spiritus,</p>
    <p>Secusque vates asseuerat Ezechiel,</p>
    <p>Neque id negare vel Iosephus, vel suis</p>
    <p>Pilatus audet dissimulare litteris.</p>
    <p><milestone unit="page" facs="64"/></p>
    <p>Proinde sursum commigremus vnanimes,</p>
    <p>(1430) Sensim: &amp; dietim vt fructus aeui defluit.</p>
    <p>Grata apice montis mansio exspectat Sion,</p>
    <p>Jntus, Dei in viuentis vrbe Hierusalem.</p>
    <p>Sic institutis non molestum erit mori,</p>
    <p>Incerta postquam veniet hora. viuite</p>
    <p>(1435) Laeti, atque scelere intaminati plaudite.</p>
  </div>
</div>
<div type="level1" xml:id="back">
  <head>Back</head>
  <p>FINIS.</p>
</div>
        
    </body>
</text>
</TEI>
