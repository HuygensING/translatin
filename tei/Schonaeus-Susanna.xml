<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0097" xml:lang="lat">
<teiHeader>
<fileDesc>
    <titleStmt>
        <title type="main">Susanna</title>
        <title type="sub">Terentii Christiani Susanna</title>
        <author>Schonaeus, Cornelius</author>
        <editor>{'tp': 'str', 'value': 'Jan Bloemendal'}</editor>
        <respStmt>
            <resp>transcription</resp>
            <name>{'tp': 'str', 'value': 'Jan Bloemendal et al.'}</name>
        </respStmt>
    </titleStmt>
    <publicationStmt>
        <publisher>Gerhard Grevenbruch</publisher>
        <pubPlace>Cologne</pubPlace>
        <date>"1614"</date>
    </publicationStmt>
    <sourceDesc>
        <bibl>
            Identifier: <name>Schonaeus-Susanna</name><lb/>
            Short title: <title>Susanna</title><lb/>
            Year of first edition: <date>1599</date><lb/>
            Author information:<lb/>
            Alias: Schoon, Cornelis<lb/>
            Birth: 1540, Gouda<lb/>
            Death: 1611, Haarlem<lb/>
            Floruit: None, Haarlem, The Hague<lb/>
            <ref target="https://nl.wikipedia.org/wiki/Cornelius_Schonaeus">Link</ref><lb/>
            <emph>Terentius Christianus (1614)</emph><lb/>
            <ref target="https://books.google.nl/books?id=r-ZIAAAAcAAJ">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>TERENTI CHRISTIANI SVSANNA.</p>
</div>
<div type="level1" xml:id="main">
  <head>Main</head>
  <p></p>
</div>
<div type="level1" xml:id="actorum-nomina.">
  <head>Actorum nomina.</head>
  <p>IOACHIMVS.</p>
  <p>SVSANNA.</p>
  <p>IVDAS. Senes.</p>
  <p>MELCHIAS.</p>
  <p>SYRA, ancilla.</p>
  <p>SOSIA, seruus.</p>
  <p>SADOCVS. Satellites.</p>
  <p>AZARIAS.</p>
  <p>DANIEL.</p>
  <p>SIMEON. Iudices.</p>
  <p>ANANIAS.</p>
  <p>(1)</p>
</div>
<div type="level1" xml:id="prologvs.">
  <head>PROLOGVS.</head>
  <p>Iambici.</p>
  <p>Salutem, spectatores humanissimi,</p>
  <p>Vobis precamur plurimam, felicia,</p>
  <p>Laeta, atque prospera exoptantes omnibus.</p>
  <p>Quicunque huc alacres, &amp; magnâ frequentiâ</p>
  <p>(5) Conuenistis, ludos has spectaturi scenicos:</p>
  <p>Quos Schonaeus nostrae Archididascalus scholae,</p>
  <p>Per nos hic est exhibiturus. Comoedia</p>
  <p>Erit sacra, è sacris sumpta Biblijs.</p>
  <p>Attentos itaque animos huc; atque beneuolos</p>
  <p>(10) Adhibete cuncti, nec ijs inter vos locum</p>
  <p>Date, qui aut ridendi aut fabulandi gratiâ</p>
  <p>Se huc contulêre. Absint illi procul: nihil</p>
  <p>Moramur tales, quos abesse malumus</p>
  <p>Quàm adesse. Nam nobis ab his nihil boni</p>
  <p>(15) Expectandum arbitramur: à quibus turbas,</p>
  <p>Tumultus, clamores, aliaque similia</p>
  <p>Incommoda prouenire videmus saepius.</p>
  <p>Silentio erit hic nobis opus, &amp; auribus</p>
  <p>Arrectis, atque candidis.</p>
  <p>(20) Quas vt sedulo adhibeatis oro, atque obsecro.</p>
  <p>Ne sinite vt improborum maleuolentiâ</p>
  <p>Indignis circumuenti videamur modis.</p>
  <p>Aequum, ac iustum esse puto, quod postulo: quando</p>
  <p>Huc omnis noster incumbit labor, vobis</p>
  <p>(25) Vt prosimus, animumque iucundo, ac sacro</p>
  <p>Oblectemus spectaculo. nam seria</p>
  <p>Sunt quae damus, ac pia, non profana, aut ludicra.</p>
  <p><milestone unit="folio" n="A"/></p>
  <p><pb n="2"/></p>
  <p>Quibus deteriores plerumque reddimur.</p>
  <p>Quiescite igitur, atque fauete silentio,</p>
  <p>(30) Vt Periocham vobis recitem comoediae.</p>
</div>
<div type="level1" xml:id="periocha.">
  <head>PERIOCHA.</head>
  <p>AD probrum Susannam duo solicitant senes.</p>
  <p>Recusantem obsequi insimulant, adulterium</p>
  <p>Intentantes. Fides habetur perfidis.</p>
  <p>Damnatur, &amp; ad mortem deducitur innocens.</p>
  <p>(5) Mox Danielis patrocinio retegitur</p>
  <p>Dolus, dimittitur illa. Sceleribus suis</p>
  <p>Dignum, meritumque supplicium senes luunt.</p>
</div>
<div type="level1" xml:id="actvs-i.-scena-i.">
  <head>ACTVS I. SCENA I.</head>
  <p>IOACHIMVS.</p>
  <p>Iambici.</p>
  <p>IPsâ re nunc verum esse comperio, frequens</p>
  <p>Vulgò quod dici consueuit: vitae optimam</p>
  <p>Ei obtigisse sortem, cui ex animi sententia</p>
  <p>Cessere nuptiae: cuique talis contigit</p>
  <p>(5) Vxor, quae non tam maiorum stemmatibus, &amp;</p>
  <p>Generis nobilitate, aut magnifica dote, quam sua</p>
  <p>Probitate, ac virtute se commendat viro.</p>
  <p>Abunde enim nobilis est, quae pietate est praedita.</p>
  <p>Tum dotata est satis, quae morata est benè.</p>
  <p>(10) Haec dos puellam exornat maximè hac si quae</p>
  <p>Caret, nae ego illam vxorem haud optarim mihi,</p>
  <p>Etiamsi satrapa alicuius sit filia.</p>
  <p>Nam mihi quid prosit, si magnas poßideam opes:</p>
  <p>Si me homines vt virum potentem, ac diuitem foris</p>
  <p>(15) Honorent, vereantur, cedantque de via:</p>
  <p><pb n="3"/></p>
  <p>Atque interim superba, morosaque femina</p>
  <p>Querimonijs, rixisque perpetuo obtundar domi.</p>
  <p>Profectò splendorem hunc, talemque opulentiam</p>
  <p>Haud magni ego aestimem: in qua tranquillo, quietoque</p>
  <p>(20) Animo vix vnquam esse liceret mihi. Mea</p>
  <p>Mihi magis placet vxor, quae vt parentibus</p>
  <p>Bonis, honestisque est prognata, ita ipsa quoque probam</p>
  <p>Se praebet: placidis, &amp; amabilibus ornata moribus.</p>
  <p>Tum verò praeter alias animi, &amp; corporis,</p>
  <p>(25) Quibus meritò laudanda est, dotes, admirabilis</p>
  <p>Ea est illius virtus, quod pietatis amans, Deum</p>
  <p>Religiosè colit. Quae res, vt opinor, efficit,</p>
  <p>Vt quicquid aggreditur, ei cedat feliciter,</p>
  <p>Superis eius conatus adiuuantibus:</p>
  <p>(30) Quas quin sibi propitios habeat, non est dubium mihi,</p>
  <p>Sed ostium crepat, quis exiturus sit,</p>
  <p>Nescio. Ea ipsa est, de qua loquor. Eia, quàm venusta,</p>
  <p>Atque elegans est. Bone Deus, vt ego illam aspicio lubens.</p>
  <p>Quanquam elegantiam, formamque corporis</p>
  <p>(35) Parui facio. mores illius candidi,</p>
  <p>Atque incorrupti, multò maiori voluptati</p>
  <p>Sunt mihi. Eam hîc opperiar, &amp; quid loquatur audiam.</p>
</div>
<div type="level1" xml:id="actvs-i.-scena-ii.">
  <head>ACTVS I. SCENA II.</head>
  <p>SVSANNA, IOACHIMOS.</p>
  <p>Eiusdem generis versus.</p>
  <p>Fortunatam profectò ac felicem me esse arbitror,</p>
  <p>Cum Ioachimo, probo atque laudato viro,</p>
  <p>(40) Nubere contigerit mihi. quem eo ingenio video esse
  praeditum,</p>
  <p>Virtutem vt pluris, quàm aurum, aut argentum aestimet.</p>
  <p><milestone unit="folio" n="A2"/></p>
  <p><pb n="4"/></p>
  <p>Et cui dotes animi multò quam corporis</p>
  <p>Placent magis. Atque hoc mihi cùm illo planè conuenit:</p>
  <p>Ingenio enim bono, atque moribus probis,</p>
  <p>(45) Quàm auro, gemmis multis, preciosisque annulis</p>
  <p>Me ornatam malim. Neque in eo me errare existimo.</p>
  <p>Verecundia enim mulierem, non purpura</p>
  <p>Commendat. Ioa. Ita me Deus amet, vt ego hanc audio lubens</p>
  <p>Loquentem. nimis aptè cum ingenio oratio</p>
  <p>(50) Illius conuenit. Sus. Nunc eò res redijt, vt</p>
  <p>Locupletem quisque, quam probam</p>
  <p>Vxorem malit, Dum dos est, nullum vitium</p>
  <p><ptr target="#tn1" n="1"/>Vitio vertitur. Ioa. Euge, laudo. Su. Et errant grauiter</p>
  <p>Meâ quidem sententiâ: qui vilia haec, ijs,</p>
  <p>(55) Quae verè sunt bona, sibi anteponenda esse censent.</p>
  <p>Ioa. Compellarem illam, nisi metuam, ne desinat narrare, quae</p>
  <p><ptr target="#tn2" n="2"/>Lubenter eam loqui audio. Sus. Quin femina</p>
  <p>Quae magnam ad maritos attulerunt dotem, opibus suis</p>
  <p>Elatae, postulant sibi quaelibet: pedissequas,</p>
  <p>(60) Famulas, aurum, argentum, annulos,</p>
  <p>Torques, armillas, gemmas, aliaque ornamenta plurima.</p>
  <p><ptr target="#tn3" n="3"/>Quibus cùm corpus ornant, animum potiorem sui</p>
  <p>Partem, planè negligunt,</p>
  <p>Eumque incultum esse sinunt. Multa ego video</p>
  <p>(65) Mulieribus esse vitia: sed hoc vnum è multis est
  maximum,</p>
  <p>Quod curiosius, &amp; plus quam decet, sese</p>
  <p>Colunt, nimisque operam dant, vt placeant viris.</p>
  <p>Ego autem, vt ex animo loquar,</p>
  <p><ptr target="#tn4" n="4"/>Diuerso ingenio me natam esse gaudeo:</p>
  <p>(70) Quae viro meo probari, quam placere malo.</p>
  <p>Proba enim mulier nuda, est purpurata pulchrior.</p>
  <p><pb n="5"/></p>
  <p>Ornatum pulchrum, turpes mores peius coeno collinunt.</p>
  <p>Ioa. Rectè. nequicquam enim ornata est benè, quae morata malè</p>
  <p>Est. Su. At video maritum. mirum ni me hic loquentem</p>
  <p>(75) Audierit, solam me esse putabam. Ioa. Visus sum.</p>
  <p>Ah, sermonem eius interruptum esse doleo.</p>
  <p>Sus. Accedam propiùs, atque illum compellabo prior.</p>
  <p>Ioa. Sed huc ad me affectat viam. Sus. Eho, hiccine</p>
  <p>Eras Ioachime? non praeuideram te. Ioa. Credo, sed</p>
  <p>(80) Ego te loquentem auscultaui lubens. Su. Quid ita?
  cedo.</p>
  <p>Ioa. Quia placebat mihi tua oratio: quae quo</p>
  <p>Ingenio sis declarat maximè. Sus. Si quid</p>
  <p>Loquor, aut facio, quod tibi placet mi vir, equidem</p>
  <p>Gaudeo. quanquam in me nihil omnino esse arbitror, [&lt; mo]</p>
  <p>(85) Quod magnopere sit laudandum. Nam si quid in homine</p>
  <p>Laude dignum est, in viris id potius, quam in mulieribus</p>
  <p><ptr target="#tn5" n="5"/>Inueniri existimem. Ioa. Modestè isthuc à te,</p>
  <p>Ac prudenter anime mi, laudo, mihique gratulor,</p>
  <p>Quod tu vxor contigisti mihi. Sus. Ego quoque diem</p>
  <p>(90) Istum feliciter mihi illuxisse censeo,</p>
  <p>Quo tu me coniugem domum</p>
  <p>Ducebas, quo quidem marito me admodum</p>
  <p>Fortunatam esse iudico:</p>
  <p>Praesertim cùm quarundam mulierum sortem</p>
  <p>(95) Mecum perpendo: quae infeliciter nuptae,</p>
  <p>Cum incommodis maritis vitam iniucundam exigunt.</p>
  <p>Ioa. Ingenij, ac morum dissimilitudo inter plurimos</p>
  <p>Odium atque dißidium parit. Inter nos per omnia</p>
  <p>Bene conuenit: adeo vt quaecunque mihi, tibi</p>
  <p>(100) Etiam placeant: contra quae displicent, ea</p>
  <p>Tu tibi vitanda, ac fugienda esse existimes.</p>
  <p><pb n="6"/></p>
  <p>Sus. Ita facere probam matronam decet. Io. Insuper</p>
  <p>Genus, parentes, atque facultates nostrae, ferè pares,</p>
  <p>Atque aequales sunt: quorum diuersitate</p>
  <p>(105) Nobiles etiam familias turbari videmus</p>
  <p>Saepius. Sus. Est vt dicis Ioachime. Sed video</p>
  <p>Huc aduentantes nescio</p>
  <p>Quos, tempus est vt hinc intrò me recipiam.</p>
  <p>Ioa. Qui sint videor mihi propemodum agnoscere.</p>
  <p>(110) Ingredere tu, si ita tibi videtur. ego eos</p>
  <p>Praestolabor huc accedentes. Sus. Eo.</p>
</div>
<div type="level1" xml:id="actvs-i.-scena-iii.">
  <head>ACTVS I. SCENA III.</head>
  <p>IVDAS, MELCHIAS, IOACHIMVS.</p>
  <p>Eiusdem generis versus.</p>
  <p>REctè quidem tu isthac, ac verè Melchia:</p>
  <p>Nihil enim in vitâ hac muliere vidi pulchrius,</p>
  <p>Nihilque venustius. Me. Haud similis est vxorum</p>
  <p>(115) Nostrarum: quae dum sunt foris, nihil videtur
  mundius,</p>
  <p>Neque magis compositum quicquam, neque magis elegans.</p>
  <p>Verùm domi cum solae sunt apud maritos,</p>
  <p>Nihil illis sordidius, nihilque est inuenustius.</p>
  <p>Sed estnè iste Ioachimus, illius maritus, quem</p>
  <p>(120) Non procul hinc stantem conspicio? certè ipsus est,</p>
  <p>Nisi oculi prospiciunt parum.</p>
  <p>Iud. Nihil te fallit visus, accedamus ad</p>
  <p>Eum. Mel. Nae ille hominum, qui viuunt, fortunatißimus.</p>
  <p>Merito est censendus, cui tam formosa vxor contigit.</p>
  <p>(125) Iud. Compellamus eum. Ioa. Iudas est, &amp;
  Melchias.</p>
  <p>Ad me accedunt. Mel. Ioachime, plurima salute</p>
  <p>Te tuus impertit Melchias. Iud. Laeta tibi precamur omnia.</p>
  <p>Ioa. Benignè dicitis, atque amicè. Beneuolus</p>
  <p><pb n="7"/></p>
  <p>Esse vester erga me animus, gratus est mihi:</p>
  <p>(130) Optoque vicißim, vt vobis quoque feliciter</p>
  <p>Cuncta atque ex animi succedant sententia.</p>
  <p>Sed quò iter est? Iud. Non procul. Mel. Coeli serenitas</p>
  <p>Foras nos illexit. Ioa. Benè facitis in coenam</p>
  <p><ptr target="#tn6" n="6"/>Ambulando, vt opinor, acuitis stomachum.</p>
  <p>(135) Iud. Rectè coniectus, namque ad eam rem non inutilis</p>
  <p>Est ambulatiuncula. Mel. I vnà nobiscum, si placet.</p>
  <p>Ioa. Nondum remedio eo opus est mihi. per se satis</p>
  <p>Mihi valet stomachus: tum viridi, atque integrâ</p>
  <p>Adhuc sim aetate. Iud. Nae tu fortunatus es</p>
  <p>(140) Prae nobis Ioachime. Ioa. Hem, quid ita sodes? an quia
  senes</p>
  <p><ptr target="#tn7" n="7"/>Estis? Atqui vt id nobis contingat, optamus</p>
  <p>Omnes. Iud. Non ideo ô bone: sed aliam ob rem mihi</p>
  <p>Videre felicißimus.</p>
  <p>Ioa. Quid isthuc? Iud. Quod tam pulchra, tamque venusta tibi</p>
  <p>(145) Obtigerit vxor: id est, quo omnes te fortunatum
  praedicant.</p>
  <p><ptr target="#tn8" n="8"/>Ioa. Corporis formam, quae fluxa, ac fragilis est,</p>
  <p>Parui ego aestimandam censeo. Probitas,</p>
  <p>Atque pudicitia in muliere spectandae sunt maximè.</p>
  <p>His quae ornata est, pulchra est satis, etiamsi nihil</p>
  <p>(150) Praeterea accesserit adiumenti ad pulchritudinem.</p>
  <p>Mel. Est vt dicis, animi quidem</p>
  <p>Dotes corporeae forma anteferenda sunt; sed tamen</p>
  <p>Formosa vxor virum delectat maximè.</p>
  <p>Quam tu cum sis adeptus, non mirum hercule</p>
  <p>(155) Videri debes, si te homines felicem iudicent.</p>
  <p><ptr target="#tn9" n="9"/>Ioa. Si quid boni mihi obtigit,</p>
  <p><milestone unit="folio" n="A4"/></p>
  <p><pb n="8"/></p>
  <p>Gaudeo, &amp; gratiam habeo Deo.</p>
  <p>Mel. Ita me Deus amet Ioachime, vt ego non solum</p>
  <p>Te, qui illius maritus es, beatum existimo:</p>
  <p>(160) Sed omnium quoque aliorum, qui vnà tecum cum eâ</p>
  <p>In eâdem habitant domo, fortunam laudandam puto,</p>
  <p>Qui summâ formâ feminam</p>
  <p>Quotidie conspiciunt, adsunt, inseruiunt.</p>
  <p>Iud. Vere tu istud dicere mihi videris Melchia:</p>
  <p>(165) Praeclarè enim ipse mecum agi arbitrer, si hac mihi</p>
  <p>Voluptate liceat frui.</p>
  <p>Praesertim cùm te minimè clam est, quàm inelegans,</p>
  <p>Ac deformis mihi vxor sit domi. Ioa. Ah, tene</p>
  <p>Isthaec loqui Iuda, cùm eâ sis aetate, vt tibi</p>
  <p>(170) Vxore non admodum videatur esse opus?</p>
  <p>Nam deferbuisse iam in te opinor corporeum</p>
  <p>Istum stimulum, multos qui in adolescentiâ</p>
  <p>Diuersùm ac praecipites trahit. Iud. Nihil minus</p>
  <p>Ioachime. Ioa. Mirum certè. Eho dic Melchia,</p>
  <p>(175) Nondum &amp; tu imperiosi istius domini iugum</p>
  <p>Excußisti? Mel. Nequaquam. Ioa. Eho, quid audio?</p>
  <p>Miseret me vestri. Sed sermonem hunc, neque mihi neque</p>
  <p>Vobis satis decorum, hic abrumpamus: &amp;</p>
  <p>Est quod agam domi. Valete. Iu. Vale Ioachime. Ehem,</p>
  <p>(180) Quid aliud dicere volebam? Ioa. Quid? Iud. Vxori
  tuae</p>
  <p>Ex me salutem dicas oro. Mel. Idem &amp; ego te rogo. Ioa.
  Fiet.</p>
</div>
<div type="level1" xml:id="actvs-i.-scena-iv.">
  <head>ACTVS I. SCENA IV.</head>
  <p>MELCHIAS, IVDAS.</p>
  <p>Eiusdem generis versus.</p>
  <p>IAmne abijt ille? Iud. Abijt. Mel. Et dicere hic quidvis licet?</p>
  <p><pb n="9"/></p>
  <p>Iud. Quidni? quanqam quid dicturus sis propemodum scio.</p>
  <p>Mel. Non arbitror, sed quid sodes? Iud. Sermonem istum, modò</p>
  <p>(185) Quem abrupit Ioachimus, te prosequi velle,</p>
  <p>Vtcunque mihi coniectare videor. Mel. Ita me</p>
  <p>Deus amet, vt rem acu tetigisti. Sed dic seriò:</p>
  <p>Estne bonâ formâ, ac luculentâ? Iud. Rara atque optimâ.</p>
  <p>Ideoque quoties illam mihi videre contigit,</p>
  <p>(190) Verbis pol eloqui haud possum, quantopere animum</p>
  <p>Commouerit meum. Mel. Profectò adamantinus</p>
  <p>Sit, aut quouis adamante durior, quem tam</p>
  <p><ptr target="#tn10" n="10"/>Formosa, tamque venusta non moueat femina.</p>
  <p>Mihi quidem, vt quod sentio loquar, nihil</p>
  <p>(195) In vita vnquam est visum elegantius. Itaque</p>
  <p>Mirum non est, si ego meam, quae infelici</p>
  <p>Est formâ, prae illà spernendam putem. O faciem</p>
  <p>Pulchram! deleo omnes de hinc ex animo mulieres:</p>
  <p>Taedet harum quoatidianarum formarum.</p>
  <p>(200) Iud. Nequicquam tu haec mihi fabulare Melchia,</p>
  <p>Cum &amp; ego deformem, atque adeo rixosam vxorem habeam domi:</p>
  <p>Quam libenter ex aedibus extrusero,</p>
  <p><ptr target="#tn11" n="11"/>Nisi esset quod me deterreret. Mel. Admodum</p>
  <p>Misera certè, &amp; deploranda virorum est conditio: qui</p>
  <p>(205) Cùm adolescentes, quando maxima consilij est
  imbecillitas,</p>
  <p>Vxorem duxerint, qualiscunque illa sit,</p>
  <p>Siue benè, siue malè morata, perpetuò</p>
  <p>Sit retinenda infelicibus. Diuortium</p>
  <p>Enim quanquam viris est concessum; tamen</p>
  <p>(210) Odiosa, atque molesta est disceßio: quam quidem</p>
  <p>In senibus non ferendam multi existimant:</p>
  <p><milestone unit="folio" n="A5"/></p>
  <p><pb n="10"/></p>
  <p>Praesertim si ex ea, quam reijcere paras,</p>
  <p>Nati tibi sint liberi.</p>
  <p>Iud. Ea mihi praecipua (vt hic tecum liberè</p>
  <p>(215) <ptr target="#tn12" n="12"/>Loquar) causa fuit, quod meam perpessus sum hactenus.</p>
  <p>Nam ni isthuc esset, iam pridem illam domo</p>
  <p>Exturbassem. Mel. Id &amp; ego fecissem, nisi causa</p>
  <p>Eadem, qua te cobibuit, mihi, ne istud facerem,</p>
  <p><ptr target="#tn13" n="13"/>Obstitisset: nam morosiorem feminam</p>
  <p>(220) In toto non puto reperiri oppido. Itaque</p>
  <p>Dies, noctesque nihil nisi mecum litigat:</p>
  <p>Meque sua vexat, atque obtundit contumaciâ.</p>
  <p><ptr target="#tn14" n="14"/>Quod tamen vtcunque ferrem, nisi inamabilis,</p>
  <p>Et planè deformis esset. Iud. Idem &amp; mihi</p>
  <p>(225) Vsu venit. Mulier formosa si imperiosior</p>
  <p>Est, aut paulo procacior,</p>
  <p>Aequo animo ego id viro tolerandum censeo.</p>
  <p><ptr target="#tn15" n="15"/>Quando hoc quicquid est incommodi,</p>
  <p>Formâ compensat suâ. Inuenustam autem,</p>
  <p>(230) Et deformem, atque inelegantem perpeti,</p>
  <p>Eiusque ferre contumelias, quis obsecro</p>
  <p>Queat? Mel. Ego sanè tolerando meam, satis</p>
  <p>Superque defatigatus sum. Iu. Et ego profecto. Sed</p>
  <p>Frustra querendo totum hic consumimus diem.</p>
  <p>(235) Valeant illa, &amp; quo coeperamus, rectà pergamus
  via.</p>
</div>
<div type="level1" xml:id="actvs-ii.-scena-i.">
  <head>ACTVS II. SCENA I.</head>
  <p>MELCHIAS.</p>
  <p>Iambici.</p>
  <p><ptr target="#tn16" n="16"/>VIx tandem eum mißum feci, qui me hodie quocunque</p>
  <p>Ibam, est consectatus hactenus, neque dubito</p>
  <p>Quin id fecerit de industria, qui cum probe</p>
  <p><pb n="11"/></p>
  <p>Animaduerteret, suo colloquio me non admodum</p>
  <p>(240) Delectari, atque in alia re mihi occupatum esse
  animum:</p>
  <p>Tamen vsque comitari, atque adeo</p>
  <p>Oratione longiori obtundere</p>
  <p>Aegrè me tandem destitit. Cùm interea nihil nisi</p>
  <p>De Susanna loqueretur. Qui quidem sermo veluti</p>
  <p>(245) Mihi non erat ingratus (nam de illa &amp; ipse
  loquor</p>
  <p>Lubenter, &amp; alium loquentem non inuitus audio)</p>
  <p>Ita eò adduci nullo modo potui, vt ei garrulo</p>
  <p>Committendum esse putarem, quod animum male habet meum.</p>
  <p>Eo enim ingenio fui semper, vt apud nullum</p>
  <p>(250) Sodalium, aut amicorum mea occultè</p>
  <p>Expromere vnquam voluerim. amicum enim mihi</p>
  <p>Ita diligendum censeo, tanquam aliquando eum</p>
  <p>Sim osurus. Ad haec ipsa rei turpitudo me</p>
  <p>Deterret: &amp; taedet, &amp; amore totus ardeo, &amp;</p>
  <p>(255) Prudens, sciens viuus, vidensque pereo: neque quid
  agam</p>
  <p>Scio. Nam quae res in se neque consilium, neque modum</p>
  <p>Habet vllum, eam consilio regere non potes.</p>
  <p>Idque ipse nunc satis superque experior infelix:</p>
  <p>Quando consilio nihil est effectum hactenus.</p>
  <p>(260) Sed eccum rursus accedentem. Hui, tam cito?</p>
  <p><ptr target="#tn17" n="17"/>Qui se pransum iturum dicebat modo.</p>
  <p>Haud auspicatò huc me contuli, Deus.</p>
  <p>Istum malè perdat Corycaeum, qui totum hunc diem</p>
  <p>Me vsque obseruauit: adeò vt neque agere per cum quicquam,
  neque</p>
  <p>(265) Quoquam ire sine eo licuerit mihi. Quin aliàs etiam</p>
  <p>Cum apud has aedes consisto, aut hâc iter habeo,</p>
  <p>Deus bone quoties me est consecutus? quid mihi</p>
  <p><pb n="12"/></p>
  <p>Hic sit negotij rogitans, atque obtundens identidem,</p>
  <p>Quod &amp; nunc absque dubio est facturus. Quasi</p>
  <p>(270) Non viderim illum antè, aßimulabo: &amp; paululum
  hac</p>
  <p>Deflectam ad dextram. sic agam.</p>
</div>
<div type="level1" xml:id="actvs-ii.-scena-ii.">
  <head>ACTVS II. SCENA II.</head>
  <p>IVDAS, MELCHIAS.</p>
  <p>Eiusdem generis versus.</p>
  <p>QVanquam hinc modo sum digressus, tamen nimium diu</p>
  <p>Ab his mihi videor abfuisse aedibus. Nae ego</p>
  <p>Plateam hanc perambulo.</p>
  <p>(275) Frequens: dum exeuntem, aut introeuntem illam
  obseruo.</p>
  <p>Quin nunc me denuo, relicto prandio,</p>
  <p>Huc me properare compulit</p>
  <p>Amor: cui si coner resistere, nihilo</p>
  <p><ptr target="#tn18" n="18"/>Plus agam, quam si dem operam, vt laterem lauem.</p>
  <p>(280) Sed quisnam est iste, quem huc venientem conspicor?</p>
  <p>At at, hic quidem est Collega Melchias: qui à me modò</p>
  <p>Discedens. se domum ire dicebat: monstri simile.</p>
  <p>Accedam, atque alloquar. Ehem, quid hic toties tibi negotij
  est?</p>
  <p>Aut cur apud domum hanc rursum te video Melchia?</p>
  <p>(285) Mel. Vah, quod nihil refert tuâ</p>
  <p>Ne percontare Iuda. Eho, quid isthuc? Tun’ me publicâ</p>
  <p>Prohibebis ire via? quid hoc rei esti quid hic</p>
  <p>Vult curiosus sibi. Iud. Itáne statim irascere?</p>
  <p>Mel. Quid tu malum me obseruas, aut quid ego agam? non mihi</p>
  <p>(290) Placent homines alienis qui occupati</p>
  <p>Negotijs, sua negligunt. Iud. Audi mi Melchia.</p>
  <p><ptr target="#tn19" n="19"/>Mel. Quid mi Melchia, tantumne abs re tuâ</p>
  <p><pb n="13"/></p>
  <p>Ocij est tibi, mea vt cures, eaque nihil quae ad te attinent?</p>
  <p>Iud. Homo sum, humani nihil à me alienum puto.</p>
  <p>(295) Si peccaui, ignoscas oro. Mel. Age, lubenter:</p>
  <p>Neque iam tibi, neque cuiquam sum iratus alteri.</p>
  <p>Sed dic mihi sodes vicißim,</p>
  <p>Quid causae sit, quod ego te quoque in hac toties reperio</p>
  <p>Platea? nunquam tam manè egredior, neque</p>
  <p>(300) Tam vesperi domum reuertor, quin te apud</p>
  <p>Has conspiciam aedes. Iud. Inuenisti tu quidem</p>
  <p>Me hic aliquoties, non inficior. Sed desine</p>
  <p>Sodes aut suspicari, aut percontari quippiam.</p>
  <p>Me. Quid ita? Iu. Quia me pudet mei; nec ausim dicere.</p>
  <p>(305) Mel. Oh, salua res est, erubuit. iam re quid
  torqueat</p>
  <p>Scio, neque id nunc tandem primùm intelligo;</p>
  <p>Sed idem alias tuis ex verbis deprehendi frequentius.</p>
  <p>Iud. Quid hic se deprehendisse ait? Mel. Hoc quod dico, age,</p>
  <p>Fatere amabo, nam negare non potes amplius.</p>
  <p>(310) Iud. Ah nugator, tace. Mel. Imò haud desistam, nisi</p>
  <p>Quid sit, confiteare mihi. Iud. Vis quidem haec est. Mel. Age,</p>
  <p>Mitte ambages, &amp; rem paucis eloquere. Iud. Non queam</p>
  <p>Herculè. Mel. Ah, potes: tergiuersari desine.</p>
  <p><ptr target="#tn20" n="20"/>Iud. Circumspice num quis sit, qui nostrum audiat</p>
  <p>(315) Sermonem. Mel. Soli sumus. Iud. Circumspice</p>
  <p>Etiam sodes diligentius. Mel. Enecas,</p>
  <p>Nemo hîc est vspiam. Iud. Dicam igitur, attamen vt</p>
  <p>Satis tuto dicam, nimium vereor miser. Mel. Ah, quasi</p>
  <p><ptr target="#tn21" n="21"/>Qui sim nondum noris Iuda. Iu. Age, proferam,</p>
  <p>(320) His fretus, quas semper in te intellexisse sitas,</p>
  <p>Fide, &amp; taciturnitate. Mel. Eho vereris ne id fiat palam?</p>
  <p><pb n="14"/></p>
  <p>Ita me Deus amet, haud propterea te rogo,</p>
  <p>Vt istud proferam: sed vt aut re, aut operâ, aut consilio,</p>
  <p><ptr target="#tn22" n="22"/>Te adiuuem. Iud. Benignè dicis. Nunc ausculta paucis:</p>
  <p>(325) Ita quid me solicitet, &amp; tu quod quaeris scies:</p>
  <p>Nam tibi iam habeo fidem. Me. Ausculto, loquere quod velis.</p>
  <p><ptr target="#tn23" n="23"/>Iud. Per Deum ego te, &amp; nostram amicitiam rogo,</p>
  <p>Melchia, quae incoepta à paruis cum aetate accreuit simul,</p>
  <p>Vt hac in re succurras mihi. Mel. Ah ne me obsecra:</p>
  <p>(330) Quasi te hoc orando à me impetrare oporteat. Sed dic</p>
  <p>Quid est? Iud. Amo, amo inquam Melchia: &amp; nisi eâ quam amo
  potiar,</p>
  <p><ptr target="#tn24" n="24"/>Actum est perij. Mel. Hui, quam obsecro?</p>
  <p>Iud. Susannam, Ioachimi vxorem: quà venustiorem</p>
  <p>In vitâ nullam vidi feminam. Mel. Facilè</p>
  <p>(335) Illud coniectabam esse. Sed tun’ illam mihi laudas</p>
  <p>Iuda? Iud. Hanc tu mihi vel vi, vel precio, vel precario</p>
  <p>Fac tradas: mea nihil refert, dum potior modò,</p>
  <p>Mel. Rem pol duram imperas, &amp; factu difficillimam.</p>
  <p>Iu. Tanto magis enitere quaeso: nam nisi me nunc iuues,</p>
  <p>(340) Efficiasque vt mihi eius concedatur copia,</p>
  <p>Mori malim, quam viuere diutius. Mel. Hei mihi</p>
  <p>Misero! Iud. Eho, quid tu suspiras? ego quidem sum miserrimus.</p>
  <p>Mel. Et mea pol in dubio vita est: in eodem enim</p>
  <p>Tecum luto haereo, cum eandem amem perditè.</p>
  <p>(345) Iud. Ah. quid ais Melchia? prohibeat istud Deus,
  quanquam</p>
  <p><ptr target="#tn25" n="25"/>Non rarò isthaec in animum mihi incidit</p>
  <p>Suspicio. Namque vsu id venit plerumque amantibus,</p>
  <p>Vt grauiter aduertant, quae non sentias. Mel. Verum</p>
  <p>Dicis: &amp; in amore se cohibere difficile est:</p>
  <p>(350) Sed nunc quo pacto illâ poßimus potiri,</p>
  <p><pb n="15"/></p>
  <p>Consilium volo capere vnà tecum. Iud. Quid istud?</p>
  <p>Eâ vt tu potiaris, quam ego</p>
  <p>Amo? Mel. Quidni. Digna illa est, vt ab vtroque nostrum ametur.</p>
  <p>Atque ita facilius efficiemus quod volumus:</p>
  <p>(355) Quando &amp; tu mihi, &amp; ego tibi in amore adiutor
  ero.</p>
  <p>Sed ab eâ crepuit ostium atque adeo ipsa exit foras,</p>
  <p>Opportunè admodum. Iud. Totus tremo, horreoque</p>
  <p>Postquam aspexi hanc. Mel. Tace, in hortum eam ituram existimo.</p>
  <p>Praecurramus nos? Hem, quid stas? opus</p>
  <p>(360) Est festinato, propera. ibi meum tibi</p>
  <p>Consilium aperuero. Iud. Age, praecede, consequor.</p>
</div>
<div type="level1" xml:id="actvs-ii.-scena-iii.">
  <head>ACTVS II. SCENA III.</head>
  <p>SVSANNA, SYRA, MELCHIAS, IVSAS.</p>
  <p>Eiusdem generis versus.</p>
  <p>HEM sequimini me in hortum: istic enim, quia</p>
  <p>Ingens est aestus, me lauabo: postea</p>
  <p>Vbi ego lauero, lauate vos quoque, si voletis. Sy. I prae hera,</p>
  <p>(365) Sequimur. Sus. Oleum atque pyxidem illam, in qua smegma
  est, domo</p>
  <p>Huc adferte, quibus opus erit mihi. Syr. Fiet.</p>
  <p><ptr target="#tn26" n="26"/>Su. Quid aliud dicere volebam? hem, maneto paulisper. Fores</p>
  <p>Diligenter vti claudas, etiam atque etiam vide Syra.</p>
  <p>Syr. Faciam sedulò. Sus. Tum pessulum ostio obde, ne</p>
  <p>(370) Cui, vobis absentibus,</p>
  <p>Ingrediendi sit copia: atque audin’? per posticum</p>
  <p>Horti hinc abite intro, &amp; redite protinus.</p>
  <p>Syr. Iam iam reuersas nos conspicies hera. Sus. Properate. Interea
  ego</p>
  <p><pb n="16"/></p>
  <p>Me vestibus exuam: quae oneri, non vsui</p>
  <p>(375) Hoc tempore sunt mihi. Iud. Audin’ quid loquatur
  Melchia? Mel. Oh,</p>
  <p>Quidni audiam Iuda. Iud. Nimis feliciter</p>
  <p>Hic nobis eueniunt omnia. Abierunt ancillae, ostium</p>
  <p>Occlusum est. &amp; soli cum illa sumus, quidvis</p>
  <p>Hîc iam nobis impunè facere licebit, arbitris</p>
  <p>(380) Remotis omnibus. Mel. Sic est profectò, gaudeo,
  &amp;</p>
  <p>Vix me contineo. Iud. Exutos eius video pedes, ita</p>
  <p>Me Deus amet, pulchros, &amp; quavis niue</p>
  <p><ptr target="#tn27" n="27"/>Candidiores. Ex his, tanquam ex vngue leonem,</p>
  <p>Vt aiunt, cognoscere mihi videor caetera.</p>
  <p>(385) Sed quid cessamus ad eam accedere &amp; blandè
  alloqui?</p>
  <p><ptr target="#tn28" n="28"/>Mel. Praecede, sequor. Sus. At at, quos huc in me video</p>
  <p>Irruentes? perij, interij infelicißima.</p>
  <p>Iud. Tace obsecro mea Susanna. à nobis tibi</p>
  <p>Nihil metuendum est mali. Sus. Faceßite procul hinc</p>
  <p>(390) Cum vestris istis dictis, atque blanditijs,
  silicernia.</p>
  <p>Mel. Desiste malè loqui meum suauium.</p>
  <p>Iud. Oh, teneóne te mea vita, delicium meum.</p>
  <p>Sus. Apagite, quid vobis rei mecum est? Iu. Quiesce: amor</p>
  <p>Est, qui nos huc ad te pellexit. Sus. Missam me facite improbi:</p>
  <p>(395) Est quod ametis domi, si vos vrit amor. Me.
  Inelegantes</p>
  <p>Atque inuenustae planè sunt nostrae. Tua</p>
  <p>Nobis magìs blanditur forma. Sus. Corporis</p>
  <p>Forma fragilis &amp; fluxa est: Pudicitia, atque castitas</p>
  <p>Mulierem exornat maximè. Iud. Verè tu istud mea</p>
  <p>(400) Lux. Sed mitte isthaec: atque hoc quod rogamus</p>
  <p>Permitte, vt à te nunc impetremus cum gratia.</p>
  <p>Sus. Gratiam eam ego nihil moror. abite inquam quò</p>
  <p><pb n="17"/></p>
  <p>Digni estis perfidi. Mel. Ob ne saeui tantopere. Iud. Id metuis</p>
  <p>Opinor, ne veniat palam. esto animo bono,</p>
  <p>(405) Ac tranquillo: celabimus probe, anime mi.</p>
  <p>Sus. Homines fortasse, sed Deum nequaquam. Mel. Oh, desine</p>
  <p>Male ominarier, &amp; tandem assentire nobis. Hem,</p>
  <p>Nihil respondes? Sus. Peßime,</p>
  <p>Egon’ quicquam ad ea dicta, &amp; facta tibi respondeam?</p>
  <p>(410) Equidem animam relinquam potius, quàm tantam in me
  infamiam</p>
  <p>Admisero. Iud. Superstitiosa nimis es, mea suauitas.</p>
  <p>Sus. Non me superstitio, at rei</p>
  <p>Deterret turpido. Mel. Age, ne grauêre. Sus, Vah,</p>
  <p>Quid istud obsecro rei est? non omittitis?</p>
  <p>(415) <ptr target="#tn29" n="29"/>Iud. Non, nisi exoremus. Sus. O homines scelestos</p>
  <p>Et impios! Haccine vides atque pateris Deus!</p>
  <p>Mel. Scimus tibi bonam esse vocem: qua tamen</p>
  <p>Profeceris nihil, cum vociferantem te audiat</p>
  <p>Nemo. Iud. Eia Susanna, satis tergiuersata es diu:</p>
  <p>(420) Obsequere tandem nobis &amp; noli repugnare amplius.</p>
  <p>Sus. Deo potius, quàm vobis obsequendum existimo: neque</p>
  <p>Mihi marito datam esse violandam fidem.</p>
  <p>Id si vobiscum cogitetis, iam remittatis</p>
  <p>Me onerare iniurijs. Mel. Ita</p>
  <p>(425) Nos Deus amet, itaque nobis obtingant ex te</p>
  <p>Quae optamus, vt contumeliae, aut iniuriae</p>
  <p>Causâ hac non facimus, sed amoris. Sus. Facessat</p>
  <p>Turpißimus ille amor: &amp; quid vos deceat perpendite.</p>
  <p>Iud. Tui amore nos correptos esse fatemur; &amp;</p>
  <p>(430) Si id peccatum est, fatemur hoc quoque. tu modo mea</p>
  <p>Voluptas nobis aduersari desine. Sus. Ah,</p>
  <p><milestone unit="folio" n="B"/></p>
  <p><pb n="18"/></p>
  <p>Quanto satius esset, vos id operam dare, vt</p>
  <p>Amorem istum ex animo amoueatis, quam id loqui,</p>
  <p><ptr target="#tn30" n="30"/>Quo libido vestra, frustra. incendatur magis.</p>
  <p>(435) Mel. Eam vt tu nobis lenias oramus supplices.</p>
  <p>Oh, quò te auertis? ad nos sodes respice.</p>
  <p>Sus. Ita ingenium est meum, inimicos odi obtuerier.</p>
  <p>Iud. Quid hoc? inimicos nos appellas peßima?</p>
  <p><ptr target="#tn31" n="31"/>Age, age, inimici herculè erimus tibi, nam nisi</p>
  <p>(440) Nobis obsequaris, cum iuuene quodam</p>
  <p>Hic te nos deprehendisse dicemus: crimenque adulterij</p>
  <p>Intentantes, te in ius vocabimus, vide</p>
  <p>Quid agas. nosti quâ auctoritate nos simus:</p>
  <p>Etiam si tu neges, nemo credet tamen. Sus. Nae ego</p>
  <p>(445) Mulierum quae viuunt sum infelicißima!</p>
  <p>Neque quid agam scio. nam si his obsecuta</p>
  <p>Fuero, fidem datam marito fallam turpiter,</p>
  <p>Deumque offendam: si restitero, periclitari</p>
  <p>Me de vita video: Sed ex malis duobus, cùm</p>
  <p>(450) Vitari vtrumque non potest,</p>
  <p>Quod minus est eligendum censeo. Facite</p>
  <p>Vos quod volueritis: animae, ac famae ego potius,</p>
  <p>Quam vitae consulendum existimo. Abite modò</p>
  <p>Hinc, &amp; me missam facite sceleratißimi.</p>
  <p>Mel. Nequaquam, quin vim inferemus, si perrexeris</p>
  <p>(455) <ptr target="#tn32" n="32"/>Esse pertinax. Sus. O Populares, adeste, ô ciues.</p>
  <p>Opem vestram imploro: succurrite miserae mihi.</p>
</div>
<div type="level1" xml:id="actvs-ii.-scena-iv.">
  <head>ACTVS II. SCENA IV.</head>
  <p>SYRA, IVDAS, MELCHIAS.</p>
  <p>Eiusdem generis versus.</p>
  <p>QVam ego hîc lamentantem, &amp; vociferantem audio?</p>
  <p><pb n="19"/></p>
  <p>Mirum ni hera est. Sed quidnam hîc accidisse dicam, aut quid</p>
  <p>Senes hos in horto video? quando modò nemo erat vspiam.</p>
  <p>(460) <ptr target="#tn33" n="33"/>Iud. Prô Deum immortalem! facinus foedum, atque
  audacißimum!</p>
  <p>O adolescentem improbum! ô mulierem perditißimam!</p>
  <p>Mel. Quo ille nequam aufugit tam citò? hoccine</p>
  <p>Tam illiberale, tamque nefarium scelus</p>
  <p>Eum facere ausum? Syr. Ah, quid factum est, aut quid clamatis
  obsecro?</p>
  <p>(465) <ptr target="#tn34" n="34"/>Iud. O sacrilegam! eam iam oportet in cruciatum hinc
  abripi.</p>
  <p>Mel. Id quidem fiet procul dubio: nam digna est, quae</p>
  <p>Morte intereat malâ. Syr. Quid vociferamini?</p>
  <p>Aut quaenam est illa, quam vos mortem commeruisse dicitis?</p>
  <p>Iud. Eho, rogas? Susanna est, hera vestra, qua peiorem ego</p>
  <p>(470) Mulierem non credo viuere. Syr. Sanúsne es mi homo?</p>
  <p>Iu. Sanus sum, &amp; sana, veraque loquor. Sy. Si hanc satis</p>
  <p><ptr target="#tn35" n="35"/>Noris, non ita arbitrere: proba haec est mulier.</p>
  <p>Mel. Ecce autem, similia omnia omnes congruunt.</p>
  <p>Vnam cognoris, omnes noris: in eodem</p>
  <p>(475) Videntur ludo doctae ad nequitiam. Syr. Haud ita
  est.</p>
  <p>Mel. Illa in scelere deprehensa est, haec ad defendendam causam
  adest.</p>
  <p>Syr. Me miseram! in scelere? quonam obsecro? Iu. Tace,</p>
  <p>Nescis quid hic, vobis absentibus, proba</p>
  <p>Illa perpetrarit femina. Syr. Quid quaeso? Iud. Ausculta &amp;
  scies</p>
  <p>(480) Quod, &amp; quantam ausa sit flagitium. Syr. Prohibeat
  hoc Deus</p>
  <p><milestone unit="folio" n="B2"/></p>
  <p><pb n="20"/></p>
  <p>Sed id mihi dicite primùm: quis vos intromisit in</p>
  <p>Hunc hortum? aut quid vobis hic erat negotij? Mel. Audies</p>
  <p>Garrula, modò tibi, vt taceas, imperare queas.</p>
  <p>Syr. Age taceo, tu vbi voles exordire. Mel. Iuuenem</p>
  <p>(485) Quendam venustâ atque eleganti formâ, tùm modò</p>
  <p>In hortum hunc ingredientem vidissemus, ac</p>
  <p>Dein’ heram vestram eodem iter parantem, ambo praecurrimus;</p>
  <p>Et in istum horti angulum, viminibus obsitum,</p>
  <p><ptr target="#tn36" n="36"/>Abdidimus nos: id euenturum suspicantes, quod</p>
  <p>(490) Mox accidit. Syr. Oratio haec me miseram exanimauit
  metu,</p>
  <p>Mel. Postea, vobis digreßis, illa se</p>
  <p>Continuò adornat vt lauet, vestem exuens.</p>
  <p><ptr target="#tn37" n="37"/>Iuuenis satis explorata, ac tuta, vt vidit omnia,</p>
  <p>Seque solum cum sola esse existimans,</p>
  <p>(495) E latebra sua exilit, amoremque suum indicat:</p>
  <p>Accurrit, mediam mulierem complectitur.</p>
  <p>Syr. Quam timeo quorsum euadas. Mel. Tum illa (vt consuetum</p>
  <p>Amorem facile cerneres)</p>
  <p>Rejecit se in eum, arridens familiariter,</p>
  <p>(500) Quid autem deinde sit factum, si ego hic narrem,</p>
  <p>Et tu audias, non satis honestè me id facturum existimem:</p>
  <p>Est vbi reliqua retegentur locus. Sy. Eho, manete sodes</p>
  <p>Paulisper, &amp; ad hoc mihi respondete obsecro.</p>
  <p>Iud. Quid istud? Syr. Vbi nunc ille iuuenis est? aut quo</p>
  <p>(505) Modò euasit? cum horti ostium</p>
  <p>Occlusum fuerit hactenus. Iud. Ille simulac nos</p>
  <p>Adesse sentit, in pedes</p>
  <p>Se conijcit, quantum potest. Quo verò fugerit,</p>
  <p>Aut quo pacto euaserit, ignoramus: cum eum assequi</p>
  <p>(510) Non possemus. Sed abeamus Melchia, nam dispudet</p>
  <p><pb n="21"/></p>
  <p>Hîc me morari diutius.</p>
  <p>Mel. Vbi voles. Iud. Eho, sequere puella, &amp; ostium</p>
  <p>Nobis aperi. Syr. Tu istud fac Sosia. Hem clauem accipe.</p>
</div>
<div type="level1" xml:id="actvs-ii.-scena-v.">
  <head>ACTVS II. SCENA V.</head>
  <p>SYRA, SOSIA, SVSANNA.</p>
  <p>Eiusdem generis versus.</p>
  <p>DEum immortalem quidnam ego hic euenisse audio!</p>
  <p>(515) Actum est, perijmus, siquidem hi vera praedicant.</p>
  <p>Hem Sosia, claude rursus ostium: &amp; ad heram,</p>
  <p>Quam ego exanimatam video, me sequere. So. Sequor.</p>
  <p>Syr. Mea hera, siccine te hîc miserè affectam reperis?</p>
  <p>Sus. Hei mihi. Syr. Quid suspiras, aut quid te torquet? age,
  cedo</p>
  <p>(520) Sodes. Sus. Ah quid dicam Syra? nihil equidem, nisi</p>
  <p><ptr target="#tn38" n="38"/>Quod duos illos senes homines sceleratos,</p>
  <p>Et me miseram esse sentiam.</p>
  <p>Sed duc me intrò: pedibus enim vix consistere queo:</p>
  <p>Ita paveo, ita animo male est. Syr. Innitere</p>
  <p>(525) Humeris meis. Tu Sosia fores claudito,</p>
  <p>Ac sequere nos è vestigio. Sos. Faciam herculè sedulò.</p>
  <p>Heu me miserum! animo dubio, atque incerto vt siem</p>
  <p>Faciunt hi duo senes. Eam, quam nos probam</p>
  <p><ptr target="#tn39" n="39"/>Esse &amp; castam credidimus hactenus, culpam</p>
  <p>(530) Tam grauem, ac pudendam in se admisisse? Quanquam</p>
  <p>Nondum me impulerunt, haec nunc omnino</p>
  <p>Vt crederem: atque haud scio, quae dixerint, an sint</p>
  <p>Vera omnia. Sed non est diutius hic morandi</p>
  <p>Tempus: sequar eas. Intus quae ad hanc rem attinent</p>
  <p>(535) Facile odorabor omnia.</p>
  <p><milestone unit="folio" n="B3"/></p>
  <p><pb n="22"/></p>
</div>
<div type="level1" xml:id="actvs-iii.-scena-i.">
  <head>ACTVS III. SCENA I.</head>
  <p>IOACHIMVS.</p>
  <p>Iambici.</p>
  <p>DIscrucior animo, hoccine de improuiso malum</p>
  <p>Mihi obijci tantum? vt neque quid loquar, neque</p>
  <p>Quid agam certum siet? Membra metu debilia</p>
  <p>Sunt, mens pauore penitus obstupuit mihi:</p>
  <p>(540) Adeoque sum perturbatus, ut ad cogitandum animum</p>
  <p>Instituere nequeam. Quamobrem cum res secundae sunt</p>
  <p>Maximè, tum maximè meditari oportet,</p>
  <p>Quo pacto aduersam aerumnam feras. Nihil enim</p>
  <p>In rebus humanis cuiquam est proprium, nihil</p>
  <p>(545) Stabile aut firmum. Tum sic natura comparatum est,
  sic</p>
  <p>Placitum Deo, voluptati vt moeror comes</p>
  <p>Sequatur: vtque mali, atque incommodi illico</p>
  <p>Plus adsit, si quid obtigit boni. Id velut</p>
  <p>Alij multi verum esse deprehenderunt saepius,</p>
  <p>(550) Ita &amp; ego nunc idem re ipsa experior miser.</p>
  <p>Nam cùm primum hanc duxissem coniugem, tum vno</p>
  <p>Ore omnes omnia bona dicere, &amp; laudare fortunas</p>
  <p>Meas, cui vxor obtigisset tali ingenio praedita.</p>
  <p>Verùm ex ea infelix quam nunc capio dolorem?</p>
  <p>(555) Facile hîc plus mali est, quam illic boni.</p>
  <p>Sed quodnam ego huic subito exitio nunc remedium</p>
  <p>Inueniam? aut cuius subsidium implorabo? Tu ô Deus</p>
  <p>Nobis succurre, tu innocentem</p>
  <p>Aduersus impiorum tuere calumnias.</p>
  <p>(560) Sed ostium crepuit, atque ipsa exit foras.</p>
  <p><pb n="23"/></p>
</div>
<div type="level1" xml:id="actvs-iii.-scena-ii.">
  <head>ACTVS III. SCENA II.</head>
  <p>SVSANNA, IORCHIMVS.</p>
  <p>Eiusdem generis versus.</p>
  <p>AVdire visa sum mihi vocem mariti, atque</p>
  <p>Eccum. Io. Ah Susanna, quid nunc agimus, aut quid consilij</p>
  <p>Capiemus miseri? Sus. Nescio mi vir: tamen quicquid</p>
  <p>Euenerit, aequo animo feram. Io. Itane? Sus. Ita. Nam quando</p>
  <p>(565) Ego mihi conscia sum, à me culpam esse hanc procul,</p>
  <p>Nihil commoueor, nec minas cuiuspiam moror.</p>
  <p>Ioa. Scio ego anime mi, scio te esse extra noxiam:</p>
  <p>Et propterea innocentis me magis miseret tui:</p>
  <p>Cuius fama, atque adeo vita in dubium venit.</p>
  <p>(570) Nam quanquam tu id meritò potes inficiarier,</p>
  <p>Tamen ijs, qua sunt auctoritate, habebitur fides.</p>
  <p><ptr target="#tn40" n="40"/>O improbitatem, atque inauditam nequitiam!</p>
  <p>Vt vos cum isthoc inuento, atque incepto Deus</p>
  <p>Perdat sacrilegos. Sus. Ioachime, cohibe te amabo, &amp;</p>
  <p>(575) Tuis moderare affectibus:</p>
  <p>Neque illis quicquam grauius imprecare, abunde enim</p>
  <p>Magnam pro nequitia sua poenam luent.</p>
  <p><ptr target="#tn41" n="41"/>Nam crede hoc mihi, vt homines fallant, diuinam tamen</p>
  <p>Vindictam, suppliciumque sceleribus suis dignum</p>
  <p>(580) Effugient nunquam. Interea donec vixerint,</p>
  <p>Torquebit, affligetque eos animus sibi</p>
  <p>Malè conscius: quo non alius crudelior</p>
  <p>Est vsquam carnifex. Io. O mulierem fortem,</p>
  <p>Ac strenuam! Eheu quis me hominum,</p>
  <p>(585) Qui viuunt, non dicat miserrimum, si te,</p>
  <p>Tali vxore, carendum posthac fuerit mihi?</p>
  <p><milestone unit="folio" n="B4"/></p>
  <p><pb n="24"/></p>
  <p>Nam si periculum vllum in te est, perijsse me</p>
  <p>Vna haud dubium est, neque vitam vllam mihi expetendam
  existimem;</p>
  <p>Siquidem per dedecus, atque infamiam, vita</p>
  <p>(590) Eripiatur tibi. Sus. Non ego istud dedecus</p>
  <p>Esse arbitror, si quis malitia confisus sua</p>
  <p><ptr target="#tn42" n="42"/>Innocentibus insidias struat, atque adeo</p>
  <p>Mortem inferat: neque poenam, quae praeter meritum,</p>
  <p>Sed quae propter culpam irrogatur,</p>
  <p>(595) Dolendam aut deplorandam censeo. Ioa. Nihil</p>
  <p>Refragor, at durum tamen, vt quod sentio</p>
  <p>Loquar, mihi videtur, ab improbis probos.</p>
  <p><ptr target="#tn43" n="43"/>A nocentibus innocentes</p>
  <p>Affligier. Sus. Durum quidem,</p>
  <p>(600) Fateor: sed lenius sit patientia, quod, ne feras,</p>
  <p>Euitari haud potest. Ioa. Felicem te esse indico,</p>
  <p>Quae eo sis animo. Sed mox hic aderunt opinor, qui</p>
  <p>Te comprehensam in ius rapient. Sus. Credo istud mihi</p>
  <p>Euenturum mihi breui, verum nihil moror:</p>
  <p>(605) Non inuita, atque adeò lubens sequar. Mea</p>
  <p>Enim sic est ratio, &amp; animum sic induco meum,</p>
  <p>Nihil incolumi innocentia mihi vnquam euenturum mali.</p>
  <p>Io. Ah, quam ego tali vxore essem felix, si modo</p>
  <p>Hoc quod nunc impendêre periculum nobis</p>
  <p>(610) Video, queat euitarier. Sus. Esto animo bono;</p>
  <p>Spero adiuturum Deum in eo omnis spes est mihi.</p>
  <p>Sed nescio quos procul huc aduenientes conspicor</p>
  <p>A dextra: eamus intrò, ibique</p>
  <p>Auxilium diuinum imploremus supplices.</p>
  <p>(615) Quo si fuerimus adiuti, frustra laborabunt,</p>
  <p>Qui nobis exitium parant.</p>
  <p><pb n="25"/></p>
</div>
<div type="level1" xml:id="actvs-iii.-scena-iii.">
  <head>ACTVS III. SCENA III.</head>
  <p>IVDAS, MELCHIAS.</p>
  <p>Eiusdem generis versus.</p>
  <p>REs prosperè etiam nunc, atque ex animi sententia</p>
  <p>Nobis succedit Melchia: neque dubium est,</p>
  <p>Quin contumaciâ suâ magnum</p>
  <p>(620) Sibi paritura sit malum. Mel. Idem &amp; ego certò</p>
  <p>Augurari videor mihi. Iud. Nae illa precium</p>
  <p><ptr target="#tn44" n="44"/>Ob pertinaciam feret:</p>
  <p>Quae odiose nobis aduersari, quam obsequi</p>
  <p>Maluit, ex quo magna ipsa ignominia, atque adeò</p>
  <p>(625) Exitium orietur propediem. Non solum enim</p>
  <p>Hominum vulgus, sed ciuitatis etiam principes,</p>
  <p><ptr target="#tn45" n="45"/>Vno ore indignißime factum esse clamitantes,</p>
  <p>Poenam tali scelere dignam efflagitant.</p>
  <p>Itaque ne salus quidem ei saluti esse, si</p>
  <p>(630) Cupiat, potest. Nam, quamuis id factum neget,</p>
  <p>Nihil tamen aget: cum, qui ipsi credat, futurus sit</p>
  <p>Nemo. Mel. Id equidem euenturum confido, &amp; tamen</p>
  <p>Iuda, videndum est sedulò, ne haec confidentia</p>
  <p><ptr target="#tn46" n="46"/>In neruum erumpat nobis. Iud. Vah, quasi non antea</p>
  <p>(635) Saepe periculum sit factum, iam pedum visa est via.</p>
  <p>Quot nos censes homines defraudasse, tum hospites,</p>
  <p>Tum ciues? quot matronas, atque virgines</p>
  <p>Clam constuprasse? qui quidem omnes ne hiscere</p>
  <p>Fuêre vnquam ausi aduersum nos, viros graues,</p>
  <p>(640) Atque verendos, magnaque auctoritate praeditos:</p>
  <p>Tum ab omni suspicione fraudis alienißimos:</p>
  <p><ptr target="#tn47" n="47"/>Et sapiunt, mea quidem sententia,</p>
  <p>Qui mußitare iniuriam sibi melius</p>
  <p><pb n="26"/></p>
  <p>In multò grauius illabi infortunium.</p>
  <p>(645) Esse arbitrantur, quam nobscum expostulando</p>
  <p>Nam quod in aucupio fieri solet, id in nobis quoque</p>
  <p>Vsu venire videmus: nempe vt rete non</p>
  <p>Tendatur accipitri, neque miluio, qui incommodant</p>
  <p>Nobis; sed illis auibus, quae nihil faciunt mali.</p>
  <p>(650) Mel. Facetè tu quidem isthaec Iuda: nihilominus
  tamen</p>
  <p>Verè: nam haec nobis hactenus feliciter ceßit</p>
  <p>Audaciâ: atque in posterum</p>
  <p>Successuram spero. Sed exeuntes conspicor</p>
  <p>Illos, quibus, vt eam hic sistant, negotium</p>
  <p>(655) Dedimus. Iud. Ei sunt ipsi, atque eò rectâ tendunt
  viâ</p>
  <p>Nos intrò eamus, ibique illos expectemus,</p>
  <p>Dum redeant. Mel. Vbi voles, sequor.</p>
</div>
<div type="level1" xml:id="actvs-iii.-scena-iv.">
  <head>ACTVS III. SCENA IV.</head>
  <p>SADOCVS, AZARIAS.</p>
  <p>Eiusdem generis versus.</p>
  <p>ITa me Deus amet, vt nunc Susanna vicem</p>
  <p>Doleo, illiusque me miseret Azaria,</p>
  <p>(660) Tantum ad eam deuenisse mali: vnde quo modo</p>
  <p>Sit emersura, non herclè video. Aza. Neque</p>
  <p>Ego profecto: cum crimen commiserit,</p>
  <p>Nullis excusandum rationibus. Sad. Mulier</p>
  <p>Pol illa proba admodum, &amp; pudica habita fuit hactenus.</p>
  <p>(665) Et nunc nihil magis miror, quàm quae res eius
  ingenium,</p>
  <p>Honestè ac castè doctum, atque educatum, ad tam</p>
  <p>Turpe facinus pellexerit: nisi quod amor,</p>
  <p>Minimè bonus consultor, hoc</p>
  <p>Ei suasisse videatur: qui quid valeat</p>
  <p>(670) Non equidem ignoras Azaria. Az. Scio, sed cogitandum
  ei</p>
  <p>Erat pudicitiam seruandam, atque marito datam</p>
  <p>Non esse violandam fidem.</p>
  <p><pb n="27"/></p>
  <p>Id si in animo secum perpendisset, nunquam</p>
  <p>In se tantum admisisset dedecus. Sad. Rectè.</p>
  <p>(675) Peccauit illa grauiter, non nego, verum</p>
  <p>Adolescens ille, qui vxorem alterius sibi</p>
  <p>Corrumpendam, vitiandamque putauit, pari,</p>
  <p>Atque etiam grauiori supplicio puniendus</p>
  <p>Videtur mihi. Aza. Et mihi hercle: si modò</p>
  <p>(680) <ptr target="#tn48" n="48"/>Ille quisquis fuerit, comprehendi queat.</p>
  <p>Sed censen’ eum etiamnunc in his esse regionibus?</p>
  <p>Metu, vt opinor, iam pridem hinc fugit. Et sapit,</p>
  <p>Si vbiuis gentium sine periculo,</p>
  <p>Quàm hic cum periculo esse malit. Sa. Planè assentior.</p>
  <p>(685) <ptr target="#tn49" n="49"/>Et tamen, quocunque fugerit,</p>
  <p>Diuinam vindictam effugiet nunquam. Deus</p>
  <p>Enim, vi frequenter serò admissum vlciscitur.</p>
  <p><ptr target="#tn50" n="50"/>Scelus, ita tarditatem illam poenae grauitate plerumque</p>
  <p>Exaequat. Sed ad Ioachimi aedes iam venimus:</p>
  <p>(690) Ingrediamur, &amp; in mandatu quod habemus,</p>
  <p>Exponamus eis. Aza. Fiat. Nae illis ingratus noster</p>
  <p>Erit aduentus. Sa. Lachrymabitur affatim; atque ideò</p>
  <p>Id alijs esse datum cupiam negotij.</p>
  <p>Aza. Et ego certè. Nihilominus tamen exequendum erit</p>
  <p>(695) Quod praeceptum est nobis. Qui peccat, supplicium</p>
  <p>Se dignum, aequum est, vt ferat. Sad. Est vt dicis. quod
  intriuit</p>
  <p>Ipsa, omne id erit ei exedendum. Az. Praecedo, sequere.</p>
</div>
<div type="level1" xml:id="actvs-iv.-scena-i.">
  <head>ACTVS IV. SCENA I.</head>
  <p>IOACHIMVS, SVSANNA, AZARIAS,</p>
  <p>SADOCVS.</p>
  <p>Iambici.</p>
  <p><pb n="28"/></p>
  <p>EHeu nos miseros! itane probri, &amp; infamiae,</p>
  <p>Atque adeo adulterij dedecus, &amp; turpitudinem</p>
  <p>(700) <ptr target="#tn51" n="51"/>Ab imparis istis tibi obijci nebulonibus!</p>
  <p>Qui quae nunquam facta sunt, facta impudenter</p>
  <p>Clamitant. O Deus, hoccine vides, &amp; impunitum</p>
  <p>Relinquis scelus! Sus. Obsecro te anime mi, noli</p>
  <p><ptr target="#tn52" n="52"/>Te macerare, &amp; lamentari desine.</p>
  <p>(705) Ioa. Quo pacto possem? quando nulla vnquam iniuria</p>
  <p>Cuiquam homini magis praeter meritum est obiecta, quam haec,</p>
  <p>Quae nunc obijcitur nobis. Sus. Non aliorum iniuria, at</p>
  <p>Nostra culpa, aut delicto aequum est nos commouerier.</p>
  <p>Aza. Pie atque fortiter, laudo. Sus. Quia sedulò</p>
  <p>(710) Caui hactenus, ne à quoquam meritò culpari poßem,
  bona</p>
  <p>Spes habet animum meum, auxilium alicunde affulsurum.</p>
  <p>Itaque quanquam humana destituimur ope, tamen</p>
  <p>Non plane animum mihi despondendum puto.</p>
  <p>Deum enim mea subuenturum spero innocentia.</p>
  <p>(715) Quod si forte omninò moriendum erit mihi.</p>
  <p>Parui faciam, dum ne ob malefacta morior. Nam quae ita</p>
  <p>Perit, non penitus interit.</p>
  <p>Sad. O mulierem fortem, constantem, ac strenuam!</p>
  <p>Nae ego Azaria illam extra culpam esse existimo,</p>
  <p>(720) Quam in tanto discrimine nihil videmus commouerier.</p>
  <p>Aza. Verisimile profecto, atque adeò verum mihi</p>
  <p>Videris dicere. Ioa. Oh, noui ego Sadoce, noui</p>
  <p>Inquam, quam aliena illa sit ab isthoc crimine,</p>
  <p>Cuius eam insimulant improbi: &amp;</p>
  <p>(725) Ob id hac mihi aegritudo maxima est. Sad. Scio</p>
  <p>Ioachime tibi hoc multò esse grauius, atque durius,</p>
  <p><pb n="29"/></p>
  <p>Cui fit: verum ita me Deus amet, vt ego haud minus</p>
  <p>Moleste patior id: qui nescio, neque</p>
  <p>Rationem capio, nisi quod tibi, vestraeque familiae</p>
  <p>(730) Ex animo semper voluerim optime. Sed quid</p>
  <p>Facias? In vita hominum multa eueniunt eiusmodi:</p>
  <p>Capiunt voluptates, mox rursum miserias.</p>
  <p>Adeo in rebus humanis nihil</p>
  <p>Reperias diuturnum, ac stabile. Verum nimis</p>
  <p>(735) Hic subsistimus diu. Quare properemus:</p>
  <p>Nam iamdudum nos operiuntur, sat scio.</p>
  <p>Aza. Sic est, pergamus. Sus. Vt lubet, praecedite, sequimur.</p>
</div>
<div type="level1" xml:id="actvs-iv.-scena-ii.">
  <head>ACTVS IV. SCENA II.</head>
  <p>SIMEON, MELCHIAS, IVDAS.</p>
  <p>Eiusdem generis versus.</p>
  <p>NIhil adhuc est quod suspicere Melchia:</p>
  <p>Haud quaquam etiam cessat, &amp; longius hinc abest:</p>
  <p>(740) Et nosti mores hominum; in iudicium quisque venit
  tardius.</p>
  <p>Mel. Tibi ita videtur Simeon:</p>
  <p>At ego, ne nos fallant, nimium vereor. Iud. Eadem</p>
  <p>Me cura torquet, angitque haud mediocriter.</p>
  <p>Nimirum ne illa hinc se subducat, atque ita</p>
  <p>(745) Os sublinatur nobis, nam cum crimen in se admiserit,</p>
  <p>Quod neque excusando, neque inficiando diluere</p>
  <p>Potest, quid superest, nisi vt alicubi se abdat, aut</p>
  <p>Fuga saluti consulat? Sim. Non fiet. Mel. Ah, parum</p>
  <p>Tu mihi videris mulieris</p>
  <p>(750) Istius perspexisse astutiam. Sim. Mihi</p>
  <p>Proba, atque honesta visa est hactenus. Iud. Et mihi Simeon.</p>
  <p><pb n="30"/></p>
  <p>Sed nunc quod praesentibus</p>
  <p>Nobis perpetrauit facinus, eam improbam,</p>
  <p>Atque impudicam esse arguit. Me. Iam abundè detecta est</p>
  <p>(755) Illa hactenus miris modis</p>
  <p><ptr target="#tn53" n="53"/>Dißimulata nequitia: qua probitatis specie</p>
  <p>Decepit plurimos. Iud. Sic est: atque ideo hoc hominum genus
  ego</p>
  <p><ptr target="#tn54" n="54"/>Odi peßime, qui se videri, quam esse,</p>
  <p>Malunt probos. Sim. Neque mihi pol placent tales.</p>
  <p>(760) Atqui inter hos ego nunquam illam numerandam esse
  censui,</p>
  <p>Verum nunc cum ipsi eam in tam turpi crimine</p>
  <p>Deprehendistis, opinionem illam de ea antè conceptam, haud</p>
  <p>Parum in me labefactatam sentio. Iud. Nihil</p>
  <p>Mirum Simeon, itaque quod modò dicebam, idem</p>
  <p>(765) Nunc dico denuo: quia nondum adsunt, alicubi eam</p>
  <p>Latitare, neque etiam nunc esse inuentam existimo.</p>
  <p>Atque ideò stultè à nobis factum est, qui non continuò</p>
  <p>Eam comprehensam huc praecepimus adducier.</p>
  <p>Sim. Benè ominare: iam iam illos hic simul omnes</p>
  <p>(770) <ptr target="#tn55" n="55"/>Adfuturos credo, quos venire iußimus.</p>
  <p>Mel. Ioachimum, &amp; caeteros nihil moror: modò</p>
  <p>Ne illa elabatur clanculum.</p>
  <p>Sim. Hem, bono animo vos esse iubeo. eccos procul</p>
  <p>Accedentes, in vltima isthac plateâ. Iud. Sunt? an non</p>
  <p>(775) Sunt? sunt herclè. bene est, gaudeo.</p>
  <p>Tu illos hic praestolare Simeon, atque in praetorium</p>
  <p>Deducito: nos vt statim istic adsimus, curabimus</p>
  <p><ptr target="#tn56" n="56"/>Sedulò. Sim. Fiet. Deum immortalem! ex familia</p>
  <p>Tam honesta, tam inhonestum facinus esse ortum! quid</p>
  <p><pb n="31"/></p>
  <p>(780) Credas, aut cui posthac? Sed adsunt. Hem.</p>
  <p>Bene facitis, quod accersiti adestis, sequimini me intrò.</p>
</div>
<div type="level1" xml:id="actvs-iv.-scena-iii.">
  <head>ACTVS IV. SCENA III.</head>
  <p>SOSIA, SYRA.</p>
  <p>Eiusdem generis versus.</p>
  <p>EHò, quid ais Syra? itáne abducta hinc est hera</p>
  <p>In iudicium? Syr. Est vt dixi Sosia. Sos. Ah, lachrymae mihi</p>
  <p>Ex oculis erumpunt: nam eius vicem doleo miser.</p>
  <p>Sed dic mihi sodes, qui scis, aut vnde id resciuisti?</p>
  <p>(785) Byr. Qui sciam, rogas? ipsa adfui, &amp; vidi; &amp; me
  taedet, &amp;</p>
  <p>Miseret illius. Nam nihil magis vereor,</p>
  <p>Quam ne isti duo senes: magnum aliquod illi dent malum.</p>
  <p>Sos. Prohibeat hoc Deus. Syr. Spero id futurum Sosia:</p>
  <p>Namque ego eam talem esse arbitror,</p>
  <p>(790) Vt criminis istius, cuius eam insimulant illi
  perfidi,</p>
  <p>Expers habenda si planißime. Sos. Neque impudicam</p>
  <p>Ego illam credidi, neque credam vnquam: cum ita</p>
  <p>Vitam instituerit hactenus,</p>
  <p>Vt suspicari tale quid de eâ, nefas</p>
  <p>(795) <ptr target="#tn57" n="57"/>Esse duxerim. Syr. Verum dicis, proba est.</p>
  <p>Probisque prognata, itaque opinionem istam</p>
  <p>Prorsus ab ea amouendam censeo. Et tamen</p>
  <p>Quo magis hanc rem mecum perpendo, hoc magis ei</p>
  <p>Ab impostoribus istis metuo: adeò astutè</p>
  <p>(800) Eam ab illis video labefactarier. Sos. Et mihi</p>
  <p>Sanè curae est, quorsum hoc euenturum siet.</p>
  <p><ptr target="#tn58" n="58"/>Quanquam illam tam scio extra noxiam</p>
  <p>Esse: me quam viuere.</p>
  <p>Sed quid cum illis agas, qui neque quid aequum sit,</p>
  <p><pb n="32"/></p>
  <p>(805) Neque quid iniquum cogitant: prosint, obsint, nihil</p>
  <p>Pensi habent, nihilque curant, aut vident,</p>
  <p>Nisi hoc solum, quod animo collubitum est suo.</p>
  <p>Syr. Vere tu isthac de illis mihi videris dicere: qui alteri</p>
  <p>De nihilo, &amp; praeter meritum obijciunt contumeliam,</p>
  <p>(810) <ptr target="#tn59" n="59"/>Cum ipsi sat habeant, quod iure illis posset obijci.</p>
  <p>Nam quid multi, ijque laudati viri</p>
  <p>De senibus his duobus sentiant, non te</p>
  <p>Clam esse arbitror. Sos. Nequaquam Syra: nihilominus</p>
  <p>Tamen regnant, neque quisquam est, licet iniuria</p>
  <p>(815) Laceßitus, qui contra eos vel hiscere audeat.</p>
  <p>Syr. Nihil mirum: nam quae est inscitia, Aduersus</p>
  <p>Stimulum calces? Sed satis hic fabulati, atque</p>
  <p><ptr target="#tn60" n="60"/>Morati sumus diu. Eamus intrò, ibique catastrophen</p>
  <p>Huius expectemus fabula.</p>
</div>
<div type="level1" xml:id="actvs-iv.-scena-iv.">
  <head>ACTVS IV. SCENA IV.</head>
  <p>MELCHIAS, SIMEON, SVSANNA, IVDAS.</p>
  <p>Eiusdem generis versus.</p>
  <p>(820) Satis iam diu cum personata hac, &amp; cooperta
  adultera</p>
  <p>Sumus locuti, velum ei detrahi iube</p>
  <p><ptr target="#tn61" n="61"/>Simeon. Sim. Quid ita sodes? Mel. Dicam vbi vultus fuerit</p>
  <p>Detectus, &amp; conspicuus cuilibet, vt sorex</p>
  <p>Ipsa suo se indicio prodet: quod nocentibus</p>
  <p>(825) Saepe vsu venire videmus. Sus. Quid isthuc perfide?
  an</p>
  <p>Nondum satis magna vobis videmini</p>
  <p>Me affecisse ignominia,</p>
  <p>Nisi aperto etiam capite, quod matronam probam</p>
  <p><pb n="33"/></p>
  <p>Non decet, in publico conspicier ab omnibus? Iud. Vah, quam</p>
  <p>(830) Religiosa est meretrix. Cum in horto nudam cum
  adolescente te</p>
  <p>Commisceres, tum istud cogitare debuerat.</p>
  <p><ptr target="#tn62" n="62"/>Nunc licet conspicieris, nullum hinc tibi</p>
  <p>Orietur dedecus, aut infamia. Mel. Eo plerumque sunt</p>
  <p><ptr target="#tn63" n="63"/>Ingenio mulieres malae, vbi pudendum</p>
  <p>(835) Non est, ibi illas pudet: vbi pudendum est, ibi
  deserit</p>
  <p>Eas pudor. Sim. Sine Susanna, &amp; hoc quod dicturus sum</p>
  <p>Attentis ausculta auribus.</p>
  <p>Quid ab his tibi sit obiectum, audiuisti: crimen</p>
  <p>Videlicet graue, ac pudendum: quod nisi</p>
  <p>(840) Refutes firmisque rationibus falsum</p>
  <p>Esse ostendas, tam perijsti, quam extrema, quod dici</p>
  <p>Solet, faba. Sus. Crimen equidem est graue, vti dicis; sed
  neque</p>
  <p>Me, neque familiâ nostrâ dignum: quodque ego</p>
  <p>Perpetraui nunquam. Sed illi malitiâ freti suâ,</p>
  <p>(845) Nostrae innocentiae cum iniuriam facere</p>
  <p>Conarentur, neque me ad impudicitiam</p>
  <p>Adducere possent, hoc commenti sunt facinus.</p>
  <p><ptr target="#tn64" n="64"/>Mel. Ah, quid ais impudentißima? quod ipsi vidimus</p>
  <p>Praesentes, ac coram, inficiari flagitium haud</p>
  <p>(850) Potes. Iud. O audacem scelerati animi confidentiam!</p>
  <p>Num cogitat quid dicat? num facti pudet?</p>
  <p>Videte obsecro num eius color pudoris signum vsquam indicet.</p>
  <p>Sus. Quae non deliquit, eam oportet pro se intrepidè ac</p>
  <p>Confidenter loqui. Nocenti vertitur color.</p>
  <p>(855) Mel. Quid? an innocens tibi videre peßima?</p>
  <p><milestone unit="folio" n="C"/></p>
  <p><pb n="34"/></p>
  <p>Sim. Rem potius ipsam dicite, ac mittite malè</p>
  <p>Loqui. Iud. Quasi quicquam in hanc iam grauius dici poßiet.</p>
  <p><ptr target="#tn65" n="65"/>Mel. Non audita narramus, sed quae ipsi vidimus:</p>
  <p>Atque ideo nobis vt fides habeatur, aequum, esse arbitror.</p>
  <p>(860) <ptr target="#tn66" n="66"/>Iud. Rectè, atque adeò verè tu istud dicis Melchia:</p>
  <p>Nam pluris est vnus testis oculatus, quàm auriti decem.</p>
  <p>Mel. Vetus illud dictum est Simeon, &amp; verißimum:</p>
  <p>Decem illi, qui audiunt, audita narrant, qui</p>
  <p>Ipsi conspexerunt, planè sciunt: atque</p>
  <p>(865) Ideo credendum eis esse puto. Sim. Quid tu ad haec</p>
  <p>Ais Susanna? Sus. Aliud si scirem, quo meam</p>
  <p>Apud vos firmare fidem possem, sanctius</p>
  <p>Quam iusiurandum, id pollicerer vobis: nimirum</p>
  <p>Me à culpâ, cuius hi me insimulant improbi,</p>
  <p>(870) Esse alienißimam. Iu. Probis etiam iniuratis,
  improbis</p>
  <p>Autem ne iuratis quidem fidem habendam existimo.</p>
  <p>Sus. Simeon, quàm vos facillimè agitis, quàm estis maximi,</p>
  <p>Potentes, dites, fortunati, nobiles,</p>
  <p>Tam maximè vos aequo animo aequa noscere</p>
  <p>(875) Oportet, si vos vultis perhiberi probos.</p>
  <p>Sim. Scio Susanna, idque me facturum recipio</p>
  <p>Tibi. Sed auribus, vt aiunt, teneo lupum:</p>
  <p>Et incertus sum quid agam: cùm quod asserunt</p>
  <p>Hi se vidisse, tu factum esse neges: itaque</p>
  <p>(880) Nunc amplius super hac re mihi deliberandum censeo,</p>
  <p>Atque adeò primores populi huc iubebo accersier.</p>
  <p>Vt ex horum sententiâ decernatur, quod aequum</p>
  <p>Videbitur, ac bonum. Mel. Nihil opus est ad hanc</p>
  <p>Rem populi suffragijs. Lex pro nobis facit,</p>
  <p>(885) Quae adulteram de medio tollendam esse praecipit.</p>
  <p><pb n="35"/></p>
  <p>Si. Noui ego istud, tamen hoc quod dixi, melius esse arbitror.</p>
  <p>Et de morte hominis nunquam longa satis cunctatio est.</p>
  <p>Ehem, sequere me Susanna. Sus. Sequor, ac lubens.</p>
</div>
<div type="level1" xml:id="actvs-v.-scena-i.">
  <head>ACTVS V. SCENA I.</head>
  <p>DANIEL.</p>
  <p>Iambici.</p>
  <p>Deum immortalem quod ego facinus audiui modò</p>
  <p>(890) Itáne impuros illos, atque perfidos</p>
  <p>Senes, pudicam istam mulierem, &amp; innocentem</p>
  <p>Tam probrosi. foedique insimulasse flagitij?</p>
  <p><ptr target="#tn67" n="67"/>Nec insimulasse solum, sed etiam dolis,</p>
  <p>Ac fraudibus suis obtinuisse, vt suffragijs</p>
  <p>(895) Populi moriendum sit miserrimae? Sed quam</p>
  <p><ptr target="#tn68" n="68"/>Foeminam? quam equidem in vita vidi optimam.</p>
  <p>At quid ego nunc dicam de iudicibus? tantámne rem</p>
  <p>Eos tam negligenter agere? Ah, hoccine</p>
  <p>Est humanum factum? hoccine Magistratuum</p>
  <p>(900) Officium? Sed benè atque commodè accidit,</p>
  <p>Quod rem in tempore resciuerim: cum nondum, vt audio,</p>
  <p>Ad mortem sit ducta. Itaque nunc vt ei patrociner,</p>
  <p>Rectâ ad tribunal procedo viâ. namque haec</p>
  <p>Res digna videtur, vbi ego neruos intendam meos.</p>
  <p>(905) Et confido successurum diuinâ gratiâ:</p>
  <p>Nam animus mihi nescio quid praesagit boni.</p>
  <p>Nae ego illos exercebo, vt digni sunt, mastigias.</p>
  <p>Nam quantum potero adiutabo innocentem:</p>
  <p>Etiamsi sciam mihi inimicos capiundos</p>
  <p>(910) <ptr target="#tn69" n="69"/>Omnes homines. Nam nullius offensam, aut gratiam</p>
  <p>Moror. &amp; propterea haud desinam</p>
  <p>Vnquam: Quin perfidorum istorum animos, qui gaudio,</p>
  <p><milestone unit="folio" n="C2"/></p>
  <p><pb n="36"/></p>
  <p>Meris mendacijs, &amp; fraudibus parto,</p>
  <p>Diffluunt, retundam, redigam, vt quo se vortant nesciant.</p>
  <p>(915) Sed quosnam aduentantes huc conspicio procul? nisi</p>
  <p>Mihi oculi hallucinantur, ipsa est, quae vndique</p>
  <p>Magnâ populi circumfluente frequentia,</p>
  <p>Deducitur ad necem. Nae ego</p>
  <p>Huc veni in tempore. Prodibo illis obuiam.</p>
</div>
<div type="level1" xml:id="actvs-v-scena-ii.">
  <head>ACTVS V SCENA II.</head>
  <p>IOACHIMVS, SVSANNA, DANIEL, MELCHIAS, IVDAS.</p>
  <p>Eiusdem generis versus.</p>
  <p>(920) ITane tu mea Susanna nunc à me distraheris ad mortem</p>
  <p>Nullâ tuâ culpâ? Eheu nos miserrimos!</p>
  <p>Sus. Tace obsecro mi Ioachime, ac desiste lamentarier.</p>
  <p>Omne malum fit leuius, si leuiter feras.</p>
  <p><ptr target="#tn70" n="70"/>Neque mori, sed morte dignum quid committere</p>
  <p>(925) Miserum est. Da. Irruam, meque opponam omnibus.</p>
  <p>Oro te mi Deus, meos vt conatus tuâ</p>
  <p>Secundes gratiâ. Eho, quò hanc rapitis mulierem?</p>
  <p>Mel. Tuâ quod nihil refert, omitte percontarier.</p>
  <p>Da. Ah, itáne respondes perfide? Iud. Tace puer &amp; vide</p>
  <p>(930) Cui maledicas viro, atque etiam caue, si sapis,</p>
  <p>Ne tibi magnum aliquod accersas malum. Da. Id faxo</p>
  <p>Vobis vt mox obueniat impostoribus.</p>
  <p><ptr target="#tn71" n="71"/>Vos modò viri, oro per Deum, subsistite</p>
  <p>Paulisper: &amp; ad hanc rem quae attinent, pauca</p>
  <p>(935) Audite. Iud. Pergite quò ire coepistis: &amp; in
  mandatis</p>
  <p>Quod habetis: exequimini. Da. Nequaquam, subsistite</p>
  <p>Inquam. Nae ego vos periuros miseris exercebo modis.</p>
  <p>Mel. Eho, quid hoc rei est? quid hic vult nebulunculus</p>
  <p><pb n="37"/></p>
  <p>Sibi. Ioa. Obsecro Daniel, in te nobis spes est,</p>
  <p>(940) Opitulare innocentibus</p>
  <p>Scio te nunquam ante hac vsum nostra amicitia,</p>
  <p>Gratos nos dices, atque memores. Da. Ah, aufer mihi preces.</p>
  <p>Vel hoc vnum me commouet satis, quod illam ego</p>
  <p>Nullam planè culpam commeritam scio. Iud. Satis</p>
  <p>(945) Iam verborum est, satisque moratum est diu.</p>
  <p><ptr target="#tn72" n="72"/>Procedite quò estis iußi. Da. Ne facite viri:</p>
  <p>Namque ego illam falsò accusatam assero.</p>
  <p>Atque id quod dico, iam faxo verißimum esse re</p>
  <p>Ipsâ comperiatis. Mel. Ehem, quid hoc an tu hic regnum obtines?</p>
  <p>(950) Populi vniuersi damnata est suffragijs,</p>
  <p>Quando quod obijciebatur facinus, refellere</p>
  <p>Non posset. Da. Excusauit ipsa se satis</p>
  <p>Sed frustra: cum nemo esset, qui illi crederet.</p>
  <p><ptr target="#tn73" n="73"/>Vos, vos inquam, accusandi estis perfidi,</p>
  <p>(955) Qui praeter meritum insimulastis innocentem.</p>
  <p><ptr target="#tn74" n="74"/>Iud. Apage, dilucide expediuimus, quibus</p>
  <p>Nos oportuit iudicibus. Tum si illud falsum fuit,</p>
  <p>Cur non confutauit illa: Da. Obstupefactam pauore</p>
  <p>Eam fuisse credibile est, neque cogitata</p>
  <p>(960) Potuisse proloqui. Mel. Quin tu, qui audacior</p>
  <p>Es, atque animo, vti videtur, forti, atque intrepido,</p>
  <p>Magistratus adi, iudicium de eadem causa iterum</p>
  <p>Vt reddant tibi: quandoquidem solus regnas, &amp; soli licet</p>
  <p>Hic de eadem causa bis iudicium adipiscier.</p>
  <p>(965) Da. Isthuc herclè faciam: neque sine vestro, vt
  arbitror,</p>
  <p><ptr target="#tn75" n="75"/>Graui, magnoque malo. Iu. Vah, actum aiunt ne agas.</p>
  <p>Da. Non agam: Imò haud desinam,</p>
  <p><milestone unit="folio" n="C3"/></p>
  <p><pb n="38"/></p>
  <p>Donec hoc perfecero. Agitedum, sequimini me</p>
  <p>Mel. Nae tu magno conatu magnas nugas adferes.</p>
  <p>(970) Da. Res indicabit. Sed Simeonem eccum, exire video,</p>
  <p>Aliosque populi primates: Opportunè admodum.</p>
</div>
<div type="level1" xml:id="actvs-v.-scena-iii.">
  <head>ACTVS V. SCENA III.</head>
  <p>DANIEL, SIMEON, MELCHIAS, IVDAS, IOACHIMVS, SVSANNA.</p>
  <p>Eiusdem generis versus.</p>
  <p>QVid istud Simeon? itáne mulierem, nihil mali</p>
  <p>Commeritam morte mulctandam esse censuistis? ah,</p>
  <p>Siccine fieri oportet? Si. Quid ais puer? nihil</p>
  <p>(975) Tu commeritam audes dicere adulteram, in ipso
  crimina</p>
  <p>Deprehensam? Da. Per ego te Deum oro atque obsecro</p>
  <p>Simeon, ne illis animum inducas credere, quibus</p>
  <p>Id maximè vtile est. illam esse miserrimam.</p>
  <p>Dico, edico istud tibi, dolo malo haec illi</p>
  <p>(980) Commenti sunt omnia. Sim. Quid ais? Da. Verum esse quod
  dico,</p>
  <p>Iam iam experiemini. Si. Ita me Deus amet, vt ego</p>
  <p>Nunc illud à te verè cupiam dicier.</p>
  <p><ptr target="#tn76" n="76"/>Mel. Vah, an huic tu quicquam credendum putabis</p>
  <p>Simeon? praesertim cum nos ipsi pepetrati</p>
  <p>(985) Sceleris oculati testes simus? Da. O senum
  impudentem</p>
  <p>Audaciam! ô nunquam ante auditum flagitium!</p>
  <p>Sed inultum istud, si viuo, non feretis improbi.</p>
  <p>Nam tempus impendêre iam vobis denuncio,</p>
  <p>Quo vestris sceleribus dignum recipiatis</p>
  <p>(990) Praemium. Satis diu verba dedistis simplicibus:</p>
  <p><ptr target="#tn77" n="77"/>Satis iam vestra miseros frustrata est perfidia. Iu. age.</p>
  <p>Tu quemadmodum tibi commodum est loquere: tamen</p>
  <p><pb n="39"/></p>
  <p>Quin dicamus hac vti facta sunt, nunquam nos</p>
  <p>Vllo deterrebis modo. Da. Neque verum, neque verisimile</p>
  <p>(995) Est, quod in illam impudenter commenti estis
  perfidi.</p>
  <p>Mel. Credo ita videri tibi, qui in horto non adfueris,</p>
  <p>Neque, quae nos coram hisce oculis conspeximus,</p>
  <p>Videris. Da. Ego, quae vos verè accidisse dicitis,</p>
  <p>Falsa esse mox commonstrabo omnia. Iud. Non satis</p>
  <p>(1000) <ptr target="#tn78" n="78"/>Nos pernosti etiam quales simus. Da. Egone vos?</p>
  <p>Sed res indicabit, quam probi viri</p>
  <p>Sitis. Sim. Eho, quid hoc nouae rei est? in nullo vnquam puero</p>
  <p>Ego tantam deprehensam fuisse puto prudentiam.</p>
  <p>Itaque quid mihi potißimum</p>
  <p>(1005) Nunc sit faciendum plane nescio. Da. Ah, nescis</p>
  <p>Simeon? in iudicium redite, &amp; rem cognoscite</p>
  <p>Exactius. Quod si culpam in se admisit, non causam</p>
  <p>Dico, quin quod merita est ferat. Verum siquis mendacijs,</p>
  <p><ptr target="#tn79" n="79"/>Dolo, fraudeque consutis, innocentem</p>
  <p>(1010) Accusauit, ac vicit; ratumne id haberi oportet?</p>
  <p>Si. Animo incerto, atque dubio vt sim, facit hic
  adolescentulus.</p>
  <p>Agitedum, redeamus in iudicium. &amp; tu quanquam puer,</p>
  <p>Medius hîc inter nos conside: nam senilem in te</p>
  <p>Videre mihi videor sapientiam. Da. Si ita iubes,</p>
  <p>(1015) <ptr target="#tn80" n="80"/>Faciam: quanquam aetatem id haud decet meam.</p>
  <p>Si. Anania, tu mihi sinistrum claude latus: tum reliqui suum</p>
  <p>Repetant locum. Da. Seiungite</p>
  <p>Nunc alterum ab altero: atque ita</p>
  <p>Rem vobis paucis expediam. Sim. Tu solus huc</p>
  <p>(1020) Ad nos accede Melchia, &amp; tu Iuda longius</p>
  <p>Hinc abscede. Iud. Hem, fiat. Mel. Et ego prior, vti iußistis,</p>
  <p><milestone unit="folio" n="C4"/></p>
  <p><pb n="40"/></p>
  <p>Adsum, ac lubens quidem. Da. Nunc solum ad id respondeas</p>
  <p>Velim: namque hoc vnum nunc exquisito opus est mihi.</p>
  <p>Sub qua arbore tu illam cum adolescente te vidisse praedicas?</p>
  <p>(1025) Age, quid cunctaris? Mel. Video quid agas, tentatum
  aduenis.</p>
  <p>Da. Hem. quin respondes? Mel. Sub qua arbore rogas? quasi
  nesciam.</p>
  <p>Da. Dic igitur, quid cessas? Mel. Sub lentisco, quid nunc,
  satin’</p>
  <p>Planè, atque disertè hoc tibi dicere videor?</p>
  <p><ptr target="#tn81" n="81"/>Da. Mentiris peßime: &amp; tuo mendacio ipse te</p>
  <p>(1030) Prodis, itaque exitium, quod mulieri huic innocenti</p>
  <p>Moliebaris, nunc imminet tibi.</p>
  <p>Neque impune quoslibet occidere, &amp;</p>
  <p>Muneribus acceptis liberos dimittere</p>
  <p>Tibi licebit amplius. Iam pridem enim Deo</p>
  <p>(1035) Tua exosa est nequitia. Abducite iam hunc, atque
  alterum</p>
  <p>Impostorem hic sistite. Sim. Deum immortalem! quemnam ego</p>
  <p>Hunc dico esse adolescentulum? tristis seueritas ei</p>
  <p>Inest in vultu, atque in verbis fides. Cum vel</p>
  <p>Aspicias, aut loquentem audias, dicas eum</p>
  <p>(1040) Quantiuis esse pretij. Da. Nunc alter mihi</p>
  <p>Consimili decipiendus, &amp; capiendus erit modo. Hem</p>
  <p>Senex impurè, potin’ es mihi verum dicere? Iud. Nihil</p>
  <p>Facilius: Veritatis enim simplex oratio est.</p>
  <p>Da. Isthuc rectè, fac sic reliqua respondeas.</p>
  <p>(1045) Iud. Id faciam sedulò. Da. Cedò ergo, ac sine mora,</p>
  <p>Sub qua arbore tu Susannam moechantem conspexeris?</p>
  <p><pb n="41"/></p>
  <p>Iud. Eho, quid isthuc? sub qua arbore? perinde expiscaris,
  quasi</p>
  <p>Falsa sint quae diximus. Da. Audis quid rogem:</p>
  <p>Tu paucis fac respondeas. Iud. Paucißimis, sub ilice.</p>
  <p>(1050) Da. Vah, sub lentisco dixit alter, ô senes
  vanißimos!</p>
  <p>Nae ipsi vos vestris proditis mendacijs.</p>
  <p><ptr target="#tn82" n="82"/>Forma venustas in nassam vos illexit, &amp; impunitas</p>
  <p>Aliorum multorum scelerum, quae nullo vlciscente</p>
  <p>Perpetrastis hactenus. Testes puellae</p>
  <p>(1055) Sunt, ac matronae Israëlitides, quibus per vim</p>
  <p><ptr target="#tn83" n="83"/>Vitium obtulistis saepius.</p>
  <p>Quae tamen ne hiscere quidem aduersus vos audebant, viros</p>
  <p>Graues, magnaque auctoritate praeditos.</p>
  <p>Hanc verò stirpe Iudae prognatam, fallacijs</p>
  <p>(1060) Vestris circumuenire non potuistis: neque minis,</p>
  <p>Aut blanditijs eò impellere, vt marito</p>
  <p><ptr target="#tn84" n="84"/>Datam frustraretur fidem. Quin perimi maluit</p>
  <p>Quàm vobis per dedecus parere nebulonibus.</p>
  <p>Ah, eone rem deuenisse, vt neque facinus,</p>
  <p>(1065) Neque probrum, neque flagitium vllum obstet, quò
  minus</p>
  <p>Magistratus, &amp; dignitates caeteras</p>
  <p>Obtineant, capiantque improbi!</p>
  <p>Sim. Meritò huius temporis mores tibi displicent,</p>
  <p>Et quod iure accusandum est, accusas Daniel.</p>
  <p>(1070) Nunc &amp; hos grauiter peccasse, &amp; nos etiam
  turpiter</p>
  <p>Errasse confitemur: ac nos nostri dispudet.</p>
  <p>Tum, quod fieri imprimis est aequum, Deo</p>
  <p><ptr target="#tn85" n="85"/>Agimus gratias, qui per te hoc nobis praestitit,</p>
  <p>Ne mulieris innocentum sanguine</p>
  <p>(1075) Nostras inquinaremus manus. Da. Benè</p>
  <p><milestone unit="folio" n="C5"/></p>
  <p><pb n="42"/></p>
  <p>Facitis. Iamne igitur hanc liberam dimittitis</p>
  <p>Sim. Quidni? Da. Ioachime, coniugem tuam domum</p>
  <p>Reducito Deoque omnes simul agite gratias,</p>
  <p>Pro magnâ ipsius erga vos clementiâ:</p>
  <p>(1080) Simulque precamini, vt hoc vobis gaudium</p>
  <p>Velit esse perpetuum, ac stabile. Io. Faciemus sedulò.</p>
  <p>Sus. Pro hoc tuo erga me beneficio Daniel tibi</p>
  <p>Gratias ago, atque actura sum, dum vixero.</p>
</div>
<div type="level1" xml:id="actvs-v.-scena-iv.">
  <head>ACTVS V. SCENA IV.</head>
  <p>DANIEL, SIMEON, ANANIAS. MELCHIAS, IVDAS.</p>
  <p>Eiusdem generis versus.</p>
  <p>EHo, siccine tu quoqua abire paras impudens?</p>
  <p>(1085) <ptr target="#tn86" n="86"/>Atque ita te euasurum putabas? Hem, reducite huc</p>
  <p>Et alterum senem periurum, quò sententiam</p>
  <p>In se ferri ambo audiant: ac deinde supplicium suâ</p>
  <p>Nequitiâ dignum luant. Si. Rectè isthuc Daniel,</p>
  <p>Atque ita fieri oportere existimo: nisi</p>
  <p>(1090) Quid dissentis Anania? An. Assentior, &amp; morte
  ego</p>
  <p>Homines illos nequißimos mulctandos arbitror.</p>
  <p>Nam qui alterum accusat probri, neque id quod intendit probat,</p>
  <p>Eodem in probro vt sit, iustum, aequumque esse censeo.</p>
  <p><ptr target="#tn87" n="87"/>Da. Verum dicis Anania. Sed adest &amp; alter. Hem</p>
  <p>(1095) Scelerum caput, quid nunc? an nondum iniuriam</p>
  <p>Mulieri innocenti factam, nondum vos</p>
  <p>Peierasse confitemini? Mel. Per dexteram</p>
  <p>Tuam te oro Daniel, da nobis hanc veniam.</p>
  <p>Fatemur nos peccasse grauiter, &amp; poenam</p>
  <p>(1100) Commeritos scimus. Nunc quantò tuus animus</p>
  <p><pb n="43"/></p>
  <p><ptr target="#tn88" n="88"/>Est prudentior, hoc ad ignoscendum sit procliuior:</p>
  <p>Vt stultitiae nostrae tua</p>
  <p>Sapientia praesidio siet. Iud. Obsecro vos ignoscite.</p>
  <p>Facilitate homini nihil melius, nihil laudabilius</p>
  <p>(1105) Clementiâ. Da. Haccine deprecatione vos vti decet?</p>
  <p>O impudentiam! vestri misereri nos non possumus.</p>
  <p>Quoniam eius mulieris, quâ in tota hac ciuitate</p>
  <p>Vix vllam meliorem reperias, vos miserere non potuit.</p>
  <p>Nunc itaque nulla hîc est iam consultatio,</p>
  <p>(1110) Quin male pereatis improbi.</p>
  <p>Mel. Tuo arbitratu iusiurandum dabimus Daniel.</p>
  <p>Eam probam, pudicamque esse feminam.</p>
  <p>Nosque haec amoris causa finxisse, haud contumelia.</p>
  <p>Da. Ridiculum, Amor homines seruare, non extinguere</p>
  <p>(1115) Nos docet. Iud. Ita pol factum est, vt dixit
  Melchias:</p>
  <p>Amor impulsor fuit. An. Tacete perfidi:</p>
  <p><ptr target="#tn89" n="89"/>Nonne vos horum pudet?</p>
  <p>Annos sexaginta estis nati, aut plus eo,</p>
  <p>Senectus si verecundos facit. Sed dicite</p>
  <p>(1120) Quaeso, quid illa de vobis commerita erat mali,</p>
  <p>Quamobrem hoc faceretis? Mel. Nihil omninò Anania: sed</p>
  <p>Amor, vt dixi, huc nos miseros impulit. An. Non id</p>
  <p>Ius obtinet inter homines amor, vt amantibus</p>
  <p>Impunè facere quod lubet liceat. Sim. Sibi</p>
  <p>(1125) Quisque habeat quod suum est: at vos sciebatis</p>
  <p>Illam non esse vestram: haud solicitatam oportuit.</p>
  <p>Tum si omninò vobis visa est solicitanda,</p>
  <p>Cur obsequi negantem non missam potius</p>
  <p>Faciebatis, quam accusaretis innocentem?</p>
  <p><pb n="44"/></p>
  <p>(1130) Iud. Peccatum à nobis maximum est, fateor,
  ignoscite</p>
  <p>Precor. Da. Apage, nullus hic clementiae est locus:</p>
  <p>Bonis nocet, quisquis pepercerit malis.</p>
  <p>An. Rectè verèque tu istud dicis Daniel:</p>
  <p>Alios enim multa mala doceret tanti flagitij</p>
  <p>(1135) Impunitas. Itaque ne quid statuamus, cuius nos</p>
  <p>In posterum poeniteat, summa est adhibenda cautio.</p>
  <p>Da. Sapienter, atque vti decet Anania.</p>
  <p>Quid tibi videtur Simeon? Sim. Occidendos eos.</p>
  <p>Vt lex iubet, ego censeo. Da. Agitedum, ratum</p>
  <p>(1140) Esto. Sim. Hem comprehensos, atque vinctos protinus</p>
  <p>Foras protrahite, satisque obruite, aut alto quouis modo</p>
  <p>Sternite, proculcate, atque trucidate homines sceleratißimos.</p>
  <p>Surgamus, nunc meque intrò, si videtur, sequimini.</p>
</div>
<div type="level1" xml:id="actvs-v.-scena-v.">
  <head>ACTVS V. SCENA V.</head>
  <p>SADOCVS, MELCHIAS, IVDAS, AZARIAS.</p>
  <p>Eiusdem generis versus.</p>
  <p>EHo, satis iam cessatum est, procedite, nisi</p>
  <p>(1145) Collo obtorto malitis protrahi. Mel. Eheu me
  miserrimum!</p>
  <p>Iud. Vestram fidem imploramus populares, miserescite</p>
  <p>Nostri obsecro. Aza. Nequicquam vociferamini,</p>
  <p>Populique inclamatis opem: cum omnes, quotquot hic</p>
  <p>Adesse videtis, mortem vos meruiße clamitent.</p>
  <p>(1150) Mel. Ah, ita mihi mors non sit acerba, vt me hoc
  delictum</p>
  <p>Admisisse in me, mihi vehementer dolet, &amp; me pudet mei.</p>
  <p>Iud. Libidinem malorum esse escam aiunt verißimè,</p>
  <p><ptr target="#tn90" n="90"/>Quod eâ non minus homines, quàm hamo capiuntur pisces. Mel.
  Quin</p>
  <p><pb n="45"/></p>
  <p>Ipsi nos perdidimus, quando mulierem innoxiam</p>
  <p>(1155) Conabamur perdere. Iud. Est vt dicis, meritò</p>
  <p>Haec nunc eueniunt nobis. Mel. Ego me noui, &amp; peccatum
  meum,</p>
  <p>Malo me quouis esse dignum deputo.</p>
  <p>Iud. Nostra audacia celari iam non potuit amplius.</p>
  <p>Me. Ne tam me mors terret, quam ipse me discruciat</p>
  <p>(1160) Affligitque animus multorum malorum</p>
  <p>Sibi conscius. Sad. Ohe, satis iam questi, ac lamentati estis
  diu.</p>
  <p>Hic iam moriendum erit vobis. Procumbite.</p>
  <p>In genua. Hem, quid cunctamini?</p>
  <p>Aza. Nunc strenuum se quisque praebeat virum.</p>
  <p>(1165) Sad. In me nihil est morae. Mel. Heu me
  infelicißimum!</p>
  <p>Adeon’ acerba es mors? Iud. Hei, mihi misero!</p>
  <p>Aza. Quid tibi videtur Sadoce? an viuere etiam</p>
  <p><ptr target="#tn91" n="91"/>Nunc eos existimas? Sad. Non arbitror</p>
  <p>Hercule: ita lapidibus contusa illis capita.</p>
  <p>(1170) Omniaque membra esse video. Sed quid, quod te
  rogem!</p>
  <p>Aza. Quid? Sad. Quò abstrahemus corpora! Aza. Ea hîc
  relinquamus</p>
  <p>Conspicienda, atque etiam conculcanda omnibus? Sad. Placet.</p>
</div>
<div type="level1" xml:id="peroratio.">
  <head>PERORATIO.</head>
  <p>Iambici.</p>
  <p>PEractis omnibus rursum exeo, vt paucis</p>
  <p>Quae ad rem praesentem pertinent, vobiscum agam,</p>
  <p>(1175) Si ludus hic, quem conspexistis, Comicus</p>
  <p>Vobis placuit, gaudemus, &amp; agimus gratias,</p>
  <p>Neque solum nostro, verum auctoris nomine</p>
  <p><pb n="46"/></p>
  <p>Potißimum: cui fauore vestro calcar additis,</p>
  <p>Ad alias itidem conscribendas fabulas.</p>
  <p>(1180) Namque hoc animum illius mouebit maximè</p>
  <p>Haud displicere vobis si suas intelligat</p>
  <p>Comoedias. Itaque quamuis aetate iam ingrauescente,</p>
  <p><ptr target="#tn92" n="92"/>Atque valetudine imbecilliori, tum</p>
  <p>Quotidiano erudiendae iuuentutis labore</p>
  <p>(1185) Satis superque prematur, nihilominus tamen</p>
  <p>Confidimus posthac illum pro viribus</p>
  <p>In hoc studio perrecturum: si modò sibi</p>
  <p>Non deesse beneuolentiam vestrum animaduerterit,</p>
  <p>Nunc missos vos facit: atque vt ea. qua scenico</p>
  <p>(1190) Spectaculo exhibuit, vobiscum seriò</p>
  <p>Perpendatis rogat. Nempe innocentiam</p>
  <p>Tutam diuino semper esse numine.</p>
  <p>At perfidos atque impostores reliquos, caßibus</p>
  <p>Quos alijs tendunt, plerumque irretirier.</p>
  <p>(1195) Imò tum maximè falli, quando sibi</p>
  <p>Cauisse videntur maximè: Deo impia</p>
  <p>Eorum vlciscente scelera: atque innoxios</p>
  <p>Suâ tuente gratiâ.</p>
  <p>Nihil igitur agitis improbi, dum fraudibus</p>
  <p>(1200) Impetitis innocentes. Quin ipsi vos perditis,</p>
  <p>Et captores capti peritis infeliciter.</p>
  <p>Id enim haec sacra nos monet, docetque historia. Sed</p>
  <p>Oratione nimium longâ vos detinuisse videor:</p>
  <p>Atque ob id intrò me recipio. Valete, &amp; plaudite.</p>
</div>
<div type="level1" xml:id="back">
  <head>Back</head>
  <p></p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">In margine</hi> Troch.</p></note>
<note xml:id="tn2"><p><hi rend="footnote">2</hi> <hi rend="italic">In margine</hi> Troch.</p></note>
<note xml:id="tn3"><p><hi rend="footnote">3</hi> <hi rend="italic">In margine</hi> Troch.</p></note>
<note xml:id="tn4"><p><hi rend="footnote">4</hi> <hi rend="italic">In margine</hi> Troch.</p></note>
<note xml:id="tn5"><p><hi rend="footnote">5</hi> <hi rend="italic">In margine</hi> Troch. 2.</p></note>
<note xml:id="tn6"><p><hi rend="footnote">6</hi> <hi rend="italic">In margine</hi> Troch.</p></note>
<note xml:id="tn7"><p><hi rend="footnote">7</hi> <hi rend="italic">In margine</hi> Troch.</p></note>
<note xml:id="tn8"><p><hi rend="footnote">8</hi> <hi rend="italic">In margine</hi> Troch. 2.</p></note>
<note xml:id="tn9"><p><hi rend="footnote">9</hi> <hi rend="italic">In margine</hi> Troch.</p></note>
<note xml:id="tn10"><p><hi rend="footnote">10</hi> <hi rend="italic">In margine</hi> Troch.</p></note>
<note xml:id="tn11"><p><hi rend="footnote">11</hi> <hi rend="italic">In margine</hi> Troch. 2.</p></note>
<note xml:id="tn12"><p><hi rend="footnote">12</hi> <hi rend="italic">In margine</hi> Troch.</p></note>
<note xml:id="tn13"><p><hi rend="footnote">13</hi> <hi rend="italic">In margine</hi> Troch.</p></note>
<note xml:id="tn14"><p><hi rend="footnote">14</hi> <hi rend="italic">In margine</hi> Troch.</p></note>
<note xml:id="tn15"><p><hi rend="footnote">15</hi> <hi rend="italic">In margine</hi> Troch.</p></note>
<note xml:id="tn16"><p><hi rend="footnote">16</hi> <hi rend="italic">In margine</hi> Troch. 3.</p></note>
<note xml:id="tn17"><p><hi rend="footnote">17</hi> <hi rend="italic">In margine</hi> Troch.</p></note>
<note xml:id="tn18"><p><hi rend="footnote">18</hi> <hi rend="italic">In margine</hi> Troch.</p></note>
<note xml:id="tn19"><p><hi rend="footnote">19</hi> <hi rend="italic">In margine</hi> Troch.</p></note>
<note xml:id="tn20"><p><hi rend="footnote">20</hi> <hi rend="italic">In margine</hi> Troch. 3</p></note>
<note xml:id="tn21"><p><hi rend="footnote">21</hi> <hi rend="italic">In margine</hi> Troch. 2.</p></note>
<note xml:id="tn22"><p><hi rend="footnote">22</hi> <hi rend="italic">In margine</hi> Troch. 2.</p></note>
<note xml:id="tn23"><p><hi rend="footnote">23</hi> <hi rend="italic">In margine</hi> Troch. 2.</p></note>
<note xml:id="tn24"><p><hi rend="footnote">24</hi> <hi rend="italic">In margine</hi> Troch.</p></note>
<note xml:id="tn25"><p><hi rend="footnote">25</hi> <hi rend="italic">In margine</hi> Troch.</p></note>
<note xml:id="tn26"><p><hi rend="footnote">26</hi> <hi rend="italic">In margine</hi> Troch. 2.</p></note>
<note xml:id="tn27"><p><hi rend="footnote">27</hi> <hi rend="italic">In margine</hi> Troch.</p></note>
<note xml:id="tn28"><p><hi rend="footnote">28</hi> <hi rend="italic">In margine</hi> Troch.</p></note>
<note xml:id="tn29"><p><hi rend="footnote">29</hi> <hi rend="italic">In margine</hi> Troch.</p></note>
<note xml:id="tn30"><p><hi rend="footnote">30</hi> <hi rend="italic">In margine</hi> Troch.</p></note>
<note xml:id="tn31"><p><hi rend="footnote">31</hi> <hi rend="italic">In margine</hi> Troch.</p></note>
<note xml:id="tn32"><p><hi rend="footnote">32</hi> <hi rend="italic">In margine</hi> Troch.</p></note>
<note xml:id="tn33"><p><hi rend="footnote">33</hi> <hi rend="italic">In margine</hi> Troch. 3.</p></note>
<note xml:id="tn34"><p><hi rend="footnote">34</hi> <hi rend="italic">In margine</hi> Troch.</p></note>
<note xml:id="tn35"><p><hi rend="footnote">35</hi> <hi rend="italic">In margine</hi> Troch.</p></note>
<note xml:id="tn36"><p><hi rend="footnote">36</hi> <hi rend="italic">In margine</hi> Troch. 2.</p></note>
<note xml:id="tn37"><p><hi rend="footnote">37</hi> <hi rend="italic">In margine</hi> Troch. 2.</p></note>
<note xml:id="tn38"><p><hi rend="footnote">38</hi> <hi rend="italic">In margine</hi> Troch.</p></note>
<note xml:id="tn39"><p><hi rend="footnote">39</hi> <hi rend="italic">In margine</hi> Troch.</p></note>
<note xml:id="tn40"><p><hi rend="footnote">40</hi> <hi rend="italic">In margine</hi> Troch.</p></note>
<note xml:id="tn41"><p><hi rend="footnote">41</hi> <hi rend="italic">In margine</hi> Troch.</p></note>
<note xml:id="tn42"><p><hi rend="footnote">42</hi> <hi rend="italic">In margine</hi> Troch.</p></note>
<note xml:id="tn43"><p><hi rend="footnote">43</hi> <hi rend="italic">In margine</hi> Troch.</p></note>
<note xml:id="tn44"><p><hi rend="footnote">44</hi> <hi rend="italic">In margine</hi> Troch.</p></note>
<note xml:id="tn45"><p><hi rend="footnote">45</hi> <hi rend="italic">In margine</hi> Troch. 2.</p></note>
<note xml:id="tn46"><p><hi rend="footnote">46</hi> <hi rend="italic">In margine</hi> Troch. 2</p></note>
<note xml:id="tn47"><p><hi rend="footnote">47</hi> <hi rend="italic">In margine</hi> Troch.</p></note>
<note xml:id="tn48"><p><hi rend="footnote">48</hi> <hi rend="italic">In margine</hi> Troch.</p></note>
<note xml:id="tn49"><p><hi rend="footnote">49</hi> <hi rend="italic">In margine</hi> Troch.</p></note>
<note xml:id="tn50"><p><hi rend="footnote">50</hi> <hi rend="italic">In margine</hi> Troch.</p></note>
<note xml:id="tn51"><p><hi rend="footnote">51</hi> <hi rend="italic">In margine</hi> Troch.</p></note>
<note xml:id="tn52"><p><hi rend="footnote">52</hi> <hi rend="italic">In margine</hi> Troch.</p></note>
<note xml:id="tn53"><p><hi rend="footnote">53</hi> <hi rend="italic">In margine</hi> Troch.</p></note>
<note xml:id="tn54"><p><hi rend="footnote">54</hi> <hi rend="italic">In margine</hi> Troch.</p></note>
<note xml:id="tn55"><p><hi rend="footnote">55</hi> <hi rend="italic">In margine</hi> Troch.</p></note>
<note xml:id="tn56"><p><hi rend="footnote">56</hi> <hi rend="italic">In margine</hi> Troch.</p></note>
<note xml:id="tn57"><p><hi rend="footnote">57</hi> <hi rend="italic">In margine</hi> Troch.</p></note>
<note xml:id="tn58"><p><hi rend="footnote">58</hi> <hi rend="italic">In margine</hi> Troch. 2.</p></note>
<note xml:id="tn59"><p><hi rend="footnote">59</hi> <hi rend="italic">In margine</hi> Troch.</p></note>
<note xml:id="tn60"><p><hi rend="footnote">60</hi> <hi rend="italic">In margine</hi> Troch.</p></note>
<note xml:id="tn61"><p><hi rend="footnote">61</hi> <hi rend="italic">In margine</hi> Troch.</p></note>
<note xml:id="tn62"><p><hi rend="footnote">62</hi> <hi rend="italic">In margine</hi> Troch.</p></note>
<note xml:id="tn63"><p><hi rend="footnote">63</hi> <hi rend="italic">In margine</hi> Troch.</p></note>
<note xml:id="tn64"><p><hi rend="footnote">64</hi> <hi rend="italic">In margine</hi> Troch.</p></note>
<note xml:id="tn65"><p><hi rend="footnote">65</hi> <hi rend="italic">In margine</hi> Troch.</p></note>
<note xml:id="tn66"><p><hi rend="footnote">66</hi> <hi rend="italic">In margine</hi> Troch.</p></note>
<note xml:id="tn67"><p><hi rend="footnote">67</hi> <hi rend="italic">In margine</hi> Troch.</p></note>
<note xml:id="tn68"><p><hi rend="footnote">68</hi> <hi rend="italic">In margine</hi> Troch.</p></note>
<note xml:id="tn69"><p><hi rend="footnote">69</hi> <hi rend="italic">In margine</hi> Troch.</p></note>
<note xml:id="tn70"><p><hi rend="footnote">70</hi> <hi rend="italic">In margine</hi> Troch. 3.</p></note>
<note xml:id="tn71"><p><hi rend="footnote">71</hi> <hi rend="italic">In margine</hi> Troch.</p></note>
<note xml:id="tn72"><p><hi rend="footnote">72</hi> <hi rend="italic">In margine</hi> Troch.</p></note>
<note xml:id="tn73"><p><hi rend="footnote">73</hi> <hi rend="italic">In margine</hi> Troch. 2.</p></note>
<note xml:id="tn74"><p><hi rend="footnote">74</hi> <hi rend="italic">In margine</hi> Troch. 2.</p></note>
<note xml:id="tn75"><p><hi rend="footnote">75</hi> <hi rend="italic">In margine</hi> Troch.</p></note>
<note xml:id="tn76"><p><hi rend="footnote">76</hi> <hi rend="italic">In margine</hi> Troch.</p></note>
<note xml:id="tn77"><p><hi rend="footnote">77</hi> <hi rend="italic">In margine</hi> Troch.</p></note>
<note xml:id="tn78"><p><hi rend="footnote">78</hi> <hi rend="italic">In margine</hi> Troch.</p></note>
<note xml:id="tn79"><p><hi rend="footnote">79</hi> <hi rend="italic">In margine</hi> Troch. 3.</p></note>
<note xml:id="tn80"><p><hi rend="footnote">80</hi> <hi rend="italic">In margine</hi> Troch.</p></note>
<note xml:id="tn81"><p><hi rend="footnote">81</hi> <hi rend="italic">In margine</hi> Troch.</p></note>
<note xml:id="tn82"><p><hi rend="footnote">82</hi> <hi rend="italic">In margine</hi> Troch.</p></note>
<note xml:id="tn83"><p><hi rend="footnote">83</hi> <hi rend="italic">In margine</hi> Troch.</p></note>
<note xml:id="tn84"><p><hi rend="footnote">84</hi> <hi rend="italic">In margine</hi> Troch.</p></note>
<note xml:id="tn85"><p><hi rend="footnote">85</hi> <hi rend="italic">In margine</hi> Troch.</p></note>
<note xml:id="tn86"><p><hi rend="footnote">86</hi> <hi rend="italic">In margine</hi> Troch. 2.</p></note>
<note xml:id="tn87"><p><hi rend="footnote">87</hi> <hi rend="italic">In margine</hi> Troch. 2.</p></note>
<note xml:id="tn88"><p><hi rend="footnote">88</hi> <hi rend="italic">In margine</hi> Troch.</p></note>
<note xml:id="tn89"><p><hi rend="footnote">89</hi> <hi rend="italic">In margine</hi> Troch.</p></note>
<note xml:id="tn90"><p><hi rend="footnote">90</hi> <hi rend="italic">In margine</hi> Troch.</p></note>
<note xml:id="tn91"><p><hi rend="footnote">91</hi> <hi rend="italic">In margine</hi> Troch.</p></note>
<note xml:id="tn92"><p><hi rend="footnote">92</hi> <hi rend="italic">In margine</hi> Troch.</p></note></div>

    </body>
</text>
</TEI>
