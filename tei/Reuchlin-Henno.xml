<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0078" xml:lang="lat">
<teiHeader>
<fileDesc>
    <titleStmt>
        <title type="main">Scaenica progymnasmata</title>
        <title type="sub">Ioannis Reuchlin Phorcensis Scaenica progymnasmata hoc est Ludicra praeexercitamenta</title>
        <author>Reuchlin, Johann</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Johann Bergmann von Olpe</publisher>
        <pubPlace>Basel</pubPlace>
        <date>1498</date>
    </publicationStmt>
    <sourceDesc>
        <bibl>
            Identifier: <name>Reuchlin-Henno</name><lb/>
            Short title: <title>Henno</title><lb/>
            Year of first edition: <date>1498</date><lb/>
            Author information:<lb/>
            Alias: Capnio, Johannes<lb/>
            Birth: 1455, Pforzheim<lb/>
            Death: 1522, Stuttgart<lb/>
            Floruit: None, Basel, Stuttgart, Heidelberg<lb/>
            <ref target="https://en.wikipedia.org/wiki/Johann_Reuchlin">Link</ref><lb/>
            <emph>No source description</emph><lb/>
            <ref target="http://diglib.hab.de/inkunabeln/53-quod-2/start.htm">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>Joannis Reuchlin Phorcensis</p>
  <p>Scaenica Progymnasmata</p>
  <p>Hoc est</p>
  <p>Ludicra praeexercitamenta</p>
</div>
<div type="level1" xml:id="main">
  <head>Main</head>
  <div type="level2" xml:id="personae">
    <head>1. PERSONAE</head>
    <p>Prologus</p>
    <p>Henno, villanus</p>
    <p>Elsa, uxor Hennonis</p>
    <p>Abra, filia Hennonis et Elsae</p>
    <p>Dromo, servus</p>
    <p>Greta, villana</p>
    <p>Alcabicius, astrologus divinaculus</p>
    <p>Danista, pannicida mercator</p>
    <p>Petrucius, patronus</p>
    <p>Minos, iudex</p>
    <p>Choraules et Chorus</p>
    <p><hi rend="bold">CODICES</hi></p>
    <p>A codex Erfordiensis 1497</p>
    <p>B codex Upsaliensis 1497</p>
    <p>C ed. princ. Io. Bergmanni de Olpe 1498 T ed. Anshelm</p>
    <p>SEBASTIANUS BRANT<ptr target="#tn1" n="1"/></p>
    <p>Accipe, Vangionum praesul venerande, Ioannis</p>
    <p>Capnionis nostri comica dulciloqui,</p>
    <p>Quo duce Germanos comoedia prisca revisit</p>
    <p>Et meruit soccis Rhenus inire novis.</p>
    <p>(5) Barbarico ex fumo flammas meus ille decoras</p>
    <p>Capnion elicuit: gratia multa viro.</p>
    <p>Multum docta cohors, multum cirrata iuventus</p>
    <p>Debet Capnioni, multa Thalia meo.</p>
  </div>
  <div type="level2" xml:id="prologus">
    <head>3. PROLOGUS</head>
    <p>Novus poeta sentiens actoribus</p>
    <p>Spatium deesse temporis quo se parent</p>
    <p>Vertit statim quam fecerat comoediam</p>
    <p>In ludum anilem, quem vocat progymnasmata,</p>
    <p>(5) Nec argumento nec stilo sublimia.</p>
    <p>Nam uxoris aes reconditum vir invenit</p>
    <p>Ac subtrahit, servo remandat improbo.</p>
    <p>Idem furatur atque iuri sistitur,</p>
    <p>Astu advocati ipsum advocatum decipit.</p>
    <p>(10) Non est soluta oratio, sed vinculis</p>
    <p>Iambicis trimetris ligata comice.</p>
    <p>Optans poeta placere paucis versibus</p>
    <p>Sat esse adeptum gloriae arbitratus est,</p>
    <p>Si auctore se Germaniae schola luserit</p>
    <p>(15) Graecanicis et Romuleis lusibus.</p>
    <p>Nobis favete nunc et huius fabulae</p>
    <p>Aures benignas commodate actoribus.</p>
    <p><hi rend="italic">Elsa. Henno. Dromo.</hi></p>
    <p><hi rend="bold">Els</hi>. Muliercularum est misera
    condicio hercule</p>
    <p>Atque iis magis quae sunt maritis coniuges.</p>
    <p>(20) Hoc usque sensi quae viro sum subiuga.</p>
    <p>Quaecunque nendo operamque dando, domesticis</p>
    <p>Curis, lucris negotiisque villicis</p>
    <p>Vel quaerito vel condo parsimonia,</p>
    <p>Totum hoc meus ludit maritus et bibit,</p>
    <p>(25) Ut vix mihi lodix supersit sutilis,</p>
    <p>Pauper lacerna, ricula et calyptra: iam</p>
    <p>Non ego capillos plagulis connexito.</p>
    <p><hi rend="bold">Hen</hi>. Faxo sciam, tantum quid
    uxor murmurat;</p>
    <p>Ne forte sensit quid dolo subtraxerim</p>
    <p>(30) De eius crumenula. Sed est mirum unde tot</p>
    <p>Sibi aureos corraserit muliercula.</p>
    <p>Sum ego vir et vix de omnibus laboribus</p>
    <p>Totius anni vel talentum congero.</p>
    <p>Huic autem heri octo sum furatus aureos</p>
    <p>(35) Latenter ex loculo, loco vix credito.</p>
    <p>Adeo mea uxor parca parsimonia</p>
    <p>Plus multo agit quam ego laboribus, tamen</p>
    <p>Et hoc quidem non nihil in annuis lucris</p>
    <p>Venit recensendum, quod in dies bibo,</p>
    <p>(40) Ludo, sed et scortor aliquando et balneor.</p>
    <p>Id me beat, tritum quod est proverbium:</p>
    <p>Tenax requirit prodigum. Ille ego ipse sum,</p>
    <p>Et illa rursum haec ipsa sit necesse erit.</p>
    <p>Sed adorior tumultuantem feminam.</p>
    <p>(45) Uxor, bonum sero. <hi rend="bold">Els</hi>.
    Et quidem sero nimis,</p>
    <p>Nil serius mihi est bono, cui labor</p>
    <p>Tantum diurnus incubat, quod vesperi</p>
    <p>Iam vix queam prae pigritudine hiscere.</p>
    <p><hi rend="bold">Hen</hi>. Quodcunque sit laboris
    utrique, attamen</p>
    <p>(50) Nil nostrum utrique, quod sciam, reliqui est super;</p>
    <p>Quin ego annuo labore quem graviter fero</p>
    <p>Vix suparum post omnia mihi in lucro est.</p>
    <p>Semilacer incedo resartis vestibus,</p>
    <p>Id ego usque adhuc mecum moleste cogitans,</p>
    <p>(55) Quod ad oppidum mihi migrandum quotidie est</p>
    <p>Ad honestos et voluptuarios viros,</p>
    <p>Quibus affero caseum, nuces, lac, olusculum,</p>
    <p>Poma et pira et genus id meorum fructuum.</p>
    <p>Statui quidem Danistam, amicum filiae</p>
    <p>(60) Nostrae, prece oppugnare. Scis quem nomino?</p>
    <p><hi rend="bold">Els</hi>. Scio: qui in oppido tenax
    mercator est</p>
    <p>Nostramque vult domi suae ancillarier.</p>
    <p><hi rend="bold">Hen</hi>. Recte tu: eum statui
    precari ut crederet</p>
    <p>Palmas decem vel vilioris lanei</p>
    <p>(65) Panni, manuleata quo mihi paenula</p>
    <p>Fieret, vel amplius ex eo si emungere</p>
    <p>Possem, idque verbo nuper ei insinuaveram,</p>
    <p>Dicens peculium haud mihi ullum extare nunc.</p>
    <p>Conicere sat valui nec invitum fore.</p>
    <p>(70) Quare hic Dromo legandus est in oppidum,</p>
    <p>Ferat mihi a Danista eum pannum in diem</p>
    <p>Credendum, ubi aeris atque opum plus suppetat.</p>
    <p><hi rend="bold">Els</hi>. Tu loquitor illi in rem
    tuam quicquid voles.</p>
    <p>Ego exeo, ut curem interea, ut stabulent boves.</p>
    <p>(75) <hi rend="bold">Hen</hi>. Heus tu Dromo.
    <hi rend="bold">Dro</hi>. Quid est?
    <hi rend="bold">Hen</hi>. Veni, haud clam te est
    meus</p>
    <p>In te animus ille amans tui et fidelior</p>
    <p>Quam caeteris erga suos famulos sit: hinc</p>
    <p>Tuam fidem in re quadam ego repeto ardua</p>
    <p>Occultius quam alias nihil petiverim.</p>
    <p>(80) <hi rend="bold">Dro</hi>. Sis certus: isti
    dixeris lapidi et luto.</p>
    <p>Quicquid tacendum est, optime tacebitur.</p>
    <p><hi rend="bold">Hen</hi>. Mea uxor, ut nosti, se
    pauperem facit</p>
    <p>Semper, nec ullum obolum dat, ingluviem ut mihi</p>
    <p>Satiet meam, nam alumnus illi ego libens</p>
    <p>(85) Sum, at illa contra mihi nequaquam; eo fui</p>
    <p>Cautior in inquirendo, si peculium,</p>
    <p>Quod parcitate sua lucrata aliquando sit,</p>
    <p>Aliquo loci pessumdatum aut absconditum</p>
    <p>Valerem ea absenti excavare furaciter.</p>
    <p>(90) Quid pluribus? repperi in eo ipso saepto, item</p>
    <p>Et in ipso eodem ovium ultimo praesepio</p>
    <p>Octo aureos a femina reconditos,</p>
    <p>Quos te velim Danistae ut afferas cito,</p>
    <p>Huic pannicidae, nosti? in oppido, viro</p>
    <p>(95) Mihi meisque valde amico.
    <hi rend="bold">Dro</hi>. Novi ego,</p>
    <p>Nam et ille me novit vicissim. Deinde quid?</p>
    <p><hi rend="bold">Hen</hi>. Pro iis mihi ut pannum
    bonum mittat velim,</p>
    <p>Quo lautius redimiculum fieri queat,</p>
    <p>Ne semper et pannosus et tam sordidus</p>
    <p>(100) Incedere ad sodalitatem et symbolum</p>
    <p>Cogar bibendi aut balneandi tempore.</p>
    <p><hi rend="bold">Dro</hi>. Fiat.
    <hi rend="bold">Hen</hi>. Cave utiliter geras tibi quae
    impero.</p>
    <p><hi rend="bold">Dro</hi>. Fiat.
    <hi rend="bold">Hen</hi>. Pecunia nemini alteri,
    cave.</p>
    <p><hi rend="bold">Dro</hi>. Fiat. Magister admonet,
    quod ipsemet</p>
    <p>(105) Non negligenter eram secuturus, mihi ut</p>
    <p>Retinerem et aurum, nec darem cuiquam alteri.</p>
    <p>Sed pannum ab illo pannicida emungere</p>
    <p>Ex credito et vendere peregrino viro</p>
    <p>Data pecunia, simul quam ego furer,</p>
    <p>(110) Sententia est mea, sic volo, sic proposui.</p>
    <p><hi rend="bold">Els</hi>. Queritur maritus miseriam,
    totum aes bibit,</p>
    <p>Dilapidat argentum suum tam prodige,</p>
    <p>Quam si leves essent aristae. Ego secus,</p>
    <p>Nam quandocunque datur, subduco nummulum</p>
    <p>(115) Commutoque argentum clam in aurum haud segniter,</p>
    <p>Quod cumulo et inde condo sub praesepio.</p>
    <p>Hic ludus, haec mea est voluptas maxima.</p>
    <p>Nam saepe bis terve in die loculum exuo</p>
    <p>Videoque si sit aurum et an speciosius</p>
    <p>(120) Quam fuerit antea, sic item reconditur.</p>
    <p>Nunc vado item meopte more, dum Dromo</p>
    <p>Iussum capessit, dum loquuntur invicem.</p>
    <p>Heus tu crumenula, quam beate et bellule</p>
    <p>Vales? sed ecce quid evoluta singula</p>
    <p>(125) Cerno? Papae! heu miseram me! hoc exsecrabile,</p>
    <p>Hoc luctuosum, hoc anxium infortunium.</p>
    <p>Crumena non est. O propinqua subveni</p>
    <p>Vicina Greta, funditus sum perdita.</p>
    <p><hi rend="bold">Gret</hi>. Amica valde mihi atque
    cara, quid Elsa hoc est</p>
    <p>(130) Quod clamitas? <hi rend="bold">Els</hi>.
    Heu funditus sum perdita,</p>
    <p>Ablata vita est, victus imminutus est.</p>
    <p><hi rend="bold">Gret</hi>. Dic mihi, quid?
    <hi rend="bold">Els</hi>. Auri aliquantulum
    congesseram,</p>
    <p>Defoderam in praesepe clam meo viro.</p>
    <p>Nunc cum maritus luget indigentiam,</p>
    <p>(135) Veni meam resciscitans opulentiam,</p>
    <p>Loculum evolutum et aurum abactum comperi.</p>
    <p>Heu me miserrimam! <hi rend="bold">Gret</hi>. Scio
    quid factites.</p>
    <p><hi rend="bold">Els</hi>. Quid?
    <hi rend="bold">Gret</hi>. Est in oppido mathematicus,
    satis,</p>
    <p>Aiunt, peritus astrolabri et manticus.</p>
    <p>(140) Eamus, uno solido mercabimur</p>
    <p>Virum, quod indicet peculii furem.</p>
    <p><hi rend="bold">Els</hi>. O solidum feliciorem
    Caesare!</p>
    <p><hi rend="bold">Gret</hi>. Eamus.
    <hi rend="bold">Els</hi>. Ibo, manebit usque vir
    domi.</p>
    <p>Choraules. Chorus.</p>
    <p>Mortalium iocunditas volucris ct pcndula</p>
    <p>movetur instar turbinis quem nix agit sedula.</p>
    <p>quid ergo confiditis ingloria?</p>
    <p>Qui dives est penuriam formidat ignobilem</p>
    <p>instabilis fati rotam semper timet mobilem</p>
    <p>degitque vitam prope fallibilem.</p>
    <p>Qui pauper est ni-hil ti-met, ni-hil pot-est per-dc-rc,</p>
    <p>sed spe bona laetus sedet, nam sperat acquirere</p>
    <p>discitque virtute deum colere.</p>
  </div>
  <div type="level2" xml:id="actvs-secvndvs">
    <head>4. ACTVS SECVNDVS</head>
    <p><hi rend="italic">Alcabicius. Greta. Elsa.</hi></p>
    <p><hi rend="bold">Alc</hi>. Ptolemaeus in libris
    Alarbamakalet</p>
    <p>Artes magisterii bonas nobis dedit :</p>
    <p>(155) Astrorum et omnium quae scire caelitus</p>
    <p>Homines decet, stellarum et erronum situs,</p>
    <p>Signorum amicitias et intutus graves,</p>
    <p>Domuum locationem, ut inde singulam</p>
    <p>Nos rem queamus scire, sive futura sit</p>
    <p>(160) Seu denique praesens aut praeterita.</p>
    <p><hi rend="bold">Gret</hi>. Audis quid iste astrologus
    augurat oscitans ?</p>
    <p>Ex circulo hoc se dicit nosse singula.</p>
    <p>Vis ut loquamur de tuo thesaurulo ?</p>
    <p><hi rend="bold">Els</hi>. Quidni? Libenter.
    <hi rend="bold">Alc</hi>. Ecquis est ?
    <hi rend="bold">Gret</hi>. Aliquae.
    <hi rend="bold">Alc</hi>. Quis est?</p>
    <p>(165) <hi rend="bold">Els</hi>. Est femina,
    privata, paupera, egena, inops.</p>
    <p><hi rend="bold">Gret</hi>. Tace.
    <hi rend="bold">Alc</hi>. Haec domus non pauperes sed
    divites</p>
    <p>Amat, repellit pauperes, abitedum.</p>
    <p><hi rend="bold">Gret</hi>. Magister, esset ista
    abundans maxime,</p>
    <p>Si per furum licuisset heu petulantiam.</p>
    <p>(170) Nam hoc tempore est praereptum huic peculium,</p>
    <p>Quod humi defossum habebat. <hi rend="bold">Alc</hi>.
    Hora cedo qua?</p>
    <p><hi rend="bold">Els</hi>. Iam circiter secundam.
    <hi rend="bold">Alc</hi>. Hoc est scitu dignum.</p>
    <p>Aries, dein taurus, dein gemini, dein</p>
    <p>Cancer, dein leo, dein virgo, dein</p>
    <p>(175) Et libra, tum scorpio, malum hoc signum notat.</p>
    <p><hi rend="bold">Els</hi>. Quin pessimum.
    <hi rend="bold">Alc</hi>. Tacete. Sexta domus
    cadens.</p>
    <p>Rursus malum. Mulier, rogo qua parte, quo</p>
    <p>Momento et horae punctulo quove atomo?</p>
    <p><hi rend="bold">Els</hi>. Ecastor haud meminisse
    possum horologiumque</p>
    <p>(180) Aedituus ille noster indocte regit.</p>
    <p><hi rend="bold">Alc</hi>. Qui ignorat ignorabitur,
    vel aestima.</p>
    <p><hi rend="bold">Els</hi>. Post portionem mediam erat,
    recte scio.</p>
    <p><hi rend="bold">Alc</hi>. Bene est, fuit tum
    triplicitatis tertius</p>
    <p>Mercurius, hic dominusque quaestionis est.</p>
    <p>(185) Hoho silete, calculis negotium</p>
    <p>Totum brevi tenebo perfectissime.</p>
    <p>Immo teneo: senex vir est et villicus</p>
    <p>Caputque tectus pileo ad latus rubro</p>
    <p>Nebrideque pectus decorat hirsuta nimis.</p>
    <p>(190) <hi rend="bold">Els</hi>. Certe marito
    similis est. <hi rend="bold">Gret</hi>. Tace
    obsecro.</p>
    <p><hi rend="bold">Alc</hi>. Bibit libenter.
    <hi rend="bold">Els</hi>. Certe is est.
    <hi rend="bold">Gret</hi>. Tace obsecro.</p>
    <p><hi rend="bold">Alc</hi>. Et balneatur.
    <hi rend="bold">Els</hi>. Atque is est.
    <hi rend="bold">Gret</hi>. Tace obsecro.</p>
    <p><hi rend="bold">Alc</hi>. Scortatur in mirum modum.
    <hi rend="bold">Els</hi>. Hic non est meus,</p>
    <p>Nam me recumbentem sibi vix basiat.</p>
    <p>(195) <hi rend="bold">Alc</hi>. Illi fuit
    quondam arcta tecum habitatio.</p>
    <p><hi rend="bold">Els</hi>. Vetera hic nimis
    commemorat, haud scio quis est.</p>
    <p>Teneris solemus ludere annis latius.</p>
    <p><hi rend="bold">Gret</hi>. Tace modo.
    <hi rend="bold">Alc</hi>. Unus e villa est qua
    victitas.</p>
    <p>Astronomicae leges vetant plus dicere.</p>
    <p>(200) Praestate vaticinanti oblatum solidum.</p>
    <p><hi rend="bold">Els</hi>. Tene magister, suspicor
    male, nescio.</p>
    <p><hi rend="bold">Alc</hi>. Valete.
    <hi rend="bold">Els</hi>. Certe mehercules tetigit
    virum</p>
    <p>Meum. <hi rend="bold">Gret</hi>. Invenis multos viros
    eiusmodi,</p>
    <p>Ego nequivi segregare neminem.</p>
    <p>(205) Sic est locutus in viros quam plurimos.</p>
    <p>Putas, maritus hanc tuam crumenulam</p>
    <p>Optaret expilare, egenti qui daret?</p>
    <p><hi rend="bold">Els</hi>. O Greta, nescis omnium
    mentes virorum</p>
    <p>Et te peto, nolis cuiquam fidere.</p>
    <p>(210) Sed ecce quid maritus et Dromo parant?</p>
    <p><hi rend="bold">Gret</hi>. Rixantur inter se.
    <hi rend="bold">Els</hi>. Unde tantum esset mali?</p>
    <p><hi rend="italic">Dromo. Henno. Elsa.</hi></p>
    <p><hi rend="bold">Dro</hi>. Pecuniam simulque pannum
    detinet</p>
    <p>Danista, ait te affore sibi perendie.</p>
    <p><hi rend="bold">Hen</hi>. Quod si nequisset pannicida
    eum mihi</p>
    <p>(215) Tecum dare (ut rediens acute disputas),</p>
    <p>Tu debuisses de pecunia secus.</p>
    <p>Sed uxor intrat. Tu cave pecuniam</p>
    <p>Ne nomines. Danista quid locutus est?</p>
    <p><hi rend="bold">Dro</hi>. Et se et sua omnia dat
    potestati tuae</p>
    <p>(220) Petitque filiam sibi ancillarier.</p>
    <p><hi rend="bold">Hen</hi>. Fieri potest.
    <hi rend="bold">Els</hi>. Dromo nec optat nec petit.</p>
    <p><hi rend="bold">Hen</hi>. Quare?
    <hi rend="bold">Els</hi>. Quia inter se odiunt nihil
    Dromo</p>
    <p>Et filia. Expedi marite negotium.</p>
    <p><hi rend="bold">Hen</hi>. Dromo.
    <hi rend="bold">Dro</hi>. Quid est?
    <hi rend="bold">Hen</hi>. Aliud nihil responderat?</p>
    <p>(225) <hi rend="bold">Dro</hi>. Nisi ut valeres
    tu et magistra salubriter,</p>
    <p>In proximo emporio velit tecum loqui.</p>
    <p><hi rend="bold">Hen</hi>. Sat est. Eum tueantur
    optimi loves.</p>
    <p>Els. Et ego opto felix valeat usque vir bonus.</p>
    <p><hi rend="italic">Choraules. Chorus.</hi></p>
    <p>Digna sunt Apolline quae concinunt poetae,</p>
    <p>(230) Quo coruscant numine divinitus prophetae,</p>
    <p>Diligamus ergo nos vates caelitus sacros,</p>
    <p>Quorum ludos scaenicos ostendimus facete.</p>
  </div>
  <div type="level2" xml:id="actvs-tertivs">
    <head>5. ACTVS TERTIVS</head>
    <p><hi rend="italic">Henno. Elsa. Dromo.</hi></p>
    <p><hi rend="bold">Hen</hi>. Ehodum redegi cuncta nunc
    in ordinem,</p>
    <p>Quae mecum ituri in oppidum ferte ad forum,</p>
    <p>(235) Ut veneant quam plurimi.
    <hi rend="bold">Els</hi>. Num tu traham</p>
    <p>Frugibus onustam lateribus venum trahes?</p>
    <p><hi rend="bold">Hen</hi>. Non. Vos abite, caulem,
    olusculum, allium,</p>
    <p>Lac, caseum portate supra verticem,</p>
    <p>Partim quoque et suffarcinate vestibus,</p>
    <p>(240) Quicquid potestis ferre, ferte ad nundinas.</p>
    <p>Nam auro est opus non aliter atque vita.
    <hi rend="bold">Els</hi>. Ita</p>
    <p>Censeo quidem. <hi rend="bold">Hen</hi>. Praeibo, vos
    sequamini.</p>
    <p>Dromo, Dromo, mecum, sed fenum baiula</p>
    <p>Adeoque binos tolle fasces quoad potes.</p>
    <p>(245) <hi rend="bold">Dro</hi>. Curabo recte.
    <hi rend="bold">Hen</hi>. Iam veni.
    <hi rend="bold">Dro</hi>. Venio modo.</p>
    <p><hi rend="italic">Danista. Henno. Dromo.\</hi></p>
    <p><hi rend="bold">Dan</hi>. Pecuniam fers Henno?
    <hi rend="bold">Hen</hi>. Cur pannum mihi</p>
    <p>Hoc cum meo Dromone nullum miseras?</p>
    <p>Aut cur et ipsos aureos datos tibi</p>
    <p>Octo retentas? Nisi tui fidentior</p>
    <p>(250) Essem, nihil non suspicarer, ut solent</p>
    <p>Qui nesciunt quis improbus vel quis probus.</p>
    <p><hi rend="bold">Dan</hi>. Tu vero habes pecuniam
    atque ego pecunia</p>
    <p>Careo, fidem tuam secutus maxime.</p>
    <p><hi rend="bold">Hen</hi>. Iuro aureos dedisse, qui
    nil sumpserim.</p>
    <p>(255) <hi rend="bold">Dan</hi>. Pannumque iuro
    dedisse, qui nil sumpserim.</p>
    <p><hi rend="bold">Hen</hi>. Veni Dromo. Tibi iste
    pannum tradidit?</p>
    <p><hi rend="bold">Dro</hi>. Non.
    <hi rend="bold">Hen</hi>. Ecce.
    <hi rend="bold">Dan</hi>. Tune pecuniam dederis
    mihi?</p>
    <p><hi rend="bold">Dro</hi>. Non.
    <hi rend="bold">Dan</hi>. Ecce.
    <hi rend="bold">Hen</hi>. Pannum tune portasti
    Dromo?</p>
    <p><hi rend="bold">Dro</hi>. Non.
    <hi rend="bold">Hen</hi>. Ecce.
    <hi rend="bold">Dan</hi>. Crede, dedi Dromoni
    quindecim</p>
    <p>(260) Panni boni ulnas, tibi referret credito.</p>
    <p><hi rend="bold">Hen</hi>. Quid credito? numeravi in
    huius ego manus</p>
    <p>Octo aureos. <hi rend="bold">Dro</hi>. Factum,
    magister, pernego.</p>
    <p><hi rend="bold">Hen</hi>. Et ego, Danista, ulnam vel
    ullam pernego.</p>
    <p><hi rend="bold">Dan</hi>. Fateor, tibi, Henno, non
    dedi, famulo dedi.</p>
    <p>(265) <hi rend="bold">Dro</hi>. Factum, Danista,
    pernego. <hi rend="bold">Dan</hi>. O probe vir
    Dromo,</p>
    <p>Non inde sic evaseris trilittere.</p>
    <p><hi rend="bold">Dro</hi>. Trilittere? hoc quid est?
    num fama laeditur?</p>
    <p>Famam viro obfuscas? magistratus vetat.</p>
    <p>Dan. Trilitterumne nomen est suis aut bovis?</p>
    <p>(270) Quid? si bovem te nominem? sed o Dromo.</p>
    <p><hi rend="bold">Dro</hi>. Quid o Dromo? feci nihil
    quod dedecet.</p>
    <p>Dan. Iudicio sisti te spondes?
    <hi rend="bold">Dro</hi>. Spondeo.</p>
    <p>Dan. Quin iam? <hi rend="bold">Dro</hi>. Placet.
    <hi rend="bold">Dan</hi>. Promitte.
    <hi rend="bold">Dro</hi>. Promitto.
    <hi rend="bold">Dan</hi>. Veni.</p>
    <p><hi rend="italic">Choraules. Chorus.</hi></p>
    <p>1-3 Musis, poetis et sacro Phoebo referte gratias.</p>
    <p>(275) Visus nequit infirmitas Apollinem contingere,</p>
    <p>Illitterati caecitas nequit poetam cernere.</p>
    <p>Hinc hostis est audaculus, qui nescit ullas litteras,</p>
    <p>Poeticis ornatibus poeta vincit viperas.</p>
    <p>Nisi luisset vatibus infensus et contrarius</p>
    <p>(280) Thersita sive Zoilus, nil esset illis clarius.</p>
  </div>
  <div type="level2" xml:id="actvs-qvartvs">
    <head>6. ACTVS QVARTVS</head>
    <p><hi rend="italic">Dromo. Petrucius.</hi></p>
    <p><hi rend="bold">Dro</hi>. Salve perite iuris et
    miseris pater,</p>
    <p>Patrone, consul, rhetor et legum sciens.</p>
    <p><hi rend="bold">Petr</hi>. Non admodum misero pater,
    sed diviti.</p>
    <p>Nam liberi, uxor et domus multis egent,</p>
    <p>(285) Quos cogor educare mercenarius,</p>
    <p>Quare nihil me pauper unquam divitat.</p>
    <p>At vade pauper. Abi, miser me nil beat.</p>
    <p><hi rend="bold">Dro</hi>. Quid? si lucri ex causa
    tibi quid nascitur?</p>
    <p><hi rend="bold">Petr</hi>. Potest quidem hoc, sed
    cedo quid negotii est?</p>
    <p>(290) <hi rend="bold">Dro</hi>. Nosti Danistam?
    <hi rend="bold">Petr</hi>. Feneratorem malum?</p>
    <p>Novi. <hi rend="bold">Dro</hi>. Trahit nunc me ante
    iudicem sagax.</p>
    <p><hi rend="bold">Petr</hi>. Quare? nam oportet
    sciscitari singula.</p>
    <p><hi rend="bold">Dro</hi>. Meo magistro quid referre
    debui</p>
    <p>Octo aureis sumptis, eos non tradidi,</p>
    <p>(295) Sed credito mercem recepi et vendidi.</p>
    <p>Nunc postulant uterque, utrisque pernego.</p>
    <p>Nequeunt probare uterque propositum suum.</p>
    <p><hi rend="bold">Petr</hi>. Causam bonam foves, si
    dimidium dabis</p>
    <p>Octo aureorum, at est secus si non dabis.</p>
    <p>(300) <hi rend="bold">Dro</hi>. Cui darem?
    <hi rend="bold">Petr</hi>. Mihi patrono, nam mea</p>
    <p>Opera solutus eris ab hac instantia.</p>
    <p><hi rend="bold">Dro</hi>. Duos dabo, miserere
    paupertatulae.</p>
    <p><hi rend="bold">Petr</hi>. Fiat. Cave nil nisi Ble
    respondeas.</p>
    <p>Si quaero quae, tu redde Ble atque aliud nihil.</p>
    <p>(305) <hi rend="bold">Dro</hi>. Faciam.
    <hi rend="bold">Petr</hi>. Duos mihi polliceris
    aureos?</p>
    <p><hi rend="bold">Dro</hi>. Promitto, dummodo vicero.
    <hi rend="bold">Petr</hi>. Modo viceris.</p>
    <p>Eamus huc. Iudex tribunal occupat.</p>
    <p><hi rend="italic">Minos. Danista. Petrucius.
    Dromo.</hi></p>
    <p><hi rend="bold">Mi</hi>. Praeco, iube silentium.
    Adversarii</p>
    <p>Ubi sunt? Abest nomencalator nominum.</p>
    <p>(310) <hi rend="bold">Dro</hi>. Compareo, iudex,
    et aio quod Dromo</p>
    <p>Ulnas recepit panni adusque quindecim</p>
    <p>Metiente me pretiique nil mihi solverit.</p>
    <p>Cogatur ergo octo aureos persolvere.</p>
    <p><hi rend="bold">Mi</hi>. Quid tu taces?
    <hi rend="bold">Dro</hi>. Ble.
    <hi rend="bold">Petr</hi>. Apparet hic surdus miser.</p>
    <p>(315) <hi rend="bold">Mi</hi>. Vade hinc
    Petruci, patrocinare surdo huic.</p>
    <p><hi rend="bold">Petr</hi>. Ducendus, haud vocandus
    est, id sentio.</p>
    <p><hi rend="bold">Mi</hi>. Curate vos causidici, ut
    unusquisque sit</p>
    <p>Cum instructionibus paratus litium,</p>
    <p>Ne ut antea turbemur in processibus.</p>
    <p>(320) Sed introit Petrucius iam, quem prius</p>
    <p>Audire et expedire stat sententia.</p>
    <p><hi rend="bold">Petr</hi>. Minos, miser surdaster
    atque mutus hic</p>
    <p>Nequit fateri aut diffiteri nec loqui.</p>
    <p>Sed consulo, Danista causam testibus</p>
    <p>(325) (Si vincere optat et obtinere) iam probet.</p>
    <p>Dan. Taceatne sive loquatur, id refert nihil.</p>
    <p>Ego solus hoc sibi solitario dedi.</p>
    <p>Igitur probare nil queo, sed hunc peto</p>
    <p>Iurare decisorium et calumniam.</p>
    <p>(330) <hi rend="bold">Mi</hi>. Petruci, eum
    adduc, ut vel hunc interrogem.</p>
    <p>Homo, Danistae quid respondendum putas?</p>
    <p><hi rend="bold">Dro</hi>. Ble.
    <hi rend="bold">Mi</hi>. Non voles calumniam inferre
    improbe.</p>
    <p><hi rend="bold">Dro</hi>. Ble.
    <hi rend="bold">Mi</hi>. Interrogatus vera ne
    negaveris.</p>
    <p><hi rend="bold">Dro</hi>. Ble.
    <hi rend="bold">Mi</hi>. Sed probatione falsa ne
    utere.</p>
    <p>(335) <hi rend="bold">Dro</hi>. Ble.
    <hi rend="bold">Mi</hi>. Neve quos pecunia
    corruperis.</p>
    <p><hi rend="bold">Dro</hi>. Ble.
    <hi rend="bold">Mi</hi>. Differendam ne tibi litem
    pares.</p>
    <p><hi rend="bold">Dro</hi>. Ble.
    <hi rend="bold">Mi</hi>. Saepe Ble multumque Ble. Tibi
    suadeo,</p>
    <p>Danista, ut hunc missum sinas, nil obtines.</p>
    <p>Dan. Ego obsecundor et obsequor, valeat latro.</p>
    <p>(340) <hi rend="bold">Mi</hi>. Et ego, Petruci,
    absolvo sic clientulum.</p>
    <p><hi rend="italic">Choraules. Chorus.</hi></p>
    <p>Cedant fori contentio et iurgia,</p>
    <p>Si vis, quies ut sit tibi perpetua,</p>
    <p>In atrio nam Tartari</p>
    <p>Sunt et Minos</p>
    <p>et Aeacus</p>
    <p>Et caeteri consules et advocati.</p>
    <p>Vetat Musa sequacibus industris</p>
    <p>Frequentare iuridici subsellia,</p>
    <p>Ubi vigent versutia</p>
    <p>Calumnia</p>
    <p>Mendacia</p>
    <p>Doli mali proditoriaeque fraudes.</p>
    <p>Sed hortatur te laureis virentibus</p>
    <p>Et caelestis Apollinis concentibus</p>
    <p>Dies noctes incumbere</p>
    <p>Et libere</p>
    <p>Et impigre</p>
    <p>Ut cum Phoebo sempiternus esse possis.</p>
  </div>
  <div type="level2" xml:id="actvs-qvintvs">
    <head>7. ACTVS QVINTVS</head>
    <p><hi rend="italic">Petrucius. Dromo.</hi></p>
    <p><hi rend="bold">Petr</hi>. Fortuna nobiscum fuit
    Rhamnusia,</p>
    <p>Fortuna quae vertit revertit omnia,</p>
    <p>(355) Bene vertit acta quae ante iudicem egimus,</p>
    <p>Quibus Danista te volutum prendidit.</p>
    <p>Sed es solutus iudicis sententia</p>
    <p>Opera mea et consilio et auxilio simul.</p>
    <p>Quare tuam fidem oro, ne me proferas,</p>
    <p>(360) Quod iure pacti portionem sumpserim.</p>
    <p>Multo minus tandem mihi stipulatus es.</p>
    <p>Duos enim pollicitus es dare aureos,</p>
    <p>Quos absque controversia merui probe.</p>
    <p>Exspecto des. Dare vis, Dromo?
    <hi rend="bold">Dro</hi>. Ble.
    <hi rend="bold">Petr</hi>. Eiusmodi</p>
    <p>(365) Ultra haud oportet alloqui vocabulo.</p>
    <p><hi rend="bold">Dro</hi>. Ble.
    <hi rend="bold">Petr</hi>. Non oportet talibus nunc
    moribus,</p>
    <p>Nam libere loqui vales iam. <hi rend="bold">Dro</hi>.
    Ble. <hi rend="bold">Petr</hi>. Nihil</p>
    <p>Hac voce, soli cum sumus, deinde est opus.</p>
    <p><hi rend="bold">Dro</hi>. Ble.
    <hi rend="bold">Petr</hi>. Vis dare an non? te rogo.
    <hi rend="bold">Dro</hi>. Ble.
    <hi rend="bold">Petr</hi>. Non ioco</p>
    <p>(370) Sed serio propere est eundum istuc mihi.</p>
    <p><hi rend="bold">Dro</hi>. Ble.
    <hi rend="bold">Petr</hi>. Versipellem mehercules te
    iudico,</p>
    <p>Immemorem et ingratum mihi merito bene.</p>
    <p>Vis solvere aureos duos mihi debitos?</p>
    <p><hi rend="bold">Dro</hi>. Ble.
    <hi rend="bold">Petr</hi>. Non quiescam, donec inveniam
    modum</p>
    <p>Solvendo sis, aliter minas male senseris.</p>
    <p><hi rend="italic">Elsa. Greta. Henno. Dromo.
    Abra.</hi></p>
    <p><hi rend="bold">Els</hi>. Vicina, nunc pendeo animi.
    Opperior virum</p>
    <p>Ex oppido, Danista cui iurgatus est.</p>
    <p>Timeo viri severitatem, nescio</p>
    <p>Quorsum excidit rumusculus de iurgio.</p>
    <p>(380) Potens Danista, sed maritus fortior.</p>
    <p>At ecce longe illum per arva incedere</p>
    <p>Video, suas spargentem et inde et hinc manus:</p>
    <p>Scire velim an assit pax, nimis sollicita sum.</p>
    <p><hi rend="bold">Gret</hi>. Quid te attinet, pax
    iurgiumve respondeat?</p>
    <p>(385) <hi rend="bold">Els</hi>. O Greta, nescis
    de Dromone et filia:</p>
    <p>Fuit clam habendum Hennone semper, filia</p>
    <p>Non nihil amat Dromonem et is magis quidem</p>
    <p>Rursus amat Abram ex intimo pectusculo.</p>
    <p>Voluique utrosque combinare (ut est sacris</p>
    <p>(390) Legibus apertum) matrimonialiter.</p>
    <p>Sed heu fortuna, quae domat mortalia,</p>
    <p>Ea noluit permittere, at succensuit</p>
    <p>Hodie maritus in oppido contra meum</p>
    <p>Dromonem, et haec mihi cura maxima omnium est.</p>
    <p>(395) Negligo crumenam, Greta, si vivat Dromo.</p>
    <p><hi rend="bold">Gret</hi>. Sine me tuum alloqui
    maritum, ubi venerit,</p>
    <p>Nam mansuefiet in modum passerculi.</p>
    <p><hi rend="bold">Els</hi>. Tace, venit. Hen. Quis est
    domi? <hi rend="bold">Els</hi>. Uxor ipsa sum.</p>
    <p><hi rend="bold">Hen</hi>. Excandeo ludibrio me
    haberi, item</p>
    <p>(400) Et infidelem et futilem et femineum.</p>
    <p><hi rend="bold">Els</hi>. Quare, marite virque
    dilectissime?</p>
    <p><hi rend="bold">Hen</hi>. Quia Dromoni scelus apertum
    impingitur:</p>
    <p>Danista pannum credito dedisse vult,</p>
    <p>Dromo negat, quod id ab hoc receperit.</p>
    <p>(405) Adiere uterque iudicis sententiam.</p>
    <p><hi rend="bold">Gret</hi>. Vicine noster Henno salve.
    Nam salus,</p>
    <p>Ubi es tu, ibi est. <hi rend="bold">Hen</hi>.
    Salveque Greta identidem.</p>
    <p><hi rend="bold">Gret</hi>. Quid rerum in urbe?
    <hi rend="bold">Hen</hi>. Uxori ego dixi modo,</p>
    <p>Quia Dromoni scelus apertum impingitur.</p>
    <p>(410) <hi rend="bold">Gret</hi>. Apertum?
    <hi rend="bold">Hen</hi>. Ut ipsi aiunt. At id beat
    meam</p>
    <p>Erga hunc fidem, quod liber est sententia.</p>
    <p><hi rend="bold">Els</hi>. Heus liber est? adolevit
    hic domi probe</p>
    <p>Semper probis et integris Dromo moribus.</p>
    <p>Optavit autem filiam uxorem sibi</p>
    <p>(415) Quam saepe! nolui tibi, Henno, dicere</p>
    <p>Nisi nunc. <hi rend="bold">Hen</hi>. Dromo solutus ex
    sententia est.</p>
    <p>Aegre Danista fert: uter constantior</p>
    <p>Atque probior sit, iudicis sententia est.</p>
    <p><hi rend="bold">Gret</hi>. Vis ergo tecum redeat ille
    in gratiam?</p>
    <p>(420) Scio ille ubi est.
    <hi rend="bold">Hen</hi>. Volo.
    <hi rend="bold">Gret</hi>. Veni Dromo citus.</p>
    <p><hi rend="bold">Dro</hi>. Quid est?
    <hi rend="bold">Hen</hi>. Frequens hodie fuit
    turbatio,</p>
    <p>Quo nescio quis nostrum hoc incidit scelus.</p>
    <p>Si dicis omnem rem, acta ut est, promittimus</p>
    <p>Ego et uxor Abram filiam uxorem dare.</p>
    <p>(425) <hi rend="bold">Dro</hi>. Uxorem?
    <hi rend="bold">Hen</hi>. Ita.
    <hi rend="bold">Dro</hi>. Breviter revolvam singula.</p>
    <p>Tu Henno octo es uxori furatus aureos,</p>
    <p>Pro panno ego quos pannicidae solverem.</p>
    <p>Novi quod usurarius Danista sit.</p>
    <p>Decepi eum his octo aureis mirum in modum,</p>
    <p>(430) Iuris peritum adeptus perfidum et nequam,</p>
    <p>Quotam suam qui pactus esset litium.</p>
    <p>Antistrephonte, syllogismo rhetorum,</p>
    <p>Decepi eundem, quo institutus sum modo.</p>
    <p>Nunc cuius est probitas proba ex sententia,</p>
    <p>(435) Peto filiam uxorem dari atque hos aureos</p>
    <p>Loco dari dotis. <hi rend="bold">Gret</hi>. Dromo
    bene iudicat.</p>
    <p><hi rend="bold">Els</hi>. Assentior, caream licet
    peculio.</p>
    <p>Tamen nihil molestius perpessa sum</p>
    <p>Unquam a die qua nata sum, at consentio.</p>
    <p>(440) <hi rend="bold">Gret</hi>. Decet, Henno,
    te nihil refragari modo,</p>
    <p>Nam et fortis est et laboriosus et efficax,</p>
    <p>Nec adhuc vir est, nec adhuc iuventae proximus,</p>
    <p>Pulcher, decorus. <hi rend="bold">Hen</hi>. Filia, an
    placet tibi?</p>
    <p><hi rend="bold">Abr</hi>. Placet.
    <hi rend="bold">Hen</hi>. Ergo habe atque habeat, satis
    dos ampla erit.</p>
    <p>(445) Venite, adeste, estote amantes coniuges.</p>
    <p>Quae contulit laboris aeviternitas,</p>
    <p>Ea omnia in dotem damus. <hi rend="bold">Els</hi>.
    Pax est rei.</p>
    <p><hi rend="bold">Gret</hi>. Vobis salutem opto, huius
    et comoediae</p>
    <p>Quibusque spectatoribus. Iam plaudite.</p>
  </div>
</div>
<div type="level1" xml:id="back">
  <head>Back</head>
  <p></p>
</div>
        
<div type="notes"><note xml:id="tn1"><p><hi rend="footnote">1</hi> <hi rend="italic">Hoc carmen in T ante prologum
      positum est</hi>.</p></note></div>

    </body>
</text>
</TEI>
