<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0027" xml:lang="lat">
<teiHeader>
<fileDesc>
    <titleStmt>
        <title type="main">Morosophus de vera ac personata sapientia</title>
        <title type="sub">Morosophus de vera ac personata sapientia, comoedia non minus festiva, quam pia, Morosophi titulo inscripta. Autore Gulielmo Gnapheo Hagense ludi literarii apud Aelbingenseis moderatore primario.</title>
        <author>Gnapheus, Guilielmus</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Franciscus Rhodus</publisher>
        <pubPlace>Danzig</pubPlace>
        <date>1541</date>
    </publicationStmt>
    <sourceDesc>
        <bibl>
            Identifier: <name>Gnapheus-Morosophus</name><lb/>
            Short title: <title>Morosophus</title><lb/>
            Year of first edition: <date>1541</date><lb/>
            Author information:<lb/>
            Alias: Volder, Willem de / Fullonius, Guilielmus<lb/>
            Birth: 1493, The Hague<lb/>
            Death: 1568, Norden<lb/>
            Floruit: None, The Hague, Elbing Königsberg, Norden<lb/>
            <ref target="https://nl.wikipedia.org/wiki/Willem_de_Volder">Link</ref><lb/>
            <emph>ed. Hans-Dieter Hoffmann</emph><lb/>
            <ref target="https://digital.onb.ac.at/OnbViewer/viewer.faces?doc=ABO_%2BZ175237401">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">yes</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>MOROSOPHVS / DE VERA AC PERSONATA / SAPIENTIA. COMOEDIA NON / minus
  festiva, quam pia: Morosophi titu-/lo inscripta. Autore Gulielmo
  Gna-/pheo Hagense ludi literarij apud / AElbingenseis moderato-/re
  primario.</p>
  <p>Morosophus de vera ac personata sapientia, comoedia non minus
  festiva, quam pia, Morosophi titulo inscripta. Autore Gulielmo Gnapheo
  Hagense ludi literarii apud Aelbingenseis moderatore primario.</p>
  <p>Accesserunt et quaedam alia poematia, in laudem illustrisssimi
  Principis Alberti Marchionis Brandobur gensis primi Prussiae ducis
  lusa, cui et haec Comoedia est dedicata, per eundem G. Gnapheum
  Hagensis.</p>
  <p>MOROSOPHUS PIO LECTORI.</p>
  <p>Si spectes animo laetus, quo me ferat ipsa</p>
  <p>Moria, videbis, Lector amice, scio.</p>
  <p>Contra, si videas, Sophiae quo vis bona sacrae</p>
  <p>Me rapiat Morum, non tibi risus erit.</p>
  <p>HORATIVS.</p>
  <p>Misce stultitiam consiliis brevem.</p>
  <p>1 CORINTH. 3</p>
  <p>Si quis videtur sapiens esse inter vos, in hoc seculo stultus fiat,
  ut sit sapiens.</p>
  <p>Anno 1541.</p>
  <p>Illustrissimo Principi ac Domino D. Alberto Marchioni
  Brandenburgensi, Prussiae, Stetiniae, Pomeraniae, Cassuborum Sclavorum
  etc. duci, Burggravio Norici castri et Rugianorum Principi, Domino suo
  clementissimo S.D. Gulielmus Gnapheus Hagensis.</p>
  <p>Dum vulgatius sit, et a multis retro seculis a doctissimis
  quibusque viris usurpatum, illustrissime Princeps, ut lucubrationes
  suas principibus, primaribusque viris inscribant, partim ut publicis
  studiis suo quoque nomini eos reddant amicos, partim ut contra
  novitatis invidiam ex illorum autori tate scriptis suis nonnihil
  accedat suffragii, multis equidem rationibus supra haec omnia adducor,
  ut quicquid hoc est poematis, quo divinae Sapientiae studium omnibus
  velim commendatum, Celsitudini Tuae dedicem, quam, quoniam omnes
  norunt, non minus bonarum literarum, quam verae pietatis amantissimam
  vel ex luculentissimo tuae bibliothecae isthic conditae inditio, vel
  ex literario Gymnasio, quod dudum meditatur Celsitudo Tua publice
  instituere, praetereo florentisssimam tuam Rempublicam, quam ut
  iustitiae ita et pietatis exemplis non parum multis ornas, tueris,
  conser vas, nemo Celsitudini Tuae non dignam praedicet, quam publicis
  laudibus et iustis adeo encomiis celebrent eruditi. In quorum numero,
  etiamsi haberi non debeam, non possum tamen, quin qualicumque
  argumento contestatum faciam, me Celsitudini Tuae magnopere devinctum
  esse, cum ob heroicas istas animi tui dotes, tum vero ob insignem
  liberalitatis tuae erga me munificen tiam, quae tanta est, ut
  neutiquam sperem, tam humilis, tam porro trivialis poematis munusculo,
  paria me facere posse. Verum enimvero, cum mihi persuasum habeam,
  Celsitudinem Tuam pro sua summa humanitate nihil gravatum iri, si hoc
  grati animi erga se symbolum ex offerentis animo potius, quam ex sui
  tenuitate aestimet, non video cur me pudeat, has nugas quamvis
  scholasticas Celsitudini Tuae obtrudere, ut quam non immemorem putem,
  ex Plinij ad Vespasianum dicto, rusticos Diis vel lacte supplicare,
  molaque [&lt;melaque] salsa litare eos, qui thura non habeant. Quae
  porro mihi ratio fuerit huius scribundae Comoediae breviter dabo.</p>
  <p>Lusimus ante annos aliquot Dialogum quendam ludicrum, Morosophi
  titulo inscriptum, quem egregio ac docto viro D. Ludovico Decio Regiae
  Maiestatis Secretario, in Celsitudinis Tuae aula et fide, per id
  tempus versanti, tum quidem pro tessera amicitiae ineundae obtulimus,
  hunc cum in sequentibus annis animadvertissem in Comoediae formam non
  ita magno negocio posse redigi, eam operam mihi sumpsi, cum iam ludo
  literario veluti postliminio, iterum adhiberer, instigantibus huc me
  per occasionem quibus dam clamosis sycophantis, et sapientiae
  iactatoribus, quos, cum viderem inter literarum professores specie
  magis et fuco, quam ipsa re, eruditio nis ac Sapientiae nomen sibi
  vendicare, adeoque in fastus et insolentiae materiam sibi vertere,
  unde debebant cum doctiores, tum meliores redire, visum mihi fuit, sub
  Morosophi persona, ad veram genuinae Sapientiae cognitionem revocare.
  Cum enim Comoedia sit, autore Tullio, imitatio vitae, speculum
  consuetudinis, imago veritatis, et veram pietatem conveniat omnium
  adeo studiorum puppim esse, quod aiunt, et proram, quae tandem invidia
  est, si id genus Sophistis quos passim multos habemus, tanquam in
  speculo contemplandum demus, qua via ipsi nempe animorum humilitate,
  ad veram Sophiam deducantur erudiendi, et quos ipsa Sapientia habeat
  sui studiosos, nimirum Theophilos et Philocalos, Eutychos et
  Sophronas, qui ut Sophiam ipsam intus loquentem audiunt, ceu vitae
  magistram, ita quicquid faciunt, Fide, Spe ac Charitate, quos Sophiae
  Genios et pedisequas dedimus, moderan tur. Non deerunt fortasse, qui
  quod ad calumniandum aliorum labores magis praecipites sint, quam, ad
  bene imitandum, instructi, causentur nos in materia [adooxooi] hic
  versari, propterea quod novo Comoediae argumento ridiculum quendam
  Astrologastrum indignius agitemus, quam probatum illud Mathematicae
  disciplinae nomen mereatur.</p>
  <p>Primum, id quidem omnibus candide iudicandum relinquimus, cuius
  disciplinae vel prophanae, vel sacrae placita suggillemus, quibus
  nihil bonae ac iustae existimationis per hoc derogatum volumus, si
  vanam Sapien tiae iactationem pro poetica scilicet libertate audendi
  quidlibet omnibus concessa, pro meritis agitemus, id quod adeo facimus
  temperate tamen, ut nugae nostrae in nullius, vel disciplinae vel
  professoris contumeliam, abeant, saeria autem multa ducant.</p>
  <p>Deinde, de bonis literis bene meremur etiam, quando id futurum
  speramus, ut non pauci hoc nostro exemplo, imo audacia provocati,
  meliora iis nostris inveniant, quae rei Comicae provehendae impendant.
  Uti eius generis omen nos non fefellit, cum illam Acolastum nostram
  primo ederemus, siquidem complures nos sequuti, Comicam facultatem
  elucubratis sacris hystoriis mirum in modum et auxerunt, et
  illustrarunt. Bene valeat Celsitu do Tua et munusculum hoc quamvis
  parvum, ut grati tamen animi symbolum boni consulat quaeso. Aelbingae
  natalis Christiani feriis.</p>
  <p>Anno. 1540.</p>
  <p>FABULAE INTERLOQUUTORES.</p>
  <p>Morosophus Sophista.</p>
  <p>Genius Morosophi.</p>
  <p>Dromo Morosophi servus.</p>
  <p>Antipho Adolescens.</p>
  <p>Tigellius Cytharaedus.</p>
  <p>Geta Antiphonis servus.</p>
  <p>Simus Agricola</p>
  <p>Crito Rusticus</p>
  <p>Sophia Divina Sapientia.</p>
  <p>Theophilus Preco Sapientiae.</p>
  <p>Philocalus Theophili frater.</p>
  <p>Eutychus Hospes Sapientiae.</p>
  <p>Sophrona Eutychi uxor.</p>
  <p>Fides, Spes, Charitas. Sophiae Genii.</p>
  <p>Chorus Musicus</p>
  <p>Anno. 1540.</p>
</div>
<div type="level1" xml:id="main">
  <head>Main</head>
  <p>Morosophus, De vera ac personata Sapientia. Comoedia non minus
  festiva quam pia Morosophi titulo inscripta autore Gulielmo Gnapheo
  Hagensi ludi litterarii apud Elbingenses moderatore.</p>
  <div type="level2" xml:id="argumentum-comoediae.">
    <head>Argumentum Comoediae.</head>
    <p>Trimetri legitimi.</p>
    <p>Aulaedus, ordinis sui stultissimus</p>
    <p>Desertor, ambit Astrologiae dicier</p>
    <p>Peritus. Hinc specimen suae artis exhibens</p>
    <p>Denunciat pluviam futuram, qua quidem</p>
    <p>Qui perluantur stultiores quam prius</p>
    <p>Fiant. Dolet Sophia ipsa tam indigne sua</p>
    <p>Sacra pollui, se negligi, et foras quati</p>
    <p>Ab omnibus barbae tenus sapientibus. [&lt; barbaetenus]</p>
    <p>Proin se Theophilo ac Philocalo viris bonis</p>
    <p>Aperit libens, sed omnibus procul arbitris</p>
    <p>Idque in casa Sophronae et Eutychi sui.</p>
    <p>Fatalis interim pluvia caelo cadit,</p>
    <p>Quae mente stulta vulgus imbuit palam.</p>
    <p>Morosophus inde gestiens plaudit suam</p>
    <p>Sortem sibi, sed taedio victus sui,</p>
    <p>Captato honore quod dolenter excidit,</p>
    <p>Ad stultulos et ipse tinctus transfugit.</p>
    <p>Quorum gregem praeco Theophilus occupans</p>
    <p>Ad poenitentiam vocat. Morus piam</p>
    <p>Vocem audiens dum Moriae renunciat,</p>
    <p>A gnesia Sophia meretur excipi</p>
    <p>Atque illius sacram domum revisere,</p>
    <p>Coelestia inde ut hauriat mathemata.</p>
  </div>
  <div type="level2" xml:id="prologus.">
    <head>Prologus.</head>
    <p>Trimetri legitimi.</p>
    <p>Quid Prologus sub hoc theatrum prodeam,</p>
    <p>Quotquot favetis literatis fabulis,</p>
    <p>Silentio mihi dato cognoscite.</p>
    <p>Apporto vobis fabulam non lubricam,</p>
    <p>Sed ludicram, sed saeriis mixtam iocis,</p>
    <p>Cui nomen ex re scribitur Stultesopho.</p>
    <p>Ridere nomen si libet vobis, licet,</p>
    <p>Dum veritatem quam tegit sub cortice</p>
    <p>Summo, nihil gravemini hinc expendere.</p>
    <p>Ridendo verum quid vetat nos dicere?</p>
    <p>Cur melle veri apsinthium non dulcores?</p>
    <p>Cur non sui lusus, sui ioci, sales</p>
    <p>Lubentiaeque identidem sint litteris,</p>
    <p>Si corrigendis moribus studebitur,</p>
    <p>Ut hic studemus literatis omnibus,</p>
    <p>Quos ad modestiam vocamus sedulo?</p>
    <p>Quod naso enim crassos Mydas suspendimus</p>
    <p>Et turgidos vanosque quod ludibriis</p>
    <p>Exercitamus hic Sophos, in hoc quidem</p>
    <p>Fit, notiores ut sibi isti redditi,</p>
    <p>Non esse se, quod audiunt, industrios,</p>
    <p>Catos, viros et undecunque maximos</p>
    <p>Id sentiant domi et recedant a suo</p>
    <p>Fastu, suas cristas remittant impigre</p>
    <p>Sophiaeque verae se docendos praebeant.</p>
    <p>Quae missa coelitus pios pie erudit.</p>
    <p>Veram Fidem, Spem, Charitatem tum Dei [&lt; fidem; &lt; dei]</p>
    <p>Tum proximi, sine queis parum vel gratiae</p>
    <p>Vel dignitatis literatis debitum</p>
    <p>Contenderis iure optimo, cum parvuli</p>
    <p>Autore Christo praeferantur turgidis</p>
    <p>Qui multa nosse iactitant sese Sophis.</p>
    <p>’Hoc ergo habet nostrae scopus Comoediae</p>
    <p>Sapientiam veram doceri neminem,</p>
    <p>Persuasionem ni abdicet Sapientiae</p>
    <p>Nihilque scire se autumet.’ Nam convenit</p>
    <p>Ad poenitentiam quidem dignam Deo</p>
    <p>Stultescere omnes, qui volent ceu Morus hic</p>
    <p>Vere sapere. Catastrophe quod admonet.</p>
    <p>Spectate cum silentio, viri optimi,</p>
    <p>Has literatas fabulas, quando hic studet</p>
    <p>Servire publico usui grex Histricus</p>
    <p>Sua actione, quae nihil fraudis bonis</p>
    <p>Intentat usquam literis nec Palladis</p>
    <p>Sacrarium dictis fatigat improbis,</p>
    <p>Sed vera quae sit edocet Sapientia.</p>
    <p>Cognoscite autem, Morosophus ut ganniat</p>
    <p>Utque hunc suus Genius sale aspergat nigro.</p>
  </div>
  <div type="level2" xml:id="actus-primus.-scaena-prima.">
    <head>Actus primus. [scaena prima.]</head>
    <p>Trimetri legitimi.</p>
    <p>Genius, Morosophus.</p>
    <p>Nae commodum in mentem venit proverbii,</p>
    <p>Quo verius nil posse dici existimo,</p>
    <p>Stultum solere non nisi stulta proloqui</p>
    <p>Similemque semper adesse simili, ut hic meo</p>
    <p>Moro suus Genius adhaero affatim</p>
    <p>Quam stulta porro garriat meus quidem</p>
    <p>Herus, suo id docebit exemplo probe.</p>
    <p>Nam somniavit - attat, lupus mi intervenit!</p>
    <p>Concessero huc, adesse ne me sentiat.</p>
    <p>Neque enim omnibus videri passim gestio.</p>
    <p><hi rend="italic">Mor.</hi> Quid multa vos tenet mei
    admiratio?</p>
    <p>Quid fronte me tam tetrica obtuemini?</p>
    <p>Num vos movet vestitus iste splendidus?</p>
    <p>Num vertitis probro, quod istuc prodeam</p>
    <p>Habitu Philosophico, professor Musices</p>
    <p>Inflare qui soleam quidem calamos leveis?</p>
    <p><hi rend="italic">Gen.</hi> Vere leveis.
    <hi rend="italic">Mor.</hi> Non esse quod miremini</p>
    <p>Testabitur res ipsa, si me proferam.</p>
    <p><hi rend="italic">Gen.</hi> Quin proferant aures
    Mydam? <hi rend="italic">Mor.</hi> Matheseos</p>
    <p>Enim mihi cognitio contigit supra</p>
    <p>Opinionem hominum et via non omnibus</p>
    <p>Perinde vulgata, utpote alti numinis</p>
    <p>Afflatibus. <hi rend="italic">Gen.</hi> Nugas crepat.
    <hi rend="italic">Mor</hi> Quid enim premam</p>
    <p>Silentio, quod res tulit? <hi rend="italic">Gen.</hi>
    Fanatica.</p>
    <p><hi rend="italic">Mor.</hi> An non celebre hoc
    iudicent omnes. <hi rend="italic">Gen.</hi> Rogas?</p>
    <p><hi rend="italic">Mor.</hi> Nemo ergo quid sic
    vestiar me interroget.</p>
    <p><hi rend="italic">Gen.</hi> Quasi tua ista vestis
    haud conducta sit?</p>
    <p><hi rend="italic">Mor.</hi> Nemoque me tam vultuose
    irrideat,</p>
    <p>Cum nemo non intelligat, quid pallium,</p>
    <p>Quid barba, quid frons, annuli quid arguant.</p>
    <p><hi rend="italic">Gen.</hi> Stolidum esse te, tam
    vana stulte somnias.</p>
    <p><hi rend="italic">Mor.</hi> Hoc illud est, cur ordine
    aulaedum meo</p>
    <p>Relicto ad Astrologos Genethliacosque nunc</p>
    <p>Transfugiam. Ab asinis ad boves transcendere,</p>
    <p>An non videtur optimum proverbio?</p>
    <p><hi rend="italic">Gen.</hi> Cumanus id tibi loquatur
    asinus. <hi rend="italic">Mor.</hi> Hem,</p>
    <p>Quid? Hoccine stupetis velut novum et parum</p>
    <p>Credibile, quod me praedicem talem virum</p>
    <p>Doctore nullo prodiise coelitus?</p>
    <p>Quasi ante me simili via nemo inclytus,</p>
    <p>Nemo Astrologus evaserit sitque insolens</p>
    <p>A remulis quemquam ad tribunal evehi.</p>
    <p><hi rend="italic">Gen.</hi> Quid? Ad tribunal
    impudens? Imo ad crucem!</p>
    <p><hi rend="italic">Mor.</hi> Sane Africanum illum meum
    per somnium</p>
    <p>Didicisse sydera autumant.
    <hi rend="italic">Gen.</hi> Exemplum habet.</p>
    <p>Nae gestiendi tempus est. <hi rend="italic">Mor.</hi>
    Quid Ennius?</p>
    <p>Num senserat poetae Homeri animam in suum</p>
    <p>Migrasse corpus, vatibus si creditur?</p>
    <p><hi rend="italic">Gen.</hi> Quin ergo scripsit digna
    Homero carmina,</p>
    <p>Nugator ingens? <hi rend="italic">Mor.</hi> Quid,
    quod Hesiodus item,</p>
    <p>Ubi fonte labra proluit Heliconidum,</p>
    <p>Repente prodiit poeta? <hi rend="italic">Gen.</hi>
    Fabulae.</p>
    <p><hi rend="italic">Mor.</hi> Cur non ad haec exempla
    tam clara hanc meam</p>
    <p>Componitis sortem? <hi rend="italic">Gen.</hi> Quia
    his fidem satis</p>
    <p>Non promerere phasmatis. <hi rend="italic">Mor.</hi>
    Quid si ad senis</p>
    <p>Samii [metempsúxoosin] ex Davo alterum</p>
    <p>Habeatis Oedipum, ex Geta Atticum, ex Sue</p>
    <p>Boeotica sacrae Minervae alumnulum?</p>
    <p><hi rend="italic">Gen.</hi> Proh Iuppiter, quam digna
    Moro versio!</p>
    <p><hi rend="italic">Mor.</hi> Quid? An mea haec ceu
    fabulosa exploditis</p>
    <p>Et pro Aethnicis habetis exemplis?
    <hi rend="italic">Gen.</hi> Habes.</p>
    <p><hi rend="italic">Mor.</hi> Habeant sino leve pondus
    et careant fide,</p>
    <p>Nisi proditum sit literis vere sacris</p>
    <p>Hoc accidisse inter prophetas Israel,</p>
    <p>Prophetico ut furore plenus mysticum</p>
    <p>Res ipse carmen redderet. Proverbium</p>
    <p>Quid si novum [mimhtikôos] hinc iactitent,</p>
    <p>Num Morus est inter Sophos?
    <hi rend="italic">Gen.</hi> An sit rogas?</p>
    <p>Inter Sophos Moros habemus plurimos.</p>
    <p><hi rend="italic">Mor.</hi> Memorare possem plurima
    de Solomonis</p>
    <p>Sapientia, quam nocte non plus unica</p>
    <p>Is hauserat. Possem referre numinis</p>
    <p>Coelestis afflatus novos in Apostolis,</p>
    <p>Ni relligio esset haec mihi sacra attingere.</p>
    <p><hi rend="italic">Gen.</hi> Mori o nova religio.
    <hi rend="italic">Mor.</hi> Quid instupescitis?</p>
    <p>His plus satis persuasum opinor omnibus</p>
    <p>Miraculo haudquaquam novo haec contingere. [&lt; haud
    quaquam]</p>
    <p><hi rend="italic">Gen.</hi> Quidni sua id persuadeat
    Rhapsodia?</p>
    <p><hi rend="italic">Mor.</hi> Sed heu, quis ille, qui
    huc viam affectat? Meus</p>
    <p>Collega si sit miror. Ipsus est. Sed hac</p>
    <p>Nunc praeterire illum sinam ceu incognitum.</p>
    <p><hi rend="italic">Gen.</hi> Fastus comes Stultitiae.
    Ego hinc visam focum.</p>
    <p>Vos interim hoc saxum, ut libet, provolvite</p>
    <p>Hominisque monstrum ut dignus est tractate.
    <hi rend="italic">Mor.</hi> Ehem,</p>
    <p><hi rend="italic">Gen.</hi> Quid hoc? Mane, suas
    Midae aureis assuam.</p>
  </div>
  <div type="level2" xml:id="actus-primi-scaena-ii.">
    <head>Actus primi Scaena II.</head>
    <p>Trimetri Comici.</p>
    <p>Tigellius Antipho Morosophus Dromo.</p>
    <p>Ain tu? <hi rend="italic">Ant.</hi> Sic est.
    <hi rend="italic">Tig.</hi> Quid? Talem virginem datam
    [&lt; virginem / Tam]</p>
    <p>Deformi sponso? <hi rend="italic">Ant.</hi> Immo seni
    Silicernio.</p>
    <p><hi rend="italic">Tig.</hi> O dispareis et ominosos
    coniuges!</p>
    <p>Quis obsecro coegit istas nuptias?</p>
    <p><hi rend="italic">Ant.</hi> Plutus.
    <hi rend="italic">Tig.</hi> Plutus? Nae magna est istius
    Dei</p>
    <p>Potentia, qui quamvis caecus claudusque sit,</p>
    <p>’Expugnat urbeis et pudorem virginum,</p>
    <p>Fas iusque prodit et potenter imperat;</p>
    <p>Pluto omnia parent, Pluto primas ferunt.</p>
    <p>Quid quod facit et inauspicatas nuptias?’</p>
    <p>Miseret ergo me non parum huius virginis,</p>
    <p>Quae nunc simul vidua atque nupta habebitur</p>
    <p>Misereque vitam exegerit cum istoc sene.</p>
    <p>Sed quisnam illic sersum ac deorsum obambulat?</p>
    <p>’Incessus arguit sapientem.’ Au, noster est</p>
    <p>Morus. Pape, unde haec quaeso commutatio</p>
    <p>Vestitus homini Moro? Abi vero, Antipho,</p>
    <p>Recta domum, iam te sequar. Non possum enim,</p>
    <p>Quin hunc salutem et colloquar. Salve, ordinis</p>
    <p>Nostri o decus summum! Quid, More, contices?</p>
    <p>More, ecquid audis? <hi rend="italic">Mor.</hi> Quid
    tibi, mendice homo,</p>
    <p>Me tactio est? <hi rend="italic">Tig.</hi> Morum suum
    Tigellius</p>
    <p>Salute impartit plurima. <hi rend="italic">Mor.</hi>
    Morum mihi</p>
    <p>Tigelliumque narras nescio quos.
    <hi rend="italic">Tig.</hi> Satin [&lt; Ant.]</p>
    <p>Tu sanus es? Te et Me. <hi rend="italic">Mor.</hi>
    Quid, nostin qui siem?</p>
    <p><hi rend="italic">Tig.</hi> Ego nesciam Morum?
    <hi rend="italic">Mor.</hi> Alius est quam Morus hic.
    [&lt; Ant.]</p>
    <p><hi rend="italic">Tig.</hi> Haud alius est, nisi
    glaucoma sit mihi ob</p>
    <p>Oculos. <hi rend="italic">Mor.</hi> Fieri quidem
    potest, ut sit. <hi rend="italic">Tig.</hi> Quis es</p>
    <p>Ergo, si non es ille Morus, quem arbitror?</p>
    <p><hi rend="italic">Mor.</hi> Hoc nomen Augustum est,
    et opido nobile.</p>
    <p><hi rend="italic">Tig.</hi> Dic ergo.
    <hi rend="italic">Mor.</hi> Morosophus.
    <hi rend="italic">Tig.</hi> Vah, nunc primum libet</p>
    <p>Ridere te, qui nescias nomen tuum</p>
    <p>Et pro dissyllabo Mori vocabulo</p>
    <p>Affectes appellari tetrasyllabus,</p>
    <p>Cum nil dicas pugnantius Moro et Sopho.</p>
    <p><hi rend="italic">Mor.</hi> Eho tu, nescis qui vir
    sim factus. <hi rend="italic">Tig.</hi> Scio,</p>
    <p>Morus. <hi rend="italic">Mor.</hi> Quid, hunccine
    ornatum meum vides?</p>
    <p><hi rend="italic">Tig.</hi> Nugae, [lógoi]. Quin
    veterem indutus Morum tuam</p>
    <p>Citharam feris, aut tibias inflare, quod [&lt; quod soles, /
    Pergis]</p>
    <p>Soles, pergis quo quod didicisti, exerceas.</p>
    <p>Apud Antiphonem nuptiae fiunt, mea</p>
    <p>Illic conducta est opera. Si mecum voles</p>
    <p>Hymenea canere, dividuam sortem tibi</p>
    <p>Faciam. Nam pulvis idem eademque caera nos</p>
    <p>Sumus. <hi rend="italic">Mor.</hi> Alium quaere.
    <hi rend="italic">Tig.</hi> Alium? An Moro displicet</p>
    <p>Tibicinis vita? <hi rend="italic">Mor.</hi> Obtundor.
    <hi rend="italic">Tig.</hi> Quid?
    <hi rend="italic">Mor.</hi> Hic dies,</p>
    <p>Mea haec professio aliam vitam postulat</p>
    <p>Aliosque mores. <hi rend="italic">Tig.</hi> Quid
    profitere? Dic palam.</p>
    <p><hi rend="italic">Mor.</hi> Astrologiae ego claros
    bibi fonteis. <hi rend="italic">Tig.</hi> Velut</p>
    <p>Nilum canis opinor. <hi rend="italic">Mor.</hi> Non
    parcius, sed affatim.</p>
    <p><hi rend="italic">Tig.</hi> Num vigilans hic somniat?
    <hi rend="italic">Mor.</hi> Scin, quomodo?</p>
    <p>Ego sum alter ille Iopas, quem scribit Maro</p>
    <p>Athlante doctum maximo Sapientiam;</p>
    <p>Quae mare compescant causae, quidque temperet</p>
    <p>Annum, unde hominum genus et pecudes, unde imber et</p>
    <p>Ignes, coeli ordo quis sit, syderum quoque</p>
    <p>Quae ratio, horum nihil quicquam me fallit. Hem.</p>
    <p><hi rend="italic">Tig.</hi> Mirum vero, ni insanus
    hic homo siet [&lt; Ant.]</p>
    <p>Ex stulto, ut qui meros Thrasonismos crepet.</p>
    <p><hi rend="italic">Mor.</hi> Quid tute tecum?
    <hi rend="italic">Tig.</hi> Equidem miror qui fiat,
    ut</p>
    <p>Morus sapiat. <hi rend="italic">Mor.</hi> Non credis
    hic, nisi quod vides?</p>
    <p>Age, specimen dabo professionis iam meae</p>
    <p>Sub hac corona astantium, ut fiat palam,</p>
    <p>Quid veri ex astris praesciam.
    <hi rend="italic">Tig.</hi> Si praescias,</p>
    <p>Recteordinis nostri desertor factus es.</p>
    <p><hi rend="italic">Mor.</hi> Dictum ac factum reddam.
    Heus, puer! <hi rend="italic">Dro.</hi> Quis me
    vocat?</p>
    <p><hi rend="italic">Mor.</hi> Fac organa Astrologica
    promptus adferas.</p>
    <p><hi rend="italic">Dro.</hi> Ubi sunt?
    <hi rend="italic">Mor.</hi> In risco, odiose, cessas?
    <hi rend="italic">Dro.</hi> Organa</p>
    <p>Mihi narrat nescio quae, sed visam tamen.</p>
    <p><hi rend="italic">Tig.</hi> Nunc laudo te, Morosophe,
    ut quem minime latet</p>
    <p>Occultae Musices nullam esse gratiam.</p>
    <p>Benigne ergo facis, qui te modo proferas.</p>
    <p><hi rend="italic">Mor.</hi> Ne me interpella, dum
    Diis vota nuncupo.</p>
  </div>
  <div type="level2" xml:id="actus-primi-scena-iii.">
    <head>Actus primi Scena III.</head>
    <p>Tigellius Morosophus Dromo.</p>
    <p>[Skázontes]</p>
    <p>Vos o favete, Numina, et mihi puram</p>
    <p>Adflate mentem, laevane sit hic vestro</p>
    <p>Vati suam prognosin auspicaturo.</p>
    <p>Constanter obsecro favete. Post gratus</p>
    <p>Litabo vobis poculis mero vino</p>
    <p>Scatentibus, vobis cupediarum omne</p>
    <p>Genus offeram. Date, o Dii, facultatem</p>
    <p>Rimandi in astris, quid novi illa portendant.</p>
    <p><hi rend="italic">Dro.</hi> Apporto, quod quidem
    iacebat in risco</p>
    <p>Volumen ingens pulvere et situ pressum.</p>
    <p><hi rend="italic">Tig.</hi> Dignum patella operculum.
    <hi rend="italic">Mor.</hi> Hem, favent astra.</p>
    <p><hi rend="italic">Tig.</hi> Mons iste nobis credo
    parturit murem</p>
    <p>Ridendum. <hi rend="italic">Dro.</hi> Habes, here,
    organa omnia. <hi rend="italic">Mor.</hi> Hem,
    rectest.</p>
    <p>Instructus, euge, iam negotium tento.</p>
  </div>
  <div type="level2" xml:id="actus-primi-scaena-iiii.">
    <head>Actus primi Scaena IIII.</head>
    <p>Morosophus Tigellius Dromo Geta.</p>
    <p>Octonarii Comici.</p>
    <p>Nunc explicandae ephemerides. Sed euge, commodum incidi [&lt;
    explicandi]</p>
    <p>In eum locum, quem volui, ad hanc rem, quam paro. O
    diespiter,</p>
    <p>Quid hoc sit prodigii miror, quod hic dies nobis modo</p>
    <p>Interminatur. <hi rend="italic">Tig.</hi> Quid, More?
    Antiphonis numnam nuptias</p>
    <p>Inauspicatas fore praesagis? Quidnam, More, contices</p>
    <p><hi rend="italic">Mor.</hi> Scelus, nomen nescis?
    <hi rend="italic">Tig.</hi> Vah, exciderat! Morosophe,
    hem ter maxime,</p>
    <p>De nuptiis quidnam praesagis?
    <hi rend="italic">Mor.</hi> Aufer ista, non enim</p>
    <p>De nuptiis tuis agitur, quas ex professo tu quidem</p>
    <p>Sectaris, sed de communi Republica, si quam fidem</p>
    <p>Mereatur hic codex. Sed arbitrabor coelum ac sydera.</p>
    <p><hi rend="italic">Tig.</hi> Ne sutor ultra crepidam.
    <hi rend="italic">Mor.</hi> Maximi, heu, tumultus et
    novus</p>
    <p>Timor excitantur astrorum in Republica.
    <hi rend="italic">Tig.</hi> Quid ita, Sophe?</p>
    <p><hi rend="italic">Mor.</hi> Quia pleraque astra, et
    in his erratica illa, mota suo loco</p>
    <p>Videntur ecce ad comicia ceu Theologica.
    (<hi rend="italic">Tig.</hi> Scilicet.)
    <hi rend="italic">Mor.</hi> Simul</p>
    <p>Concurrere. Trepidatio magna elucet in astris undique;</p>
    <p>Ibi Pleiades, Hyades et Oriona video.
    <hi rend="italic">Tig.</hi> Per somnium [hyades]</p>
    <p>Opinor. <hi rend="italic">Mor.</hi> Illinc horrida
    sydera apparent Arcturus et</p>
    <p>Hoedi. Ad Lunae domum Senatus ille totus convenit.</p>
    <p><hi rend="italic">Tig.</hi> Mirum ni Atlante opus
    sit, qui ruiturum coelum fulciat.</p>
    <p><hi rend="italic">Mor.</hi> Quos illic monstri
    aliquid, quod nobis obtrudant, alere arbitror.</p>
    <p><hi rend="italic">Tig.</hi> Monstrosus iste vates,
    non nisi monstrosa somniat.</p>
    <p><hi rend="italic">Mor.</hi> A Luna enim male metuo
    mortalibus, quia ipsius [&lt; luna]</p>
    <p>Vis magna in undas visitur.
    <hi rend="italic">Tig.</hi> Ut in te vis magna
    Moriae.</p>
    <p><hi rend="italic">Mor.</hi> Sed ad Cynosuram mihi
    postremo oculus loco vertendus est.</p>
    <p>Nisi hic toto fallor coelo.
    <hi rend="italic">Tig.</hi> Vere toto.
    <hi rend="italic">Mor.</hi> Mysterion,</p>
    <p>Euge, habeo et teneo. <hi rend="italic">Tig.</hi>
    Thesaurus fortasse carbones erunt.</p>
    <p><hi rend="italic">Mor.</hi> Dii, vestro me aspexistis
    sydere. Heus, puer, adesdum, aufer haec.</p>
    <p><hi rend="italic">Ge.</hi> Quid hic, Tigelli heres?
    Quin advenis cantatum ad nuptias?</p>
    <p><hi rend="italic">Tig.</hi> Venio, Geta. Hem, More,
    alio abeundum est mihi. <hi rend="italic">Mor.</hi> Num
    fastidis mei?</p>
    <p>Mane. <hi rend="italic">Tig.</hi> Non, hercle, vacat
    audire te. <hi rend="italic">Mor.</hi> Mane, inquam,
    pessime!</p>
    <p><hi rend="italic">Tig.</hi> Hic Morus hircos
    mulserit, cribrum, spectator, subiice.</p>
    <p><hi rend="italic">Mor.</hi> Abeat, facessat ad corvos
    vir pessimus! Quid enim sui</p>
    <p>Cum amaracino, canive quid cum balneo? Prognosticon</p>
    <p>Tamen meum nolim invidere candidis amiculis,</p>
    <p>Qui nos homines doctos, sicut decet, in magno pretio habent.</p>
    <p>Quaere illis contra blande dicere, ut colamur, convenit.</p>
    <p>Sed nescio, eloquar hoc prognosticonne an sileam. Age,
    eloquar,</p>
    <p>Quando annuitis id vos optare plurimum. Audite ergo, quid</p>
    <p>Sophus dicat, cui merito omnes caput aperiant. Sane id quidem</p>
    <p>Vobis aperte nunc denuntio casuram coelitus</p>
    <p>Hodie pluviam, qualem numquam vidit, quoscumque enim</p>
    <p>Vel humectet vel perluat, faciet plane stultescere.</p>
    <p>Quid hoc ridetis? An quia ridiculum est stulticia pluere? Sed</p>
    <p>Illam pluet e caelo ipse Iupiter, qui lapides, qui pluit</p>
    <p>Et sanguinem, ut alia ne dicam. Quare hinc condar domi</p>
    <p>Mihi ut caveam loco. Idem vos quoque facite, nisi stultescere</p>
    <p>Cum caeteris mortalibus malitis quam bene sapere.</p>
    <p>Valete, et post dies aliquot vati referte gratiam.</p>
    <p>Tu porro abi, Dromo, ad forum atque obsonium fac compares</p>
    <p>In triduum hoc, audin? <hi rend="italic">Dro.</hi>
    Atqui ne teruncium quidem</p>
    <p>Habeo, unde obsonem? <hi rend="italic">Mor.</hi>
    Furcifer ut responsitat! Dices mihi</p>
    <p>Opus esse; nemo negabit, opinor, rem Sopho, aut sumas tibi</p>
    <p>Alicunde. <hi rend="italic">Dro.</hi> Alicunde? Nihil
    dictu facilius. <hi rend="italic">Mor.</hi> Si nec
    mutuo</p>
    <p>Queas nec foenore. (<hi rend="italic">Dro.</hi> Quis
    enim credat?) <hi rend="italic">Mor.</hi> Tum technis
    utitor.</p>
    <p><hi rend="italic">Dro.</hi> Technis?
    <hi rend="italic">Mor.</hi> Ita dico, abi.
    <hi rend="italic">Dro.</hi> Bellum vero ac liberalem
    herum.</p>
    <p>Pumex non aeque est aridus atque hic est Sophus, qui et
    omnibus</p>
    <p>Dedisse verba gaudet, homo vanus, loquax et perfidus.</p>
    <p>Honore quovis dignum sese deputat, quia doctor est.</p>
    <p>Utinam non illi operam meam addixissem, non huic serviam.</p>
    <p>Sed quod iussus sum faciam, ne quas mihi plagas hinc auferam.</p>
    <p>Namque Orbilio plagosior est crabone et irritatior.</p>
    <p>Eo ad forum; Pulchra o Laverna, da mihi istos fallere,</p>
    <p>Ne vapulem miser, si nihil obsonii referam domum.</p>
  </div>
  <div type="level2" xml:id="actus-secundus-scena-i">
    <head>Actus secundus [Scena I]</head>
    <p>Simus Crito</p>
    <p>Trimetri legitimi.</p>
    <p>Quo tanta quaeso siccitas Deus bone,</p>
    <p>Evadet? Unde tantus ardor emicat</p>
    <p>Aestusque Solis? Iam trimestre ducimus,</p>
    <p>Ex quo nihil pluviae cadit coelo. Horna iam,</p>
    <p>Quantum video, deperditur messis. Sata</p>
    <p>Rubigo, Sirius perurit arva. Quid</p>
    <p>Fruges agrique? Siderata dixeris.</p>
    <p>Hinc illa nostra suspiria, lachryme et graves</p>
    <p>Quaerimoniae. Hinc, hinc ocium nobis iners</p>
    <p>Et multa passim solitudo in agris visitur.</p>
    <p>Taceo, gregem pecusque multa perditum</p>
    <p>Fame. Nisi haec mala quispiam nobis Deus</p>
    <p>Avertat, hic nemo diu duraverit.</p>
    <p>Tanta est calamitas, tanta nos premunt mala.</p>
    <p>Sed commodum vicinus huc meus venit.</p>
    <p>Quem tedium (credo) ocii mecum accipit.</p>
    <p>Nam tristis apparet, venitque cogitans</p>
    <p>Solo e loco secumque multa disputat.</p>
    <p>Rogabo quid valeat, quid hanc cladem ferat.</p>
  </div>
  <div type="level2" xml:id="actus-secundi-scena-ii.">
    <head>Actus Secundi Scena II.</head>
    <p>Simus Crito Dromo.</p>
    <p>Senarii Comici.</p>
    <p>Si vera sunt, quae Augur nobis obnunciat</p>
    <p>De proxime immenentibus terrae imbribus</p>
    <p>(Nam multa dicunt de illius praesagio),</p>
    <p>Mirum, ni accersamus nobis ipsis malum</p>
    <p>Precando, dum non cessamus Deos nimis</p>
    <p>Obtundere, ut velint nolint pluviam ferant.</p>
    <p>Ego porro ita animum induxi meum, nihil</p>
    <p>Discruciari, qualisqualis sors incidat.</p>
    <p>Patiar Iovem imperare nobis, ut volet.</p>
    <p>quia omnium est rerum Monarcha praepotens.</p>
    <p>Sed quis quaeso huc mihi conatus obviam</p>
    <p>Insertis manibus atque vultu tristior?</p>
    <p>Ni fallor, hic meus vicinus est Crito.</p>
    <p>Nugari nunc sane aliquantisper iuuierit. [? iuvierit /
    innierit?]</p>
    <p>Dum me rogabit, quid tristi sim, quod solet.</p>
    <p><hi rend="italic">Cri.</hi> Quid Sime? Quam fronti
    tuae nubem obditam</p>
    <p>Video? <hi rend="italic">Sim.</hi> Ubi ea est?
    Nusquam video nubeculam.</p>
    <p><hi rend="italic">Cri.</hi> De nubibus non ago fatue,
    sed de tuis</p>
    <p>Curis, tuam nimis quae frontem obnubilant.</p>
    <p><hi rend="italic">Sim.</hi> Obnubilant inquis, cum
    hic nubes nulla sit?</p>
    <p><hi rend="italic">Cri.</hi> Ut dissimules, tamen esse
    quod frontem tuam</p>
    <p>Caperet, oportet. <hi rend="italic">Sim.</hi> Vah, an
    tibi fiam caper,</p>
    <p>Ex homine masculo? <hi rend="italic">Cri.</hi> Quid
    ita isthuc? <hi rend="italic">Sim.</hi> Quia mihi</p>
    <p>Non capri, sed hominis frons est.
    <hi rend="italic">Cri.</hi> [Stróphoi].
    <hi rend="italic">Sim.</hi> Quid est?</p>
    <p><hi rend="italic">Cri.</hi>Si pergis argutari,
    abiero. <hi rend="italic">Sim.</hi> Quid Crito?</p>
    <p><hi rend="italic">Cri.</hi> Quia enim lonquenti de
    alliis responsitas</p>
    <p>De cepis. Quis ferat parerga haec dicier?</p>
    <p><hi rend="italic">Sim.</hi> Mane, mane inquam,
    [apros..nonousa] non dabo.</p>
    <p><hi rend="italic">Cri.</hi> Dic ergo, num quid
    discrutiêre, quod hactenus</p>
    <p>Phoebi aestus, Procyon, rabies Caniculae</p>
    <p>Leoque furibundus messem perdant, agros</p>
    <p>Vastent perurant arva, viteis conterant?</p>
    <p><hi rend="italic">Sim.</hi> Nihil quicquam nam dudum
    ad has iniurias</p>
    <p>Occallui. <hi rend="italic">Cri.</hi> Quid audio?
    <hi rend="italic">Sim.</hi> Sic censeo,</p>
    <p>’Feras, non culpes, quod mutari non potest.’</p>
    <p><hi rend="italic">Cri.</hi> Satis diu haec mala
    pertuli. <hi rend="italic">Sim.</hi> O patientiam.</p>
    <p><hi rend="italic">Cri.</hi> ’Furor fit, laesa saepius
    patientia.’</p>
    <p><hi rend="italic">Sim.</hi> Primum impius es Crito,
    qui hic pugnes cum deo.</p>
    <p>Dein stultum fit, frustra hunc dolorem sumere. At</p>
    <p>Bono animo es, habeo aliquid, quod tibi dicam, boni.</p>
    <p><hi rend="italic">Cri.</hi> Lepidum caput, quid id
    est quaeso? <hi rend="italic">Sim.</hi> Sic
    praedicat</p>
    <p>Quidam Sophus, si non fallatur omine.</p>
    <p>Raram pluviam nos occupaturam.
    <hi rend="italic">Cri</hi>. Nova</p>
    <p>Narras. Quando? <hi rend="italic">Sim.</hi> Hodie.
    <hi rend="italic">Cri.</hi> Utinam id dii faxint. Sed
    tibi</p>
    <p>Quaenam cognatio intercessit cum Sophis?</p>
    <p><hi rend="italic">Sim.</hi> Eadem fateor quae graculo
    cum fidibus.</p>
    <p>Audita non comperta memoro.
    <hi rend="italic">Cri.</hi> ’Sed fidem</p>
    <p>Habere quibusvis est temerarium et parum</p>
    <p>Tutum.’ <hi rend="italic">Sim.</hi> Est, nisi quae
    cupimus omnes impensius,</p>
    <p>Libenter credamus. <hi rend="italic">Cri.</hi> Si
    coelum, sidera,</p>
    <p>Aviumque garritus, si signa caetera</p>
    <p>Respondeant, res salva erit.
    <hi rend="italic">Sim.</hi> Quam salva sit</p>
    <p>Si hoc eveniat, quod augur dixit, nesciam.</p>
    <p><hi rend="italic">Cri.</hi> Sin quid facias Sime
    optime? <hi rend="italic">Sim.</hi> Quid?
    <hi rend="italic">Cri.</hi> Sophum petas,</p>
    <p>Exactius ut cognoscas omnia. Ego librum</p>
    <p>Pastoralem domi relictum consulam.</p>
    <p>Mox huc revertar, audin, Sime?
    <hi rend="italic">Sim.</hi> Scilicet.</p>
    <p>Ubi nunc Sophum meum requiram cogito.</p>
    <p>Sed servulum eius commodum illinc conspicor</p>
    <p>Huc adventare, quem sequar.
    <hi rend="italic">Dro.</hi> Nae pessime</p>
    <p>Nos accepisset hodie egestas et fames.</p>
    <p>Ni in anum incidissem lippientem, cui quidem</p>
    <p>Nummo doloso imposui. Adeo, omnes qui in foro</p>
    <p>Versantur plus quam Argi sunt, atque omnes manus</p>
    <p>Habent oculatas, etenim credunt, quod vident.</p>
    <p>Graeca fide omnia illic sunt venalia</p>
    <p>Sed nescio hercle, si satis provisum erit</p>
    <p>Nobis, sub hoc triduum, vili hoc obsonio.</p>
    <p>Quod solus hodie devorem famelicus.</p>
    <p>Vulgaria ista nobis dantur servulis.</p>
    <p>Domini cibos sibi lautiores comparant.</p>
    <p>Quos tu ruis? <hi rend="italic">Sim.</hi> Sine
    ingrediar, Sophum volo.</p>
    <p><hi rend="italic">Dro.</hi> Atqui ille non est
    omnibus, ne erres, domi.</p>
    <p><hi rend="italic">Sim.</hi> Dic, sit mihi
    respondeatque, agnum dabo.</p>
    <p><hi rend="italic">Drom.</hi> Si quidem quid adfers
    hae tibi patent fores.</p>
  </div>
  <div type="level2" xml:id="actus-secundi-scena-iii">
    <head>Actus secundi Scena III</head>
    <p>Sophia sola</p>
    <p>Trimetri legitimi.</p>
    <p>Ego illa non Iovis cerebro nata, non</p>
    <p>Usu, ut ferunt, nec Memoria parentibus</p>
    <p>Orta Sapientia, Numinis sed filia</p>
    <p>Summi, huc profecta coelitus, dum gestio</p>
    <p>Mortalibus me adiungere, ut piam hospitem,</p>
    <p>Immo ut parentem omnis salutis optimam,</p>
    <p>Nusquam invenio, qui me sibi iunctam velit,</p>
    <p>Qui aedeis aperiat, dexteramve porrigat.</p>
    <p>Id scilicet nunc voce tristi conqueror,</p>
    <p>Quodnon datur, proferre me, sub istius</p>
    <p>Proscaenium orbis infimi. O si noverint</p>
    <p>Quae sim, quid opportem boni, sane obviam</p>
    <p>Procurrerint omnes mihi pueri ac senes</p>
    <p>Et aedium penetralia patefecerint.</p>
    <p>Quis enim sinum non explicet Sapientiae</p>
    <p>Salutis autorem quis a se abarceat?</p>
    <p>Clamo in foro, clamo in Scholis, et pulpitis,</p>
    <p>Quantum queam, sed aurihus surdis cano.</p>
    <p>Nam rarior, Phoenice homo, puras meo</p>
    <p>Qui afflatui aureis commodet. Nescire me</p>
    <p>Videntur omnes malle, quam cognoscere.</p>
    <p>Videntur errorem tueri mordicus.</p>
    <p>Tolerabile hoc forsan fiet, ni irrideant</p>
    <p>Etiam innocentem et multo aceto perluant.</p>
    <p>Quid, num mihi redeundum ad astra Olympica</p>
    <p>Terris relictis? Num patris solium mei</p>
    <p>Recta petendum? Ecquid patri tum dixero</p>
    <p>Purgaminis, quod regiam ipsius petam</p>
    <p>Ingloria, indigneque habita? Men negligi?</p>
    <p>Men deprimi? Men exulare? Commoda</p>
    <p>Adferre, quae velim quidem vel maxima</p>
    <p>Mortalibus? Dolor gravis, dolor ah dolor.</p>
    <p>Alibi pudendum habetur, ut quisquam sibi</p>
    <p>Quam nescit artem vendicet. Porro mea</p>
    <p>Sacra temerasse, nemini est relligio. Per</p>
    <p>Me clarus esse vult Sophista perditus.</p>
    <p>Me iactitat homo Morosophus, in me quoque [&lt; In]</p>
    <p>Quo iure, quaque iniuria se venditent</p>
    <p>Hierographi mei, meos enim simul</p>
    <p>Se perhibent, ii viderint, et senserint.</p>
    <p>Quid portitores, rusticos, fabros loquar,</p>
    <p>Quod turpiter nostris sacris sese ingerant?</p>
    <p>Aulaeus est inventus, inter optimos</p>
    <p>Qui se referri vellet Astrologos, palam</p>
    <p>Insanus atque fastuosus Morio.</p>
    <p>Cui summa rerum in cardine isto vertitur</p>
    <p>Ut seriis si non velit resipiscere</p>
    <p>Monitoribus, perdatur inde funditus.</p>
    <p>Tum, quam dolendum, has virgines, sororculas</p>
    <p>Tam amabiles, tam indigne haberi: ’Nam Fides,</p>
    <p>Ut tuta nusquam est, exulatum mittitur.</p>
    <p>Autore perfidia ac Superstitione, quae</p>
    <p>Cuncta occupant. Porro ipsa confidentia</p>
    <p>Spei genu luxavit, inde ut claudicet.</p>
    <p>Elanguit sed Charitas Philautia. Ah,</p>
    <p>Crudele, pessimum, ferox, audax scelus.’</p>
    <p>Quid, o Sororculae meae? Quid fletibus</p>
    <p>Profusioribus rigatis oras? Quid</p>
    <p>Quaeso ingemiscitis nefanda crimina?</p>
    <p>Quiescite obsecro, hanc iniuriam pater</p>
    <p>Quia lance iusta non iniquus arbiter</p>
    <p>Exegerit, dabitque paenas sontibus,</p>
    <p>Quas promerentur omnifariam impii</p>
    <p>Hostes mei, hostes perfidi, truces, mali.</p>
    <p>’Fac e supernis exeant, pater bone,</p>
    <p>Quae fata volvis, fac cito obsecro exeant,</p>
    <p>Mundi quia ad summum invaluit iniquitas.’</p>
    <p>Suisque fratres expediri vinculis.</p>
    <p>Gemitu, prece, et clamore dudum gestiunt.</p>
    <p>Non vota tandem supplicum pater audies?</p>
    <p>Sed audies, scio. Proin simul resipiscite.</p>
    <p>Sed nescio, quos eminus videam suos</p>
    <p>Miscere sermones. Vereor, ne queritent</p>
    <p>Sibi me dari, hostes in meam necem citi.</p>
    <p>Quo me feram, quo me loco servavero?</p>
    <p>Quid pertimesco autem misera, non arbitror</p>
    <p>Hos nosse me, si maxime norint, nihil [&lt; Si]</p>
    <p>Incommodent, si Numen hoc meum exeram,</p>
    <p>Ego vos tuebor virgines, quiescite.</p>
  </div>
  <div type="level2" xml:id="actus-secundi-scena-iiii.">
    <head>Actus secundi scena IIII.</head>
    <p>Theophilus Philocalus Sophia.</p>
    <p>Trimetri legitimi.</p>
    <p>Audire vocem visus an non Foeminae?</p>
    <p><hi rend="italic">Phi.</hi> Haud falleris.
    <hi rend="italic">The.</hi> Querentis autem nescio</p>
    <p>Quam iniuriam illatam sibi?
    <hi rend="italic">Phi.</hi> Planissime.</p>
    <p><hi rend="italic">Sop.</hi> Sed desinunt nos insequi.
    Petamus hoc</p>
    <p>Gurgustiam, dum hac transeant.
    <hi rend="italic">The.</hi> Miror ubi sit,</p>
    <p>Tam luctuosa foemina. Hem.
    <hi rend="italic">Sop.</hi> Nam pauperes</p>
    <p>Incommodant nobis minus. Sequimini.</p>
    <p><hi rend="italic">Phi.</hi> Ubiubi sit, haud potest
    abesse longius.</p>
    <p>Atqui, nisi oculis fallor, illic foeminam</p>
    <p>Prospicio oberrantem. En tigillo approximat</p>
    <p>Pauperculi sutoris. <hi rend="italic">The.</hi> Ipsa
    est. Quin prius,</p>
    <p>Quam eo irruat, causam doloris sciscitor?</p>
    <p><hi rend="italic">Phi.</hi> Iusta ratio.
    <hi rend="italic">The.</hi> Consiste quaeso, quisquis
    est.</p>
    <p><hi rend="italic">Sop.</hi> Quis me vocat? Quis me
    expetit mortalium?</p>
    <p><hi rend="italic">The.</hi> Salvere te quidem iubemus
    plurimum.</p>
    <p>Quid ingemiscis obsecro matronula?</p>
    <p><hi rend="italic">Sop.</hi> Quid ingemiscam? Nulla
    quod mundo fides.</p>
    <p><hi rend="italic">Phi.</hi> Animo bono es, nihilque
    formides mali.</p>
    <p><hi rend="italic">The.</hi> Quid est, quod te
    querentem audivimus modo? <hi rend="italic">Sop.</hi>
    Oh.</p>
    <p><hi rend="italic">The.</hi> Quin dic, quid est?
    <hi rend="italic">Sop.</hi> Si maxime dicam, nihil</p>
    <p>Possitis auxiliarier. <hi rend="italic">The.</hi> Ne
    dixeris.</p>
    <p>’Animo dolenti medicus est oratio.’</p>
    <p><hi rend="italic">Sop.</hi> Est. Sed.
    <hi rend="italic">The.</hi> Quid haeres quaeso de nostra
    fide</p>
    <p><hi rend="italic">Sop.</hi> Sed nomina edite, ut
    quibus quid indicem,</p>
    <p>Sciam. ’Parum bene sacculo isti creditur.</p>
    <p>Etenim, sub omni lapide Scorpius excubat.’</p>
    <p><hi rend="italic">The.</hi> Nomen mihi Theophilo est.
    At huic Philocalo.</p>
    <p><hi rend="italic">Phi.</hi> Fratres sumus germani.
    Hic est me grandior.</p>
    <p><hi rend="italic">Sop.</hi> O fausta nomina, o viros
    longe optimos.</p>
    <p>Agnosco utrumque, ex re magis quam nomine.</p>
    <p>Vos, vos requiro, vos volo iunctos mihi.</p>
    <p>’Genio etenim meo nihil tam amabile,</p>
    <p>Quam cum Theophilis et Philocalis degere.’</p>
    <p>Adeste macte animo viri, tum dexteram</p>
    <p>Date, symbolon fidei Atticae.
    <hi rend="italic">The.</hi> Datur utraque.</p>
    <p><hi rend="italic">Sop.</hi> Quam gaudeo, generis mei
    restare quod</p>
    <p>Videam reliquias. Nunc dolor levatus est</p>
    <p>Mihi meus. Nunc sunt, quibus me perlubens</p>
    <p>Coniunxero sororem comparem.
    <hi rend="italic">The.</hi> Genus</p>
    <p>Quod obsecro tibi? Qui vocare o foemina?</p>
    <p>Tenuis enim, ni fallimur, nobis tui est</p>
    <p>Noticia, quamvis sentio sub pectore</p>
    <p>Tacitam tuae virtutis efficaciam.</p>
    <p>Atque ipse sermo nos tuus pungit, rapit,</p>
    <p>Inflammat in tui amorem, ut aestro percitos.</p>
    <p>Dic ergo nomen, ni graveris, et genus.</p>
    <p><hi rend="italic">Sop.</hi> Dicetur intus, dum tibi
    me proferam</p>
    <p>Apertiore conspicandam formula.</p>
    <p><hi rend="italic">The.</hi> Quid interim?
    <hi rend="italic">Sop.</hi> Me texero velamine.</p>
    <p><hi rend="italic">The.</hi> Non sentiam quicquam tui,
    neque novero</p>
    <p>Te? <hi rend="italic">Sop.</hi> Maxime. Spiraculum
    mei dabo.</p>
    <p><hi rend="italic">The.</hi> O, sentio, fragantiam
    divinitus</p>
    <p>Afflare me. <hi rend="italic">Sop.</hi> Non falleris,
    charissime</p>
    <p>Germane, nam salus piis sum maxima.</p>
    <p>In me illud invenias bonum, quod irritis</p>
    <p>Conatibus tot porticus, collegia,</p>
    <p>Tot persequunter et Sophi, et logodaedali.</p>
    <p>’Nam lumen illud, plurimum quod iactitant,</p>
    <p>Qui viribus naturae inepte ganniunt,</p>
    <p>Se posse summum consequi bonum, quid est,</p>
    <p>Nisi tenebrae merae, mera ignorantia?</p>
    <p>Mendaciis quia cor hominis est obsitum,</p>
    <p>Aegiptiisque abominationibus,</p>
    <p>Ut maxime illud nesciant increduli</p>
    <p>Quibus nihil misterii recluditur,</p>
    <p>Quod pectore isto conditum affatim manet.’</p>
    <p><hi rend="italic">The.</hi> Quam gaudeo, quod
    colloqui tecum datur,</p>
    <p>O bona, novo quae me imbuisti gaudio.</p>
    <p><hi rend="italic">Sop.</hi> Sic soleo, nil novum
    facio. <hi rend="italic">The.</hi> Quid, quod rogo?</p>
    <p><hi rend="italic">Sop.</hi> Quid?
    <hi rend="italic">The.</hi> Pallium unde multiforme
    contigit?</p>
    <p>Nam proprium non arbitror, nec convenit</p>
    <p>Heroidi vestitus iste sordidus.</p>
    <p><hi rend="italic">Sop.</hi> Onus est Sophisticum,
    mateoque logicon.</p>
    <p><hi rend="italic">The.</hi> Istuc dii superi
    prohibeant obsecro</p>
    <p>Quae tanta confidentia ausit pallium hoc</p>
    <p>Maculare sordibus? <hi rend="italic">Sop.</hi> Nihil
    non audet hic</p>
    <p>Iniquitas, error, libido, caecitas,</p>
    <p>Et pertinacia cordis humani gravis.</p>
    <p>Haec non tulerunt hopsitem me, pallio</p>
    <p>Si non variegato tegerer. <hi rend="italic">The.</hi>
    Ut concolor</p>
    <p>Vetitus hic fit, cur potius non id volunt?</p>
    <p><hi rend="italic">Sop.</hi> ’Pugnare quod sententiis,
    Sophismatis,</p>
    <p>Gnomis, strophis, decretulis, logomachiis</p>
    <p>Placitisque ceremoniisque, ut haereses</p>
    <p>Ego taceam, quas execror vel maxime,</p>
    <p>Magis libet mortalibus, o dementiam,</p>
    <p>Quam veritatis simplicem atque candidam</p>
    <p>Orationem amplectier. <hi rend="italic">The.</hi> Tun
    veritas</p>
    <p>Es obsecro? <hi rend="italic">Sop.</hi> Non, illa sed
    mihi soror est</p>
    <p>Nec expedit vulgarier nomen meum</p>
    <p>Dum me intus agnoveritis. <hi rend="italic">The.</hi>
    Sed interim</p>
    <p>Sine exuamus hoc tibi ludibrium.</p>
    <p><hi rend="italic">Sop.</hi> Au, non satis tutum istud
    arbitror fore.</p>
    <p><hi rend="italic">The.</hi> Solo in loco, quid ni?
    <hi rend="italic">Phi.</hi> Tui num nam sumus</p>
    <p>Clientuli? <hi rend="italic">Sop.</hi> Ut sitis.
    Permagna sunt,</p>
    <p>Quae postulatis. <hi rend="italic">The.</hi> Eia,
    hera optima, ne sinas</p>
    <p>In te obsecro nunc commodum nostrum diu</p>
    <p>Claudi. <hi rend="italic">Phi.</hi> Pium est, audisse
    vota supplicum.</p>
    <p><hi rend="italic">The.</hi> Quid quaeso tam prolixe
    agis, cum nostra sis?</p>
    <p><hi rend="italic">Sop.</hi> Subeamus hoc tugurium. In
    abdito loco</p>
    <p>Humilique amo a clientulis vere meis</p>
    <p>Agnoscier, dum pulpita ista Daemonum et</p>
    <p>Stultesoph[ôo]n plorare multum iussimus,</p>
    <p>Atque a sacris nostris abesse perpetim,</p>
    <p>Nisi Moriae aspersi imbribus, nil scire se</p>
    <p>Fateantur, et se mi docendos offerant.</p>
    <p>Sed eamus intro, filii charissimi.</p>
    <p><hi rend="italic">The.</hi> Nunc laudo te domina
    optima. Est quiddam tamen,</p>
    <p>Quod o tua liceat rogare pace.
    <hi rend="italic">Sop.</hi> Quid,</p>
    <p>Ni interroges? <hi rend="italic">The.</hi> Quaenam
    sequantur proxime</p>
    <p>Puellulae? <hi rend="italic">Sop.</hi> His Geniis
    meis comitate, dum</p>
    <p>Videtur, incedo. <hi rend="italic">The.</hi> O
    pudicae virgines</p>
    <p>Quinam vocatae? <hi rend="italic">Sop.</hi> Qui?
    Fides, Spes, Charitas.</p>
    <p>Nostin? <hi rend="italic">The.</hi> Parum.
    <hi rend="italic">sop.</hi> Docebere intus omnia.</p>
    <p><hi rend="italic">The.</hi> Intro sequantur optimae
    virgunculae.</p>
    <p>Sed pro deum atque hominum fidem, num claudicat</p>
    <p>Virguncula haec? Demittit et caput Fides, [&lt; fides]</p>
    <p>Tum Charitas est facta tardiuscula?</p>
    <p>Unde haec calamitas obsecro accidit.
    <hi rend="italic">Sop.</hi> Audies</p>
    <p>Et intus haec. ’Nam veritas mundo exulat.’</p>
    <p><hi rend="italic">Phi.</hi> Quam pulchre hodie
    processimus Theophile mi?</p>
    <p><hi rend="italic">The.</hi> ’Semper cadunt feliciter
    tali Iovis.’</p>
    <p>Sequamur has et pareamus ut decet.</p>
    <p><hi rend="italic">Phi.</hi> Quod nomen huic Heroidi
    esse censeas?</p>
    <p><hi rend="italic">The.</hi> Ni fallor omine frater,
    haec coelestis est</p>
    <p>Sophia. <hi rend="italic">Phi.</hi> Quid obsecro ais?
    Sophia ne ad vos venit?</p>
    <p><hi rend="italic">The.</hi> Ne multa queras, senties
    quae dico. <hi rend="italic">Phi.</hi> Mi</p>
    <p>Germane, eamus intro quam primum obsecro.</p>
    <p>’Haerere in aliqua parte apud Sophiam, optimum.’</p>
  </div>
  <div type="level2" xml:id="actus-tertii-scena-prima.">
    <head>Actus tertii scena prima.</head>
    <p>Simus solus.</p>
    <p>Octonarii.</p>
    <p>Miserandi sunt profecto Morosophi isti homines ut nesciant,</p>
    <p>Qui cum patruos sibi videantur sapere, et se primos putent</p>
    <p>Mortalium, stultissimi sunt, atque infra omneis infimos</p>
    <p>Habendi. Adeo [filautoi] sunt, atque aestuant affectibus.</p>
    <p>Ut sordeis taceam. Venio ad Astrologum, in penetralibus
    aedium,</p>
    <p>Quem ceu cuculum nido insidentem conspicor, oro atque
    obsecro,</p>
    <p>Ad colloquium me admittat, et benignas aures commodet.</p>
    <p>Homo incipit insanire, et verbis increpitare me nimis</p>
    <p>Quod intro venerim ad se, nil praefatus honorificentius.</p>
    <p>Hinc, fastuosus quod solet, humilem nimis me despicit.</p>
    <p>Negatque ocium sibi esse auscultandi. Ego vero sic colligo,</p>
    <p>’Morosophos omnibus perinde non prebere copiam</p>
    <p>Sui, amare, salutatores,’ qui vel dona ferant, vel murice</p>
    <p>Tinctis sint vestibus. Ut paucis rem dicam, dum demulceo</p>
    <p>Vacuas aureis homini Suffeno, atque illi monteis aureos</p>
    <p>Polliceor, hasce chartulas vix tandem extorqueo, quas mihi</p>
    <p>Tanta cum relligione tradidit, tanquam his oracula</p>
    <p>Commissa sint cum non nisi signa tempestatis praebeant,</p>
    <p>Mysteria siquidem negabat omnibus credenda, quod</p>
    <p>Rarissima sint. Omitto proloqui, quam stulte se efferat,</p>
    <p>Quam se admiretur ob rerum multarum praescientiam.</p>
    <p>Egon vero illi fastuoso Maximo ut servem fidem</p>
    <p>Quid nos tam illiberaliter asperatur, vestem ob rusticam?</p>
    <p>Quidvis agam, modo hoc ne agam. Sed per tempus Crito advenit.</p>
    <p>Huic ostendam, quidnam boni ominis dent istae chartulae.</p>
  </div>
  <div type="level2" xml:id="actus-tertii-scena-ii.">
    <head>Actus tertii scena II.</head>
    <p>Crito Simus.</p>
    <p>Senarii Comici.</p>
    <p>Redeo ad te, Sime, ne fidei desim meae!</p>
    <p><hi rend="italic">SIm.</hi> Facis pol, Atticum quod
    addecet virum.</p>
    <p>Sed quid boni augurii liber tuus dedit</p>
    <p>Super imbribus? <hi rend="italic">Cri.</hi> Primum,
    hoc habe, quod ranulae</p>
    <p>Praeter solitum vocales sunt. Tum, garrula</p>
    <p>Cornix pluviam suo garritu nunciat.</p>
    <p>Num hoc laevum omen videtur?
    <hi rend="italic">Sim.</hi> Leve est, prae eo,</p>
    <p>Quod ex meo Astrologo venatus sum.
    <hi rend="italic">Cri.</hi> Quid est</p>
    <p>Id autem? <hi rend="italic">Sim.</hi> Literatas
    nostin? <hi rend="italic">Cri.</hi> Novi.
    <hi rend="italic">Sim.</hi> Lego</p>
    <p>Vatis Sybillae carmina. <hi rend="italic">Cri.</hi>
    Solem dicere</p>
    <p>Falsum quis audeat? Nam si ceruleus est,</p>
    <p>Pluviam denunciat. <hi rend="italic">Sim.</hi> Quid
    hoc, satin tibi</p>
    <p>Placet? <hi rend="italic">Cri.</hi> Placet. At quae
    ventorum ratio? <hi rend="italic">Sim.</hi> Humidus</p>
    <p>Si spiret auster, inquit, si flet Africus</p>
    <p>Creber procellis, rura tum plenis natent</p>
    <p>Fossis, tunc omnis navita ponto perflua</p>
    <p>Vela legat. Habes prognosticon, sed elegans.</p>
    <p><hi rend="italic">Cri.</hi> Nempe, ut dicis. Si res
    verbis consentiat.</p>
    <p><hi rend="italic">Sim.</hi> Solem ventosque age
    contemplemur, quid ferant.</p>
    <p>Haud temere est, nubibus quod coelum obducitur.</p>
    <p><hi rend="italic">Cri.</hi> Mirum, si vera dixerit
    vates tuus.</p>
    <p><hi rend="italic">Sim.</hi> Fortasse. Sed mysterion
    doleo nimis</p>
    <p>Quod non quivi a Sopho post multa exculpere.</p>
    <p><hi rend="italic">Cri.</hi> Cum imber cadat, neque
    mens moveatur hinc loco,</p>
    <p>Nihil morer mysterium. Quid tu putas?</p>
    <p><hi rend="italic">Sim.</hi> Quodcumque sors feret
    mihi probabitur.</p>
    <p>Densatur per Iovem nubes. <hi rend="italic">Cri.</hi>
    O si pluat.</p>
    <p><hi rend="italic">Sim.</hi> Ros ecce nobis ingruit,
    ros en labat.</p>
    <p>Crito, hem, Crito, fauces expende, labitur</p>
    <p>Optanda coelo pluvia. <hi rend="italic">Cri.</hi> Non
    nisi psecades</p>
    <p>Hic sentio. <hi rend="italic">Sim.</hi> Mane, mane
    inquam guttulam hanc</p>
    <p>Sequetur imber grandior. Viden, Crito?</p>
    <p>Sinum explicandi tempus est. Mel Atticum</p>
    <p>Nectarque vincit hic potus dulcedine.</p>
    <p>Quid tu censes? <hi rend="italic">Cri.</hi> Genialem
    aquis inesse vim.</p>
    <p>Mentem quae conturbent meam.
    <hi rend="italic">Sim.</hi> Deûm fidem! [?]</p>
    <p>Adeon mihi cerebrum rarescere?
    <hi rend="italic">Cri.</hi> Mania</p>
    <p>Nos corripit. <hi rend="italic">Sim.</hi> Non Mania,
    sed bona Moria.</p>
    <p>Ea nobis eximit sensum doloris ac</p>
    <p>Metus. <hi rend="italic">Cri.</hi> Vah, curis solver
    atque affectibus. [solvor?]</p>
    <p><hi rend="italic">Sim.</hi> Quin rideamus affatim?
    Ha, he, ha. <hi rend="italic">Cri.</hi> Eia, he.</p>
    <p><hi rend="italic">Sim.</hi> Retinctos esse ceu
    alteros Democritos</p>
    <p>Nos dixerint. <hi rend="italic">Cri.</hi> Aspergamus
    aquas amplius.</p>
  </div>
  <div type="level2" xml:id="actus-tertii-scena-iii.">
    <head>Actus tertii scena III.</head>
    <p>Crito Simus Chorus.</p>
    <p>Dimitri permixti tremetris Comicis.</p>
    <p>O adlubens gratia.</p>
    <p><hi rend="italic">Sim.</hi> Securitas o maxima.</p>
    <p><hi rend="italic">Cri.</hi> Multa o malorum
    oblivio.</p>
    <p><hi rend="italic">Sim.</hi> Deum o voluptas
    unica.</p>
    <p><hi rend="italic">Cri.</hi> Sic iunctis dextris una
    prodeambulent,</p>
    <p>Crito et simus, quando uno succo perfluunt.</p>
    <p>’In uno enim ludo docti vere sumus</p>
    <p>Ad Stultitiam.’ <hi rend="italic">Sim.</hi> Et
    nobiscum quoque pars maxima</p>
    <p>Mortalium, quamvis dissimulent interim.</p>
    <p><hi rend="italic">Cri.</hi> Vah, vivere nun demum
    libet, libet</p>
    <p>Choream ducere. Adsit turba Musica</p>
    <p>Quae nostram Moriam, almam re vera deam,</p>
    <p>Concentu Musico celebret. <hi rend="italic">Sim.</hi>
    Iam canent.</p>
    <p><hi rend="italic">Cho.</hi> ’Triumphat alma
    Moria,</p>
    <p>Et omnibus regnat locis</p>
    <p>Numen suum cum gloria</p>
    <p>Adflavit omnium focis.’ [NB rijm!]</p>
    <p>Intercalare.</p>
    <p>Io Paean, io Paean.</p>
    <p><hi rend="italic">Cri.</hi> Hem capitulum
    lepidissimum. <hi rend="italic">Sim.</hi> Hem,
    barbatule.</p>
    <p><hi rend="italic">Cri.</hi> Quid nunc agimus?
    <hi rend="italic">Sim.</hi> Eamus ad Lararium.</p>
    <p><hi rend="italic">Cri.</hi> ’Recte quia in sacris
    nulli lubentius</p>
    <p>Operantur, quam nos Moriae mystae sacri.’</p>
  </div>
  <div type="level2" xml:id="actus-tertii-scena-iiii.">
    <head>Actus tertii Scena IIII.</head>
    <p>Eutychus Sophrona.</p>
    <p>Trimetri legitimi.</p>
    <p>Cum nemo nascatur sibi, nemo sibi</p>
    <p>Vivat, quod ipsa aequi bonique dictitat</p>
    <p>Ratio, quod et divina lex clare exigit,</p>
    <p>Demiror, omnem Charitatem tum Dei</p>
    <p>Tum proximi tam negligi, tam undique</p>
    <p>Frigêre, praesertim tamen, apud nos, genus</p>
    <p>Quid ducimus divinitus, quos mutuo</p>
    <p>Ceu Charitatis vinculo iunctos quidem</p>
    <p>Pietatis officia decebat exequi.</p>
    <p>Venio ad [?osokómeion] hodie, confecto mei</p>
    <p>Penso laboris. ah, bone deus, quam parum</p>
    <p>Pii officii illic pessime affectis viris</p>
    <p>Impenditur. Quam negliguntur impie</p>
    <p>Adversa quos nimis valetudo premit!</p>
    <p>Ibi exerende Charitatis suppetit</p>
    <p>Materia, ibi viva corporis cernas tui [&lt; Ibi]</p>
    <p>Egêre membra, illic habes, qui postulet</p>
    <p>Sitim sibi impense gravem levarier.</p>
    <p>Sunt, qui famescant acriter, medicam manum</p>
    <p>Expectat alius. Hic eget solamine.</p>
    <p>Ille omnibus miser modis se deseri</p>
    <p>Nec respici a quoquam querelis eiulat.</p>
    <p>Ibi nemo non opem piam desiderat.</p>
    <p>Quam praestitisse egentibus, bonum arbitror.</p>
    <p>Quod me attinet, Sutoria arte quamlibet</p>
    <p>Frugaliter si victitem, meum tamen</p>
    <p>Identibem Genium libens fraudaverim,</p>
    <p>Ut sit mihi, quod indigenti impartiar.</p>
    <p>Satis superque habiturus hinc viatici,</p>
    <p>Dum suppetent vires meis laboribus.</p>
    <p>Si morbus interim incidat, sive ipsa mors,</p>
    <p>Id mi lucro arbitrabor imprimis fore.</p>
    <p>’Quaecumque enim sors obvenit domini sumus</p>
    <p>Quem summa nostri cura semper occupat.</p>
    <p>Quin angelis hoc praecipit, nos ut sua</p>
    <p>Custodiant, servantque diligentia</p>
    <p>Ne quo pedes impingere, aut labi queant.’</p>
    <p>Sed gestiens contendit ad me uxorcula.</p>
    <p>Quid nunciet miror boni, nam cor salit</p>
    <p>Mihi insolens prae gaudio.
    <hi rend="italic">Sop.</hi> Salve, Eutyche.</p>
    <p><hi rend="italic">Eut.</hi> Sophrona salve. Quo tibi
    est iter? <hi rend="italic">Sop</hi>. Ad forum.</p>
    <p><hi rend="italic">Eut.</hi> Quid tu ad forum quaeso?
    <hi rend="italic">Soph.</hi> Nihil mirêre, nam</p>
    <p>Quid gaudeam nescis. <hi rend="italic">Eut.</hi> Quid
    obsecro est mea</p>
    <p>Sophrona? <hi rend="italic">Sop.</hi> Nobis hospites
    venisse. <hi rend="italic">Eut.</hi> Quid?</p>
    <p><hi rend="italic">Sop.</hi> Sed nobiles claros,
    amabiles, bonos,</p>
    <p>Id gaudeo. <hi rend="italic">Eut.</hi> Garris.
    <hi rend="italic">Sop.</hi> Egon tibi garriam,</p>
    <p>Marite mi? Miraberis, si nomina</p>
    <p>Edam. <hi rend="italic">Eut.</hi> Ede.
    <hi rend="italic">Sop.</hi> Aurem admove.
    <hi rend="italic">Eut.</hi> Num falleris</p>
    <p>Sophrona? <hi rend="italic">Sop.</hi> Neutiquam
    quidem, Eutyche mi. Pedes</p>
    <p>Enim hospiti, pro more, dum bonae lavo,</p>
    <p>Mirabar usque dignitatem foeminae</p>
    <p>Et Myrrheam fragrantiam dum sentio,</p>
    <p>Nareis meas opplere totas, Eutyche,</p>
    <p>Stupefacta, vix tandem meo reddor animo.</p>
    <p>Hinc ipsa se mihi perbenigne prodidit.</p>
    <p><hi rend="italic">Eut.</hi> Si sic habet res, ter
    quaterque praedicer</p>
    <p>Felix, et omnifariam Eutychus vocer</p>
    <p>Ut cui Salus vera obtigit. Porro, o Deus,</p>
    <p>Qua gratia me tam pienter respicis,</p>
    <p>Hominem misellum, pauperem, rei infimae,</p>
    <p>An, ut tua hinc clementia innotesceret</p>
    <p>Mage ac magis? Quicquid iubes, obivero, [&lt; quichuid]</p>
    <p>Posthac cliens tibi futurus perpetim.</p>
    <p>Ego hoc tibi, uxor, mando et edico simul</p>
    <p>Ut hospiti novae obsequâre sedulo. [?]</p>
    <p>Si quid velit factum. Tenes?
    <hi rend="italic">Sop.</hi> Memorem mones.</p>
    <p>Sub pallio sed quid geris, marite mi?</p>
    <p><hi rend="italic">Eut.</hi> Has sarciendas adfero
    vesteis tibi.</p>
    <p>Homines enim sunt pauperum pauperrimi.</p>
    <p><hi rend="italic">Sop.</hi> Hoc nomine illi plus
    libens faxim bene.</p>
    <p>Ego ad forum, tu gratulatum abi advenis.</p>
    <p><hi rend="italic">Eut.</hi> O, si queam pro dignitate
    tam piam,</p>
    <p>Tam Heroicam tractasse foeminam, nimis [, Nimis]</p>
    <p>Vereor quidem, ne offensa pauperie mea</p>
    <p>Nostram casam relinquat hospes coelica.</p>
    <p>Atqui, nisi illam nescio, nil splendidis</p>
    <p>Hic rebus ipsa capitur, atque sponte amat,</p>
    <p>Quamquam immerentibus, benigne facere. Proin</p>
    <p>Ibo intro, quodque potero, faciam sedulo.</p>
  </div>
  <div type="level2" xml:id="actus-quartus.">
    <head>Actus quartus.</head>
    <p>Morosophus solus.</p>
    <p>Trimetri legitimi.</p>
    <p>Proviso, sudum sit ne coelum, desiit</p>
    <p>Ne pluvia [moorotókos] quidem illa. Si satis</p>
    <p>Contemplor, euge desiit. Periculi</p>
    <p>Nil esse video, si caput meum exeram,</p>
    <p>Si me foras modo proferam. Hem, num me quis est</p>
    <p>Felicior? Num cui aura, coelum, sydera</p>
    <p>Aeque favent atque mihi, quippe cui datum</p>
    <p>Uni, inter omneis sapere? Nunc ego omnibus</p>
    <p>Phoebus velut videbor illucescere</p>
    <p>Orbi tenebris obsito, et caligine</p>
    <p>Inscitiae immerso altius. Quid si mihi</p>
    <p>Faceis vel ultro deserant? Nae strenuus</p>
    <p>Monarcha sim? Nae plurimam plebeculam</p>
    <p>Nei in stuporem vertero, hac Sapientia, et</p>
    <p>Titanico aspectu meo. Neque est enim,</p>
    <p>Quod tetricos verear dari mihi obvios</p>
    <p>Curios, Thaletes et Catones, stultulis</p>
    <p>Cum omnes referti et anguli et viae sient</p>
    <p>Autore pluvia hac, quae parens et Moriae.</p>
    <p>Ad me recurrent undique et pueri et senes,</p>
    <p>Anus beatae me requirent agmine</p>
    <p>Oracula ut scitentur, et dona offerant,</p>
    <p>Me consulant, mihi accidant, velut Deo.</p>
    <p>Nunc recta prava facere, nunc quidvis datur</p>
    <p>Audere. Nam quis hic mihi pugnaverit?</p>
    <p>Quem vasta moles corporis, quem os impudens</p>
    <p>Quem lingua Daedala quamlibet tuebitur?</p>
    <p>Si quando presidii satis non suppetet</p>
    <p>Sapientiae fuco, omnibus quem sublinam,</p>
    <p>Tum ad vim velut ancoram sacram confugero.</p>
    <p>Nam Moria omneis meticulosos efficit.</p>
    <p>Superest, forum ingressurus, ut mihi vestibus</p>
    <p>Autoritatem, comparem sane bonam,</p>
    <p>Nam vestis, ut vulgo ferunt, virum facit.</p>
  </div>
  <div type="level2" xml:id="actus-quarti-scena-ii.">
    <head>Actus quarti scena II.</head>
    <p>Simus Crito Chorus</p>
    <p>[skazontes].</p>
    <p>Nostrae placentae quid tibi sapiunt frater?</p>
    <p><hi rend="italic">Cri.</hi> Quid? Nectaris
    Nepentheosque florem. <hi rend="italic">Sim.</hi>
    Quid</p>
    <p>Vite hoc genus, quod ingredimur, quod arridet?</p>
    <p><hi rend="italic">Cri.</hi> Vitam deorum his gaudiis
    adeptus sum,</p>
    <p>Non gaudeam, non rideam? Beatus sim,</p>
    <p>Si oculis simulsque naribus meis nunquam</p>
    <p>Haec desinant balndiri amoenius, Moly,</p>
    <p>Nepenthes, Ambrosia, atque Amaracus. Quid quod</p>
    <p>Et Adonidis mihi spirant hortuli? Nullus</p>
    <p>Me torquet amplius metus, dolor nullus,</p>
    <p>Non si parens occumbat, aut statim dura</p>
    <p>Mors ingruat, vel tantulum moveri mens</p>
    <p>Queat. <hi rend="italic">Sim.</hi> Deserte tu quidem
    omnia haec. Quippe</p>
    <p>Qui nuper e specus Trophonii tristes</p>
    <p>Velut reversi, corde pressimus multas</p>
    <p>Curas, et ipsa fronte teximus nostram</p>
    <p>Sententiam, nunc vivere in diem, pulchrum</p>
    <p>Putamus, et nullum relinquimus fuco</p>
    <p>Locum, amplius. Sed poculum hoc tibi sume</p>
    <p>Frater. <hi rend="italic">Cri.</hi> Iovis o medulla.
    Ab hac mea Loto</p>
    <p>Revocabor haud ita facile ad novam vitam.</p>
    <p>Sed persequamur cantiunculam dudum</p>
    <p>Bene auspicatam. <hi rend="italic">Sim.</hi> Hos
    submonebo, quo reddant</p>
    <p>Causam prioris carminis. <hi rend="italic">Cri.</hi>
    Canant omnes.</p>
    <p><hi rend="italic">Cho.</hi> ’Quid vita enim
    mortalium</p>
    <p>Est vera quam Comoedia? Dimetri</p>
    <p>Larvata ubi sunt omnium</p>
    <p>Mens, verba, mores, gratia.’</p>
    <p>Intercalare.</p>
    <p>Io Paean, io Paean.</p>
  </div>
  <div type="level2" xml:id="actus-iiii-scena-iii.">
    <head>Actus IIII scena III.</head>
    <p>Morosophus Simus Crito Dromo</p>
    <p>Trimetri legitimi.</p>
    <p>Eho, quis illic cursus est, quae cantillatio?</p>
    <p>Pro more Corybantum, videntur Moriam</p>
    <p>Ut alteram Cybelen suam isti prosequi,</p>
    <p>Clamore, cursu, tympano et cantu absono.</p>
    <p>Nunc est, quod ob prudentiam mihi placeam.</p>
    <p>Est in sinu cur gaudeam, et Ianus velut [lanus?]</p>
    <p>Saluter, ut qui haec longius praeviderim.</p>
    <p>Quis nunc Dromo tibi videor, num vir catus?</p>
    <p><hi rend="italic">Dro</hi>. Imo Cato tertius.
    <hi rend="italic">Mor.</hi> Sapis, refer pedem.</p>
    <p><hi rend="italic">Cri.</hi> Quid hoc hominis est,
    quem superciliis suis</p>
    <p>Fretum, videmus gaudiis nostris nimis</p>
    <p>Quidem superbe intervenire?
    <hi rend="italic">Sim.</hi> Si satis</p>
    <p>Contemplor, iste noster est Sophus.
    <hi rend="italic">Mor.</hi> Dromo?</p>
    <p>Num me haec satis vestis decet, cultus satin</p>
    <p>Incedo? <hi rend="italic">Dro.</hi> Oh, regem te esse
    oportuit. <hi rend="italic">Mor.</hi> Placet.</p>
    <p><hi rend="italic">Cri.</hi> An ex Platonis hic venit
    Academia?</p>
    <p><hi rend="italic">Sim.</hi> Non, sed Lyceio, aut
    Attica Stoa exulat.</p>
    <p><hi rend="italic">Mor.</hi> Quin veste summa tollis
    istam plumulam?</p>
    <p>Compone vestem, calceoque abstergito.</p>
    <p><hi rend="italic">Cri.</hi> Sorbona Gallica vix ferat
    talem Sophum.</p>
    <p><hi rend="italic">Mor.</hi> Nunc flectito genu
    alterum. Ah, quam crassus est.</p>
    <p><hi rend="italic">Sim.</hi> Viden, Crito?
    <hi rend="italic">Cri.</hi> Quid?
    <hi rend="italic">Sim.</hi> Huic Sopho ciconia</p>
    <p>A servulo quod pinsitur? <hi rend="italic">Cri.</hi>
    Recte quidem</p>
    <p>’Quia occiput caecum est Sophis fere omnibus.’</p>
    <p><hi rend="italic">Mor.</hi> Hem, spherulas
    precatorias mihi porrige.</p>
    <p><hi rend="italic">Cri.</hi> Asellus ecce portat huc
    mysteria.</p>
    <p><hi rend="italic">Sim.</hi> An quod corollas gestitet
    sacras? <hi rend="italic">Cri.</hi> Ita.</p>
    <p><hi rend="italic">Sim.</hi> Si nescias, hic Hermes
    ille trismegistus est.</p>
    <p><hi rend="italic">Cri.</hi> Si diis placet.
    <hi rend="italic">Sim.</hi> Quid astra spectas, o
    Thales?</p>
    <p><hi rend="italic">Cri.</hi> In obvium fortasse saxum
    corruet.</p>
    <p><hi rend="italic">Sim.</hi> Vero omine, en humo
    incubat, pronus iacet,</p>
    <p>Speculator? [!] <hi rend="italic">Cri.</hi> Ha ha he!
    <hi rend="italic">Sim.</hi> Quid altum suspicis?</p>
    <p><hi rend="italic">Mor.</hi> Ut vos dii perdant
    scelerata pondera.</p>
    <p><hi rend="italic">Sim.</hi> Sic ossa morder ictus
    uspiam canis, quia</p>
    <p>Saxo genuinum infigit, ut se vindicet.</p>
    <p><hi rend="italic">Mor.</hi> Quin, te quoque furcifer
    deus perdat, malum</p>
    <p>Qui non mihi praevideris, proin vapula ob</p>
    <p>Socordiam. <hi rend="italic">Cri.</hi> Vapulat cur
    servulus?</p>
    <p><hi rend="italic">Sim.</hi> Iratus haud aliter facit
    stultesophus.</p>
    <p><hi rend="italic">Dro.</hi> Me mortuum malim quidem,
    quam haec perpeti.</p>
    <p><hi rend="italic">Mor.</hi> Quid audio mutire te
    scelus? <hi rend="italic">Dro.</hi> Nihil.</p>
    <p><hi rend="italic">Cri.</hi> Exerceamus hanc avem
    Iunoniam.</p>
    <p><hi rend="italic">Sim.</hi> Quid ni? Sophistam
    turgidum atque perditum.</p>
    <p><hi rend="italic">Cri.</hi> Fac adoriare hominem
    prior, ego subsequar.</p>
    <p><hi rend="italic">Mor.</hi> Quid consulant isti modo
    admirabar. En</p>
    <p>Praemittitur qui me sibi Ducem expetet.</p>
    <p>Dixin fore? Hem, nunc tempus est, ut omnibus</p>
    <p>Appaream severus, et formidinem</p>
    <p>Plebeculae ingeram, tum, honores maximos</p>
    <p>Optare me negavero, ut magis urgear.</p>
    <p>Nolunt enim si tu voles. <hi rend="italic">Sim.</hi>
    Heus siste tu.</p>
    <p><hi rend="italic">Mor.</hi> Quid me (malum) pone
    apprehensas pallio?</p>
    <p>Facile vides, nisi nil vides, tui gregis</p>
    <p>Non esse me. <hi rend="italic">Sim.</hi> Satis
    superbe tu quidem.</p>
    <p>Quis ergo? <hi rend="italic">Mor.</hi> Naca, cerdo,
    carrucarius,</p>
    <p>Sophis honorem deferunt. Quid stas lapis?</p>
    <p><hi rend="italic">Sim.</hi> Quid vis?
    <hi rend="italic">Mor.</hi> Sophum nescis sub amplo
    pallio</p>
    <p>Letere tectum? <hi rend="italic">Sim.</hi> Simiam
    quidem scio</p>
    <p>Semper manere Simiam, ssi purpuram</p>
    <p>Aurumve gestet. <hi rend="italic">Mor.</hi> Quid?
    Tibi num Simius</p>
    <p>Videor scelus? <hi rend="italic">SIm.</hi> Quid
    quaeris omnium? <hi rend="italic">Mor.</hi> Crucem</p>
    <p>Tibi, omniaque Tragica mala dari furcifer.</p>
    <p><hi rend="italic">Sim.</hi> Quid expuis? Quid
    excreas? <hi rend="italic">Mor.</hi> Tuum allium,</p>
    <p>Hircumque quem nimis olidum tecum geris.</p>
    <p><hi rend="italic">Sim.</hi> En naribus pastillum
    habes violaceum.</p>
    <p><hi rend="italic">Mor.</hi> Ego hoc bacillo diminuam
    tibi caput.</p>
    <p><hi rend="italic">Cri.</hi> Iratus apparet Sophus.
    Succurrero</p>
    <p>Fratri laboranti. <hi rend="italic">Mor.</hi> Ah,
    rudeis vos belluas</p>
    <p>Truncosque, caudicesque. Quam cervix riget?</p>
    <p><hi rend="italic">Cri.</hi> Salve, domine ter doctor.
    O, plus millies</p>
    <p>Salve, vir optime. <hi rend="italic">Mor.</hi> Serion
    dicat iocone,</p>
    <p>Ego nescio. <hi rend="italic">Cri.</hi> Salvere te
    iubeo Sophe!</p>
    <p><hi rend="italic">mor.</hi> Ecce alterum autem?
    <hi rend="italic">Cri.</hi> Non mihi respondeas?</p>
    <p><hi rend="italic">Mor.</hi> Non abstinetis a viro tam
    splendido</p>
    <p>Manus? Nihil vos pallium movet? Nihil</p>
    <p>Promissior barba? Hem pudor sit rusticis</p>
    <p>Ad hanc meam umbram accedere, et vestis meae</p>
    <p>Summas lacinias tangere. <hi rend="italic">Sim.</hi>
    Huc, huc ad chorum</p>
    <p>Nostrum, ut Choragus noster adsis fabulae.</p>
    <p><hi rend="italic">Cri.</hi> Ut rigitur, motat caput?
    <hi rend="italic">Cri.</hi> Quin advenis?</p>
    <p><hi rend="italic">Dro.</hi> Dii vos rabellas oderint.
    <hi rend="italic">Sim.</hi> Proh Iuppiter,</p>
    <p>Noster Sophus commotus est.
    <hi rend="italic">Mor.</hi> Vestras egon?</p>
    <p><hi rend="italic">Sim.</hi> Nostras eris, si maxime
    negaveris.</p>
    <p><hi rend="italic">Mor.</hi> Tacetis an non?
    <hi rend="italic">Cri.</hi> Calvus hic comatus est,</p>
    <p>Quid turpius? <hi rend="italic">Mor.</hi> Non me
    Sophum reveremini?</p>
    <p><hi rend="italic">Sim.</hi> Sophista, salve plurimum.
    <hi rend="italic">Cri.</hi> Barbatule hem,</p>
    <p>vin mellis esse gustulum? En ficus cape.</p>
    <p>Peream, tuum nisi hinc caput purgaveris.</p>
    <p><hi rend="italic">Mor.</hi> Hunc codicem primum tibi,
    ni desinas</p>
    <p>Impegero, quam maxima vi, verbero,</p>
    <p>Queam, fugin hinc? Proh deum fidem! Quid hoc</p>
    <p>Novae est rei, quod totus excido mea</p>
    <p>De spe, lupique hiantis in morem miser</p>
    <p>Deludor? <hi rend="italic">Sim.</hi> Eia exerceamus
    amplius. [amphus?]</p>
    <p><hi rend="italic">Mor.</hi> Vah, siccine in me
    cuditur praesagium?</p>
    <p>Exarchus ille itan erit inter Simios</p>
    <p>Velut asinus? Quis hoc fore unquam credidit?</p>
    <p>Adeon Sophos omneis procul mundus fugat?</p>
    <p><hi rend="italic">Sim.</hi> Ostende, summa veste quid
    monstri tegas?</p>
    <p><hi rend="italic">Mor.</hi> Quid id tua refert?
    <hi rend="italic">Sim.</hi> Novum spectaculum! [?]</p>
    <p>Praeposterus Silenus est hic Morio.</p>
    <p>Spetiosus apparet foris, sed intime</p>
    <p>Stultum videtis. <hi rend="italic">Mor.</hi> Vis
    quidem est haec obsecro, o</p>
    <p>Cives boni? <hi rend="italic">Si.</hi> Quid, non
    pudet trifurcifer,</p>
    <p>Hypocriseos tantae tuae? <hi rend="italic">Mor.</hi>
    Succurrite,</p>
    <p>Sophus laborat maxime. <hi rend="italic">Sim.</hi>
    Clama altius,</p>
    <p>Ut audiant. <hi rend="italic">Mor.</hi> Cives boni,
    obsecro, mihi</p>
    <p>Sopho opem feratis. <hi rend="italic">Cri.</hi> Hem
    tace. <hi rend="italic">Sim.</hi> Impostor, Planus,</p>
    <p>Sycophanta vero diceris vocabulo.</p>
    <p><hi rend="italic">Mor.</hi> Philosophus inquam sum.
    <hi rend="italic">Sim.</hi> Apud Getas et Barbaros</p>
    <p>Fortasse. <hi rend="italic">Cri.</hi> Dodonaeon istud
    symbolon est,</p>
    <p>Quid arguit tinnitus hic? <hi rend="italic">Sim.</hi>
    Stultissimum</p>
    <p>Hunc esse, garrituque sese prodere.</p>
    <p>Audite. <hi rend="italic">Mor.</hi> Ni quiescitis,
    messem bonam</p>
    <p>Vobis vel excantavero, vel in canes</p>
    <p>Vos vertero arte Thessala.
    <hi rend="italic">Sim.</hi> Quin, exuis</p>
    <p>Quod non tuum est? <hi rend="italic">Cri.</hi> Quin
    ponis exuvium hoc tuum</p>
    <p>Aselle transfuga? <hi rend="italic">Mor.</hi> Mitte
    me, aut malum dabo.</p>
    <p><hi rend="italic">Sim.</hi> Intra tuam mansisse
    pellem oportuit.</p>
    <p><hi rend="italic">Mor.</hi> Abite quovis gentium
    procul canes.</p>
    <p>Abite, quid cunctamini? En baculum tibi.</p>
  </div>
  <div type="level2" xml:id="actus-iiii-scena-iiii.">
    <head>Actus IIII Scena IIII.</head>
    <p>Morosophus solus</p>
    <p>[skazontes].</p>
    <p>Quid hoc malum infelicitatis est quaeso,</p>
    <p>Quod tam licenter isti in me ferantur? Num</p>
    <p>Merito id meo accidit, probra ut feram tanta</p>
    <p>Ab improbis stultisque? Si viris doctis</p>
    <p>Ad hunc modum, precium omne feralis</p>
    <p>Pluvia abstulit, dolor sit maximus sane,</p>
    <p>Tulisse nomen inclytum, ordini nostro, a</p>
    <p>Peritia rerum omnium. Molestum sit,</p>
    <p>Gessisse personam Sophi. Nimis verum est,</p>
    <p>Quod inquit ille, huic dolorem addi,</p>
    <p>Scientiam qui comparet sibi multam.</p>
    <p>Sed consili quid restat autem? Ubi possim</p>
    <p>Melius habere, benigniusque tractari,</p>
    <p>Solum locum requiro. Sed nihil dico.</p>
    <p>Postquam pepercit nymbus ille nil sacris</p>
    <p>Locis, virisque vel celeberrimis. Uno</p>
    <p>Liquore cuncta credo perluta. Hinc sane,</p>
    <p>Inter sacrum et saxum haereo, nescius, vitae</p>
    <p>Genus quod eligam mihi, quid inceptem,</p>
    <p>Vah, huius mali autorem esse, meo plaustro? Ah.</p>
  </div>
  <div type="level2" xml:id="actus-iiii-scena-v.">
    <head>Actus IIII Scena V.</head>
    <p>Simus Crito Morosophus.</p>
    <p>[skazontes].</p>
    <p>Oh, oh nepos! <hi rend="italic">Cri.</hi> Quis hic
    tibi Sophus visus</p>
    <p>Est? <hi rend="italic">Sim.</hi> Illene? Egregius
    quidem palestrites.</p>
    <p>Nam de pilo pendebam. <hi rend="italic">Cri.</hi> Ego
    hos Sophos novi</p>
    <p>Non ferre ludicrum, potissimum a nobis.</p>
    <p><hi rend="italic">Sim.</hi> Visamus ira num
    illiustamen plane</p>
    <p>Deferbuit. <hi rend="italic">Cri.</hi> Ne tam cito
    quidem ponit</p>
    <p>Iram feroculus. <hi rend="italic">Sim.</hi> Viden,
    quid intendat?</p>
    <p><hi rend="italic">Cri.</hi> Arrodit ungeis, scabit et
    caput. <hi rend="italic">Sim.</hi> Scrupum</p>
    <p>Iniecimus, plane haeret, inque fermento</p>
    <p>Totus iacet. Sed arbitremur a tergo,</p>
    <p>Quidnam loquatur. <hi rend="italic">Cri.</hi> Optimi
    arbitri simus.</p>
    <p><hi rend="italic">Mor.</hi> Quam multa mecum volvo,
    at auribus</p>
    <p>Tanquam tenens lupum. Senatus, [?] ah, mei cordis</p>
    <p>Quam fluctuat! Satis, heu, satis diu, mentis</p>
    <p>Huius procellis fluctibusque iactatus,</p>
    <p>Quietiorem optem dari mihi vitam.</p>
    <p><hi rend="italic">Sim.</hi> Audin, quid heareat? Quid
    optet? <hi rend="italic">Cri.</hi> St. Sime.</p>
    <p><hi rend="italic">Mor.</hi> Certe hoc reor
    tutissimum, meum somno</p>
    <p>Corpus reclinem, ut quod deus mihi in mentem</p>
    <p>Hac nocte miserit, sequar.
    <hi rend="italic">Sim.</hi> Crito. Recte est,</p>
    <p>Sequamur hunc, ansam dabit, per afflatum</p>
    <p>Ut noster hic fiat. Tenes?
    <hi rend="italic">Cri.</hi> Probe sane.</p>
    <p>Sed voce ficta opus erit et meris technis</p>
    <p>Dolum sibi ne sentiat strui.
    <hi rend="italic">Sim.</hi> Caudex,</p>
    <p>Quid sentiat? Divinitus quidem credes</p>
    <p>Se adflarier, nam somniis libens credis</p>
    <p>Homo vanus, atque somniator insignis.</p>
  </div>
  <div type="level2" xml:id="actus-iiii-scena-vi.">
    <head>Actus IIII Scena VI.</head>
    <p>Theophilus Philocalus Sophrona.</p>
    <p>Trimetri legitimi.</p>
    <p>Nae magna nobis obtigit felicitas</p>
    <p>Philocale frater, congredi quibus datur</p>
    <p>Cum Heroide hac tali? <hi rend="italic">Phi.</hi>
    Quis obsecro crederet</p>
    <p>Sub pallio tam sordido numen merum</p>
    <p>Latere? Quis non obstupescat illius</p>
    <p>Fragrantiam facundiamque foemine?</p>
    <p><hi rend="italic">The.</hi> Videbar in coelo esse,
    dum se panderet</p>
    <p>Ipsa intime, videbar extra me rapi,</p>
    <p>Coeleste dogma tum tonaret, haud secus,</p>
    <p>Quam alter Pericles. Tam diserte de suis [&lt; pericles]</p>
    <p>Quae ipsam sequuntur proxime Geniis tribus</p>
    <p>Disseruit, ut nihil queat divinius</p>
    <p>Aut cogitari, aut dicier. Tum, symbola</p>
    <p>Quae preferebant singulatim virgines,</p>
    <p>Oh, quanta habere rettulit mysteria!</p>
    <p>Nisi excidere frater, illa subiice.</p>
    <p><hi rend="italic">Phi.</hi> Fidei cor ardens emicat,
    manu altera</p>
    <p>Imago visitur Crucis. <hi rend="italic">The.</hi>
    Quid ipsa Spes?</p>
    <p><hi rend="italic">Phi.</hi> Sacram ancoram Phoebique
    lumen exhibet.</p>
    <p><hi rend="italic">The.</hi> Quid Charitas? Panem
    sinistra, dextera</p>
    <p>Facem tenet. <hi rend="italic">THe.</hi> Scin arguant
    quid omnia haec?</p>
    <p><hi rend="italic">Phi.</hi> Audire commemini hoc
    quidem, frater bone,</p>
    <p><hi rend="italic">Fide</hi> elui scelus, novari
    pectora</p>
    <p>Credentibus. Sed <hi rend="italic">Spe</hi> vegetam
    mentam dari,</p>
    <p>Illuminari et affici. <hi rend="italic">The.</hi>
    Quid <hi rend="italic">Charitas</hi>?</p>
    <p><hi rend="italic">Phi.</hi> Ea nos Deo coniungit
    arctius, atque se</p>
    <p>Quoque proximo impendit libens.
    <hi rend="italic">The.</hi> Rem omnem tenes</p>
    <p>Frater piissime. Nam quid est, quod in fide,</p>
    <p>Spe, Charitate gloriamur vanius,</p>
    <p>Purgata ni mens nostra primumlum
    <hi rend="italic">Fide</hi></p>
    <p>Vera in Deum (Crux ipsa namque hoc arguit) [&lt; deum]</p>
    <p>Dein lumine illustrata coelitus satis,</p>
    <p>Nitatur usque <hi rend="italic">Spe</hi> sua ut sacra
    ancora, et</p>
    <p>Uniri amet propius Deo idque per [chárin]</p>
    <p>Quae gaudet onibus benigne se dare.</p>
    <p>Quaecumque tandem afflictio ullos torqueat</p>
    <p>Cuius rei panis facesque symbola</p>
    <p>sunt. <hi rend="italic">The.</hi> Optime, sed nondum
    in his sunt omnia.</p>
    <p><hi rend="italic">Phi.</hi> Quid praeter haec
    audiverum frater bone,</p>
    <p>De Spiritus afflatibus, de filii</p>
    <p>Regno intimo, atque de futuris saeculis,</p>
    <p>Si iusseris, libens dabo. <hi rend="italic">The.</hi>
    Haud iubeo, quia</p>
    <p>Sensisse praestat intus haec, quam proloqui.</p>
    <p>’Non est enim regnum Dei in sermonibus,</p>
    <p>Sed Spiritus Charismatis, et gaudio</p>
    <p>Bene constitutae mentis. Haec novit, videt,</p>
    <p>Reque experitur, quanta sit benignitas</p>
    <p>Dei optimi, ut cuius subinde afflatibus</p>
    <p>Persentiat se corripi.’ Sed tempus est</p>
    <p>Ut imperata faciam. Enimvero, palam</p>
    <p>Denunciabo, si quibus cordi siet,</p>
    <p>Humilem subire nunc larem Sapientiae,</p>
    <p>Cornu paratum Copiae, vera affatim</p>
    <p>Bona unde tam suppullulent mortalibus.</p>
    <p><hi rend="italic">Phi.</hi> Recte quidem. O faustum
    diem mortalibus,</p>
    <p>Quo tam serena nunciantur gaudia.</p>
    <p><hi rend="italic">The.</hi> Tu vero ad ipsam frater
    intro, quam potes</p>
    <p>Ocyssime contende, ne in mora sies,</p>
    <p>Quin si quid imperet tibi, facias libens.</p>
    <p><hi rend="italic">Phi.</hi> Nil fecero lubentius. Sed
    heus, velim,</p>
    <p>Huc te redire, si queas, ut audias,</p>
    <p>Hanc disserentem de sacris miraculis</p>
    <p>Professionis Christianae, scilicet</p>
    <p>De lotione mystica, atque corporis</p>
    <p>Christi salutari cibo, quem turpiter</p>
    <p>Modo lacerant quidam, elevantque impensius.</p>
    <p>Quod se recepit hodie facturam.
    <hi rend="italic">The.</hi> Scio,</p>
    <p>Perchare frater. <hi rend="italic">Phi.</hi> Intro
    abeo. <hi rend="italic">The.</hi> Nunc sentio,</p>
    <p>Quam vana, stulta, pestilens et noxia</p>
    <p>Humana sit Sapientia, hac nisi condias</p>
    <p>Eam Sophia, quae poenitere nescium</p>
    <p>Cor auferat, mentemque mutet in bonum,</p>
    <p>Sacro sed unctam Spiritus charismate.</p>
    <p>Pridem, quid in me non amabile extitit?</p>
    <p>Patria, genus, sancti patres, amici, opes</p>
    <p>vita innocens, Zelus Dei, clarum [sofòs]. [&lt; dei]</p>
    <p>In his quidem ad miraculum usque clarui,</p>
    <p>Iustus, pius, sapiens, at id specietenus</p>
    <p>Tantum, fateri si velim, quod res erat.</p>
    <p>Sed nunc ea omnia autumo esse nil minus</p>
    <p>Quam lucra, detrimenta cum sint, quae nihil</p>
    <p>Compendii veram ad salutm praebeant.</p>
    <p>Prae iis, quae ex hac Sophia et Fide, Genio illius</p>
    <p>Petenda sunt. Sed o, quid haereo tam diu hic?</p>
    <p><hi rend="italic">Sop.</hi> Quo nunc abis, Theophile
    frater? <hi rend="italic">The.</hi> Ad forum.</p>
    <p><hi rend="italic">Sop.</hi> Quam mox reversurus?
    <hi rend="italic">The.</hi> Modo.
    <hi rend="italic">Sop.</hi> At tibi prandium</p>
    <p>Vin differam? <hi rend="italic">The.</hi> Haud
    quaquam id volo, soror optima.</p>
    <p>Animus mihi est non in cibis, sed in sacris</p>
    <p>Negociis. <hi rend="italic">Sop.</hi> Dii, frater, id
    vortant bene.</p>
    <p>Quod comparare iussa sum, frugalius</p>
    <p>Obsonium e foro adfero piae hospiti?</p>
  </div>
  <div type="level2" xml:id="actus-quintus">
    <head>Actus Quintus</head>
    <p>Simus Crito.</p>
    <p>Hemistychia, dormiturienti ac felle insidenti Morosopho in aurem
    subiicien da vicissitudine quadam veluti divini afflatus.</p>
    <p>Deme supercilio nubem.</p>
    <p><hi rend="italic">Cri.</hi> Mala tristia pelle.</p>
    <p><hi rend="italic">Sim.</hi> Quo tibi grande
    Sophos?</p>
    <p><hi rend="italic">Cri.</hi> Quid vana scientia
    cordi?</p>
    <p><hi rend="italic">Sim.</hi> His dolor et metus omnis
    abest.</p>
    <p><hi rend="italic">Cri.</hi> His gaudia vera.</p>
    <p><hi rend="italic">Sim.</hi> Hos neque pauperies neque
    mors,</p>
    <p><hi rend="italic">Cri.</hi> Neque vincula
    terrent.</p>
    <p><hi rend="italic">Sim.</hi> Hos pete, ad hos
    fugias,</p>
    <p><hi rend="italic">Cri.</hi> Cupias si vivere
    sanus.</p>
    <p><hi rend="italic">sim.</hi> Tolle moras omneis,</p>
    <p><hi rend="italic">Cri.</hi> Nocuit differre
    paratis.</p>
  </div>
  <div type="level2" xml:id="actus-v-scena-ii.">
    <head>Actus V Scena II.</head>
    <p>Morosophus Simus Crito.</p>
    <p>Octonarii Comici.</p>
    <p>Per omnia stulta Numina, id nunc demum sentio stolidus,</p>
    <p>Praestare multo, vestro me beneficio expertem mali</p>
    <p>Vivere, quam sic sapuisse et ringier lactant nostri quidem</p>
    <p>Se multa scire, cum se nesciant, animumque negligant.</p>
    <p>O quanta caecitas, quae vanitas in nostris visitur</p>
    <p>Non iam magicas arteis loquor, merito omnibus pulsas Scholis,</p>
    <p>Sed saerios dico Sophos, bullatis qui nugis nimis</p>
    <p>Turgescunt, disputantque de bono ac virtute fortiter,</p>
    <p>Sed quam inanes Merii ac [filanoi] homines, nullam obtinent [&lt;
    iuaues]</p>
    <p>Quia ad levem fortunae aurem Iovem inclamant. Tragica
    intonant,</p>
    <p>Nihilque non fecisse malo pellendo gaudent si queant.</p>
    <p><hi rend="italic">Sim.</hi> Quam commode avolavimus?
    <hi rend="italic">Cri.</hi> Nae.
    <hi rend="italic">Mor.</hi> Stulta vota quod
    arguunt.</p>
    <p><hi rend="italic">Sim.</hi> Audire quid dicat libet.
    <hi rend="italic">Cri.</hi> Suspenso te gradu
    inferas.</p>
    <p><hi rend="italic">Mor.</hi> Quae nescio quam veris
    nuncupent divis. <hi rend="italic">Sim.</hi> Recte
    mones.</p>
    <p><hi rend="italic">Mor.</hi> Sunt interim, qui se
    Catones, Socrates, Curios foris</p>
    <p>Simulant, cum intus sint Tantali, Cyneduli atque Epicurei.</p>
    <p>Gravissimi porro Sophi iactant se affectibus suis</p>
    <p>Superiores, cum isthic affectus urgeat affectum, mali</p>
    <p>Re vera homines, ne dicam stulti, si se noscant intime.</p>
    <p>Si vero expendant iudicio, quanta demum molestia,</p>
    <p>Quanto labore ac studio cogantur mundi scenae obsequi,</p>
    <p>Ut nil admittant, quod suae professioni non satis</p>
    <p>Respondeat, namque hoc student ad unum omnes nostri Sophi,</p>
    <p>vulgo ut miraculo sint, atque in honore habeantur maximo.</p>
    <p>Utque omnibus aliis plus sapere videantur. Non interim</p>
    <p>Dicam quam contumaciter pugnent pro factionibus</p>
    <p>Sectisque suis, quas mordicus tuentur ceu aras ac focos.</p>
    <p>Quid illi autem, quod vix hominum vocabulo dignos putant?</p>
    <p>Cubito protrudunt, truncos, plumbeos, asinosque nuncupant,</p>
    <p>Quos Moriones ceu aducimus, insectamur, ludimus?</p>
    <p>Illi in diem vivunt, fruuntur semper optimo ocio,</p>
    <p>Securi sunt, affectibus perinde non turbantur, ac</p>
    <p>Grandes Sophi, fortunae mandant laqueum, mortem habent lucro</p>
    <p>Ut a qua nil credant olim sensuros se cruciatuum.</p>
    <p>Haec cum ita habeant, quin horum me gregi adiunxero,</p>
    <p>Quibus bene conscia mens nihil doloris usque parturit</p>
    <p>Quando deorum afflatus hoc mandare in somnis visus est?</p>
  </div>
  <div type="level2" xml:id="actus-v-scena-iii.">
    <head>Actus V Scena III.</head>
    <p>Simus Crito Morosophus.</p>
    <p>Octonarii Comici.</p>
    <p>Crito, hem? <hi rend="italic">Cri.</hi> Quid est?
    <hi rend="italic">Sim.</hi> Supercilium posuit Sophus,
    atque mitis est.</p>
    <p><hi rend="italic">Cri.</hi> Ludis fortasse.
    <hi rend="italic">SIm.</hi> Mitis est inquam factus, per
    inspiracula</p>
    <p>(Opinor) nostra. <hi rend="italic">Cri.</hi> Mira
    narras. <hi rend="italic">Sim.</hi> Tam placidum dicas,
    quam ovis</p>
    <p>Est. <hi rend="italic">Cri.</hi> O factum bene.
    <hi rend="italic">mor.</hi> Optem, curas omnes pharmaco
    eximi, e</p>
    <p>Nepenthe facto. Optem, venerem aliquam dari, quae nescio</p>
    <p>Quo me unguento imbuat, cum Porthmeo suo, ut est in fabulis</p>
    <p>Ut non ad ipsius iuventam, sed stultam mentem mihi</p>
    <p>Redire, et fronte tetrica fucum omnem liceat abstergere.</p>
    <p>Quando in nihil sapiendo vita est, ut dicitur Proverbio,</p>
    <p>Iucundior. <hi rend="italic">Sim.</hi> Viden, quam
    summissa cervice inambulet?</p>
    <p><hi rend="italic">Cri.</hi> Plane video.
    <hi rend="italic">Mor.</hi> Quis enim quamvis Zeno,
    quamvis Cato, volet</p>
    <p>Sedere sobrius inter ebrios? Quis sustineat Sophi</p>
    <p>Persona inter vecordeis stultos indui ac viderier?</p>
    <p>Amoris mater an non similitudo morum dicitur?</p>
    <p><hi rend="italic">Cri.</hi> Fac aucuperis quaeso,
    quid loquatur, quid deliberet.</p>
    <p><hi rend="italic">Sim.</hi> Id aucupabor.
    <hi rend="italic">Mor.</hi> Atqui, o utinam, sint mihi
    ullae relliquae</p>
    <p>Psecades, quae taedium huius Morosophiae discutiant procul</p>
    <p>Animo, stultam persuasiunculam Scientiae eximant.</p>
    <p>Meis ut hinc reddar natalibus, reddar Genio meo.</p>
    <p>Nusquam ne vel scrobiculus est, unde hauriam cava vola,</p>
    <p>Aliquid almae illius pluviae, nam frustra coelum conspicor,</p>
    <p>Serenum cum sit heu nimis. Euge, Dii me respiciunt quidem,</p>
    <p>Video haud parum multos superesse, posthac unde positent [?]</p>
    <p>Nati natorum, et qui nascentur ab ipsis. Quid cesso meum</p>
    <p>Caput vivis aquis submittere, quo fatis [satis?] morem geram,</p>
    <p>Meae mentis ocio ac tranquillitati consulam?</p>
    <p>Valeat Sapientia, valeat fastus, valeat Soph[ôo]n chorus.</p>
  </div>
  <div type="level2" xml:id="actus-v-scena-iiii.">
    <head>Actus V Scena IIII.</head>
    <p>Simus Crito Morosophus Chorus.</p>
    <p>Senarii Comici.</p>
    <p>Ehem, Crito, novum vide spectaculum.</p>
    <p>Vide, Sophus noster quo incumbat, quique agat,</p>
    <p>Quid hauriat? <hi rend="italic">Cri.</hi> Nostra
    hercle aquula suum caput</p>
    <p>Aspergit. <hi rend="italic">Sim.</hi> Accurramus, et
    frater viro</p>
    <p>Adsit. <hi rend="italic">Mor.</hi> Novae o lubentiae.
    <hi rend="italic">Sim.</hi> Quid, hem, Sophe,</p>
    <p>Quam rem facis? <hi rend="italic">Mor.</hi> Non iam
    mihi placet Sophi</p>
    <p>Nomen, vetus volo. <hi rend="italic">Sim.</hi> Quod?
    <hi rend="italic">Mor.</hi> Mori.
    <hi rend="italic">Sim.</hi> More mi</p>
    <p>Quid hisce aquis nostris tuum aspergis caput?</p>
    <p><hi rend="italic">Mor.</hi> Ut flumine hoc Letheo
    irrorer, et meae hinc</p>
    <p>Reddar menti. Voluptas quanta? [!]
    <hi rend="italic">Sim.</hi> Hic succus in</p>
    <p>Venas manet tuas, ut posthac Moriam</p>
    <p>Tuam exeras. <hi rend="italic">Mor.</hi> Id Morus
    fecerit libens.</p>
    <p><hi rend="italic">Cri.</hi> Degusta hoc queso, More
    frater, poculum,</p>
    <p>Dilutum namque est succo istius fluminis.</p>
    <p><hi rend="italic">Mor.</hi> Nepenthes hercle est.
    <hi rend="italic">Sim.</hi> Nunc loton [?] cape.
    <hi rend="italic">Mor.</hi> Attica</p>
    <p>Bellaria. In quae gaudia, Dii boni, incidi?</p>
    <p>Nunc veris affluo deliciis, nunc sentio</p>
    <p>Homo homini quid praestet, quid stultulis Sophus</p>
    <p>Intersit, o serenas fronteis. Gaudeo,</p>
    <p>Quod vestras sim factus. <hi rend="italic">Sim.</hi>
    Equidem, per omnia</p>
    <p>Nostras eris, si pallium istud exuas.</p>
    <p><hi rend="italic">Mor.</hi> En exuo, quin, quicquid
    Hic exoticum est,</p>
    <p>Vobis propino deridendum quamlibet.</p>
    <p><hi rend="italic">Sim.</hi> Scin quid facias de hoc
    exuvio? <hi rend="italic">Mor.</hi> Dic obsecro.</p>
    <p><hi rend="italic">Sim.</hi> Primum, condemnes, dein
    pedibus calces tuis.</p>
    <p><hi rend="italic">Mor.</hi> Epomidem hanc opinor
    dicis. <hi rend="italic">Sim.</hi> Scilicet.</p>
    <p><hi rend="italic">Mor.</hi> Aequam rem, iustam atque
    opido bonam imperas.</p>
    <p>Ego te hodie exercebo, ut dignus es, scelus.</p>
    <p>Age adesdum larva. En paxillo figitur</p>
    <p>Fomentum molle pridem cervicis meae.</p>
    <p>Adeste vos quoque iudices sententiae</p>
    <p>Quam proferam. Hem. <hi rend="italic">Sim.</hi>
    Tusseis screatus abstine.</p>
    <p>Et saerium praeferto vultum.
    <hi rend="italic">Mor.</hi> Itan ergo?
    <hi rend="italic">Sim.</hi> Ita.</p>
    <p>’Quoniam tu meus <hi rend="italic">fastus</hi>, orbis
    publica</p>
    <p>Pestis, pudenda larva, mundo plurimos</p>
    <p>Peperisse gaudes Morosophos, Sophismat[ôo]n,</p>
    <p>Sectarum, et haeresum omnium autores malos,</p>
    <p>Sapientiaeque proditores pessimos,</p>
    <p>Cuius tu pallium alioqui candidum facis,</p>
    <p>Maculosius sit (proh pudor) vel Pardale,</p>
    <p>Ideo tibi interdictum aqua atque igni siet,</p>
    <p>Nisi assuas tibi Midae aureis propalam,</p>
    <p>Quo neminie posthac fucum facias.’ Ut te ita</p>
    <p>Vel maximus Deorum perdat Iupiter.</p>
    <p><hi rend="italic">Sim.</hi> Solennis hercle et iusta
    condemnatio.</p>
    <p><hi rend="italic">Mor.</hi> Tollat modo te, qui te
    non novit. <hi rend="italic">Sim.</hi> Hic iacet</p>
    <p>Fastus Sophi. <hi rend="italic">Cri.</hi> Quid si ex
    lignis pyram instruas,</p>
    <p>Ut exuratur seminarium hoc mali?</p>
    <p><hi rend="italic">Mor.</hi> Bona verba, satis habeat
    supplicii, si in iocum</p>
    <p>Ludumque vertatur nobis, diutius</p>
    <p>Quo torqueatur. <hi rend="italic">Cri.</hi>
    Pervenuste o Moria.</p>
    <p><hi rend="italic">Sim.</hi> Sed assequantur [?] quae
    dixisti, symbola.</p>
    <p>Quae ceu foenum illi pendeant in cornibus.</p>
    <p><hi rend="italic">Mor.</hi> Age larva, adesdum larva,
    ut haec insignia</p>
    <p>Tua feras. I nunc, et te mundo vendites.</p>
    <p><hi rend="italic">Sim.</hi> I nunc, et cristas hasce
    sustolle altius.</p>
    <p><hi rend="italic">Mor.</hi> Nunc combennones optimi,
    nostrum chorum</p>
    <p>Me praecentore restauremus, si libet.</p>
    <p><hi rend="italic">SIm.</hi> Equos, quod dicitur, in
    planiciem nos vocas.</p>
    <p><hi rend="italic">Mor.</hi> Larvam paxillo pendulam
    gestavero.</p>
    <p><hi rend="italic">Sim.</hi> Heus, heus, pueri,
    modulemini ista gaudia.</p>
    <p><hi rend="italic">Cho.</hi> Quod Moriae libamina</p>
    <p>Vel prima dant Stultesophi,</p>
    <p>Et vana eorum examina Dimetri.</p>
    <p>Cur non saltemus stultuli?</p>
    <p>Intercalare</p>
    <p>Io Paean, io Paean.</p>
  </div>
  <div type="level2" xml:id="actus-v-scena-v.">
    <head>Actus V Scena V.</head>
    <p>Theophilus Morosophus Simus Crito.</p>
    <p>Trimetri legitimi.</p>
    <p>Resipiscite, o resipiscitet.
    <hi rend="italic">Mor.</hi> Hem, socii, obsecro,</p>
    <p>Quis ille clamor est? <hi rend="italic">Sim.</hi>
    Quid id nos attinet?</p>
    <p><hi rend="italic">The.</hi> Resipiscite, o
    resipiscite, quia approximat</p>
    <p>Regnum Dei. <hi rend="italic">Mor.</hi> Vox illa, per
    Iovem haud sonat [&lt; dei]</p>
    <p>Hominem. <hi rend="italic">Sim.</hi> An quia est
    vocalior? <hi rend="italic">Mor.</hi> Non, sed quia</p>
    <p>Videtur incidente utrimque cuspide</p>
    <p>Penetrantior. <hi rend="italic">Sim.</hi> Num quis
    dolor verus tibi hinc</p>
    <p>Accessit? <hi rend="italic">Mor.</hi> Accessit meo
    sed pectori.</p>
    <p>Neque enim mihi sensus stupet. Proin visero,</p>
    <p>Quis ille sit, quid praedicet?
    <hi rend="italic">Sim.</hi> Quid praedicet? xxx</p>
    <p>Nisi omnia affatim scatere stultulis?</p>
    <p><hi rend="italic">Mor.</hi> Sed visus est vocare nos
    studiosius,</p>
    <p>Ad poenitentiam et Dei regnum.
    <hi rend="italic">Sim.</hi> Aufer hinc, [&lt; dei]</p>
    <p>Quicquid novo de regno inepte somnias.</p>
    <p>’Reges sumus, vel maximis illis pares,</p>
    <p>Quos Moriae dedisse nomen non pudet</p>
    <p>Suisque norint imperare affectibus.’</p>
    <p>I, vise, si sub Moriae se dedere</p>
    <p>Fidem volet, nostroque iungier gregi.</p>
    <p><hi rend="italic">Cri.</hi> I, quaere nobis strennuum
    proselytum,</p>
    <p>Edulium nos interim curabimus.</p>
    <p><hi rend="italic">Sim.</hi> Quid ais? Nefas curare
    nos quicquam, sumus</p>
    <p>Quia liberi, vacuique curis vivimus.</p>
    <p><hi rend="italic">Mor.</hi> ’Stultos famescere non
    sinunt vel Principes.’</p>
    <p>Ego hunc petam. <hi rend="italic">Sim.</hi> Vos
    Morioni caedite,</p>
    <p>Et Moriae gratemini hoc Collegium.</p>
    <p><hi rend="italic">Cri.</hi> Vir transeat venerandus,
    eia, transeat.</p>
    <p><hi rend="italic">Sim.</hi> Quid ringeris tu? Noster
    es, si maxime</p>
    <p>Id perneges. Vin has dari ficus tibi?</p>
    <p>An nostra aqua mavis caput rigarier?</p>
    <p>Irascitur. Fugiamus isthinc ad forum.</p>
    <p><hi rend="italic">Cri.</hi> ’Socii pares facile sibi
    consentiunt.’</p>
    <p><hi rend="italic">Mor.</hi> Salvere te quidem iubet
    collegium,</p>
    <p>Si nomen invidia caret, stultissimum.</p>
    <p><hi rend="italic">The.</hi> ’Nihil odii mereantur
    ipsa nomina,</p>
    <p>Nisi res malae vocabulis respondeant.’</p>
    <p><hi rend="italic">Mor.</hi> Sed, obsecro, quid hic
    negocii tibi?</p>
    <p>Quid intonasse visus es nobis modo?</p>
    <p><hi rend="italic">The.</hi> Si Moriae renuncies, et
    ludicris,</p>
    <p>Quod in tuam rem maxime sit, audies.</p>
    <p><hi rend="italic">Mor.</hi> Quid, Moriae ut
    renunciem, et solvam fidem?</p>
    <p>Quin, te in meas parteis volebam ducere.</p>
    <p><hi rend="italic">The.</hi> Non est, quod id speres
    fore. Autor sed tibi</p>
    <p>Ego sim, ut malum fugiens, bonum invenias tuum,</p>
    <p>Si me audias. <hi rend="italic">Mor.</hi> Sed Moriae
    fidem dedi.</p>
    <p><hi rend="italic">The.</hi> Num mens adempta, num vis
    ingeni</p>
    <p>Sensusque communis stupet?
    <hi rend="italic">Mor.</hi> Nihil minus.</p>
    <p><hi rend="italic">The.</hi> Haud perfidus sis, stulta
    vota ut corrigas.</p>
    <p>Audi ergo si sapis. <hi rend="italic">Mor.</hi> Quis
    es, quid audiam?</p>
    <p><hi rend="italic">The.</hi> Theophilus ecce mente
    praeditis bona</p>
    <p>Evangelion adfert, Salutis rivulum.
    <hi rend="italic">Mor.</hi> Hoc</p>
    <p>Nomen placet cum nuncio. Sed unde, quem</p>
    <p>Dicis, Salutis rivulus tandem affluat?</p>
    <p><hi rend="italic">The.</hi> Quid quaeris? ’Alma,
    cuius hic praeconem ago,</p>
    <p>Sapientia, illa cornu Amalthaeae dabit.’</p>
    <p><hi rend="italic">Mor.</hi> O nauseam, Sapientiam
    aversor nimis.</p>
    <p>Insana Laurus est, et Architae illius</p>
    <p>Crepitaculum. Valeat molesta sarcina.</p>
    <p>Valeat mei pridem tortura pectoris.</p>
    <p>Ego moriae iuratus hospes mansero.</p>
    <p><hi rend="italic">The.</hi> Ah, stulte, tu me somnias
    de tua agere</p>
    <p>’Sophistice, fastus, doloris, iurgii,</p>
    <p>Parente, veritatis adversaria,</p>
    <p>Mortis ministra, Demonis versutia.’</p>
    <p>Eam quidem comitantur emultatio,</p>
    <p>Contentio, sectae, dolor, philautia,</p>
    <p>Et omne opus pravum, velut corvi mali</p>
    <p>Ovum malum, fructusque dignus arbore.</p>
    <p>Sed haec herois nostra, non nisi coelitus</p>
    <p>Ad nos profecta, casta, temperans, pia,</p>
    <p>Tractabilis, modesta, plena fructibus</p>
    <p>Bonis, carens fuco, dolis et iurgiis,</p>
    <p>Nihil doloris aut laboris parturit.</p>
    <p>Nulloque quemquam mactat, aut perdit malo.</p>
    <p>Huic quanta sit vultu pio reverentia,</p>
    <p>Tum, quanta maiestas ibi resplendeat,</p>
    <p>Quam verba parce disserat, sed efficax</p>
    <p>Persuasionis et facundiae dea,</p>
    <p>Non una quamvis docta lingua dixerit.</p>
    <p>Hanc si videre detur eminus, deus</p>
    <p>Bone, quam adlubescat quamque te accendat, sui</p>
    <p>Amore protinus? Quid opus est pluribus?</p>
    <p>Hanc nosse summa est iustitia, praesens salus,</p>
    <p>Et gloria. Hac sine sciliect mors ingruit.</p>
    <p>Mors illa, quae in Lernam mali te vexerit,</p>
    <p>Nullamque vite spem tibi reliquerit.</p>
    <p><hi rend="italic">Mor.</hi> Stupenda narras, nec mihi
    unquam cognita.</p>
    <p><hi rend="italic">The.</hi> Stupenda sunt, sed vera
    mecum dixeris,</p>
    <p>Ubi Genio Sapientiae consueveris.</p>
    <p><hi rend="italic">Mor.</hi> Quis ille quaeso?
    <hi rend="italic">The.</hi> Non opinor nosse te, et</p>
    <p>Certo scio. <hi rend="italic">Mor.</hi> Atqui nomen
    obsecro dicito.</p>
    <p><hi rend="italic">The.</hi> Nomen
    <hi rend="italic">Fides</hi> est, quae serenat non
    bene</p>
    <p>Sibi conscias menteis, placere qua Deo</p>
    <p>Queas, eam sequuntur et duae optimae</p>
    <p>Nymphae, sorores compares, Spes, Charitas.</p>
    <p>His, his suos frequentat ipsa, et confovet,</p>
    <p>His omne semper attulit bonum piis.</p>
    <p><hi rend="italic">Mor.</hi> Iactata sunt haec nomina
    in Scholis satis</p>
    <p>Et pulpitis. <hi rend="italic">The.</hi> Sed nota res
    parum fuit.</p>
    <p>Loquuntur illic multa de his virtutibus,</p>
    <p>Sed re nihil praestant, meri quia Hipocritae.</p>
    <p><hi rend="italic">Mor.</hi> Quid, quod rogo, vir
    optime? <hi rend="italic">The.</hi> Quid?
    <hi rend="italic">Mor.</hi> Vestra haec dea,</p>
    <p>Insigne num nam gestet ullum?
    <hi rend="italic">The.</hi> Maxime.</p>
    <p>Sub pectoris strophion, vel aureis nitet</p>
    <p>Nomen Dei, quod [tetragrámmaton] vocant, [&lt; dei]</p>
    <p>Delineatum literis. At circulum</p>
    <p>Circumsident Emmanuelis grammata.</p>
    <p>In vestis autem fimbriis, [?] Philadelphiae</p>
    <p>Vocabulum mira arte pictum visitur,</p>
    <p>Si pallio abducto propius eam conspexeris.</p>
    <p><hi rend="italic">Mor.</hi> Tam grata, tam divina
    sunt, quae praedicas,</p>
    <p>Ut gestiam illis ardeamque iungier,</p>
    <p>Si me ferat Sophia illa vestras hospitem.</p>
    <p><hi rend="italic">The.</hi> Feret quidem, si ex animo
    ames resipiscere.</p>
    <p><hi rend="italic">Mor.</hi> Resipisco, nilque fateor
    isthic scire me.</p>
    <p><hi rend="italic">The.</hi> Qui sic loquuntur, idque
    corde sentiunt,</p>
    <p>Dignos habemus Pallados Collegio.</p>
    <p><hi rend="italic">Mor.</hi> O si illius videre detur
    lumina,</p>
    <p>Si convenire fas sit, atque brachiis</p>
    <p>Eam obviis amplectier. Duc me obsecro</p>
    <p>Ad ipsius sacram domum. <hi rend="italic">The.</hi>
    Non differam,</p>
    <p>Constanter istuc atque totus si expetas.</p>
    <p><hi rend="italic">Mor.</hi> Egon petam constantius?
    Nescis meam</p>
    <p>Mentem quid ardor occupet, quamque aestuet.</p>
    <p><hi rend="italic">The.</hi> Age, age, illius subeamus
    aedem supplices.</p>
  </div>
  <div type="level2" xml:id="actus-v-scena-vi.">
    <head>Actus V Scena VI.</head>
    <p>Sophia Theophilus Morosophus.</p>
    <p>Fides Spes Charitas.</p>
    <p>Trimetri legitimi.</p>
    <p>Quin exeamus, optimae Nympae, foras?</p>
    <p>Captemus auram, si benigno flamine,</p>
    <p>Lenique nos susurrio demulceat.</p>
    <p>Iam tempus esse, quo meus legatus e</p>
    <p>Foro domum se recipiat, equidem arbitror</p>
    <p>Cuius videndi magna me cupido habet.</p>
    <p>Sed nescias, Pater supreme, quam mihi [&lt; pater]</p>
    <p>Id guadeam, quod hic relicta semina</p>
    <p>Coelestis aurae sentiam, et propaginem</p>
    <p>Nostram quod olfaciam dare aspiramina</p>
    <p>Originis suae supercoelestis indidem.</p>
    <p>Spero fore, ut parva haec sementis [se mentis] reddita</p>
    <p>Terris, in optimam quidem messem exeat,</p>
    <p>Tandemque prestet, ut piorum ecclesia</p>
    <p>Sermone vitae convocata, seculi</p>
    <p>Iubeat labantis innovari formulam</p>
    <p>Messemque totam colligi, ’summus dies</p>
    <p>Quia appetit, fatumque ineluctabile,</p>
    <p>Vitam piis, mortem impiis quod afferet.’</p>
    <p><hi rend="italic">The.</hi> Heus tu, videsne illam?
    <hi rend="italic">Mor.</hi> Quis est?
    <hi rend="italic">The.</hi> Tun noscis hanc?</p>
    <p><hi rend="italic">Mor.</hi> Ne de facie quidem.
    <hi rend="italic">The.</hi>
    <hi rend="italic">Sophia</hi> nostra advenit.</p>
    <p><hi rend="italic">Mor.</hi> Vestra obsecro divina
    Pallas? <hi rend="italic">The.</hi> Annuo.</p>
    <p><hi rend="italic">Mor.</hi> Pol mens mihi commota
    gestiens salit</p>
    <p>Ad huius aspectum Deae, quamquam parum</p>
    <p>Notae mihi. O si copiam sui libens</p>
    <p>Mihi faciat. <hi rend="italic">The.</hi> Nihil time.
    <hi rend="italic">Sop.</hi> Sed commodum</p>
    <p>Meus Theophilus advenit. <hi rend="italic">Mor.</hi>
    Quid, quod viam haec</p>
    <p>Affectat ad nos? <hi rend="italic">The.</hi> Fac
    adores pronus. <hi rend="italic">Sop.</hi> Hem,</p>
    <p>Theophile? Pax tibi. Quidnam legatio</p>
    <p>Secessit? <hi rend="italic">The.</hi> Haud
    inauspicatum omen dabo.</p>
    <p>Adduco quem coram vides proselytum.</p>
    <p>Propostero tui studio qui captus est</p>
    <p>Dudum nimis. <hi rend="italic">Sop.</hi> Nomen quod
    est? <hi rend="italic">The.</hi> Sed nominis</p>
    <p>Hanc dispudet. <hi rend="italic">Sop.</hi> Nihil
    morer omen, magis</p>
    <p>Rem ipsam puto. <hi rend="italic">Mor.</hi> Ah, Morus
    vocor, Morusque sum.</p>
    <p><hi rend="italic">Sop.</hi> ’Moros habere candidatos
    non pudet,</p>
    <p>Si Moriam agnoscant suam, atque deserant,</p>
    <p>Acuminatis hos Sophistis praeferam.’</p>
    <p><hi rend="italic">Mor.</hi> Sed Morus hic et nomine
    et re Morus est.</p>
    <p><hi rend="italic">Sop.</hi> ’Stultescere ad veram
    Sapientiam pium est.’</p>
    <p><hi rend="italic">Mor.</hi> Sophista perditus fui,
    atque Simia</p>
    <p>Philosophus, imo proditor Sapientiae,</p>
    <p>Sed obsecro, mea Domnia, ut me, pro tuo</p>
    <p>Favore in omneis, poenitentem in gratiam</p>
    <p>Benigna recipias, ut ulla in aedium</p>
    <p>Parte heaream, tuos apud clientulos,</p>
    <p>Nam Regiam te dignam habere consentaneum est</p>
    <p>Vero. <hi rend="italic">Sop.</hi> ’Palacium atque
    Regia est mihi,</p>
    <p>Sed, quae foris multis pudenda appareat,</p>
    <p>Humili quia ostio unus accessus patet,</p>
    <p>Quod ingredi solis licebit parvulis.</p>
    <p><hi rend="italic">The.</hi> Intelligin mysterion?
    <hi rend="italic">Mor.</hi> Sic arbitror,</p>
    <p>Mittenda nobis cornua, et fastum procul.</p>
    <p><hi rend="italic">Sop.</hi> Praestare non potes, quod
    hic requiritur?</p>
    <p><hi rend="italic">Mor.</hi> Conabor ut possim, tua
    virtute sed</p>
    <p>Fretus. Vel umbra sim tibi, o Domina optima.</p>
    <p><hi rend="italic">The.</hi> Eia, quaeso te, benigna
    sis, mea Sophia,</p>
    <p>Atque hunc tui scribas gregis clientulum.</p>
    <p><hi rend="italic">Sop.</hi> Ut omnis absit
    hypocrisis, Theophile mi.</p>
    <p><hi rend="italic">The.</hi> Hem, me vide. Nulla est
    enim hic simulatio,</p>
    <p>De poenitentia ipsius constat mihi,</p>
    <p>Quo fit, pie ut stultescat iste Morio.</p>
    <p><hi rend="italic">Sop.</hi> Age, adsit ergo et me
    sequatur promptulus.</p>
    <p><hi rend="italic">The.</hi> Letare multum, More, quod
    mihi frater es.</p>
    <p>Res omnis in vado salutis est tibi.</p>
    <p>En dexteram favoris ipsa porrigit,</p>
    <p>Inflectito genu ad alterum. Refer pedem.</p>
    <p><hi rend="italic">Sop.</hi> Intro sequare, me fruare
    quamlibet,</p>
    <p>Si dicturitis quippiam, hem Genii mei,</p>
    <p>Per me datur vobis loquendi copia,</p>
    <p>Quo vestra nomina innotescant omnibus.</p>
    <p><hi rend="italic">Fides</hi> ’Qui credit, atque lotus
    est, servabitur,</p>
    <p>Qui filio est incredulus, damnabitur.</p>
    <p><hi rend="italic">Spes</hi> Cui lucifer Christus
    refulget pectore,</p>
    <p>Germana <hi rend="italic">Spes</hi> hunc neutiquam
    pudefecero.</p>
    <p><hi rend="italic">Char.</hi> Si eluceat lux vestra
    coram plurimis,</p>
    <p>Per Charitatem, ut hinc patri sit gloria.</p>
    <p><hi rend="italic">Fides</hi> Non arbitreris scire te
    quicquam, ut decet,</p>
    <p>Nisi <hi rend="italic">Iesum</hi> et hunc vobis
    sacrae affixum cruci.</p>
    <p><hi rend="italic">Spes</hi> Ad ancoram Spei sacram
    quin confugis,</p>
    <p>Qua fulciare, si ingruat tentatio?</p>
    <p><hi rend="italic">Char.</hi> Iunctae maneamus hic,
    Fides, Spes, Charitas,</p>
    <p>Sed maxima harum Charitas praepondero.</p>
    <p><hi rend="italic">Sop.</hi> Eamus intro, virgines, et
    vos simul,</p>
    <p>Quicumque amatis veritatem discere.</p>
    <p><hi rend="italic">The.</hi> Sequamus una, habeasque
    submissius,</p>
    <p>Animo haud minus, si me audias, quam corpore,</p>
    <p>Non poenitenda quo capessas dogmata.</p>
    <p><hi rend="italic">Mor.</hi> O me ter ampliusque
    felicem virum,</p>
    <p>Cui contigit Sophiae Scholam revisere.</p>
    <p><hi rend="italic">The.</hi> ’Nescisse magnus error
    est Sapientiam,</p>
    <p>Quae sola nos verum docet, sola et beat.’</p>
    <p>Post actionem, peroratio.</p>
    <p>Trimetri legitimi.</p>
    <p>Non est quod expectetis, optimi viri,</p>
    <p>Dominique prudentissimi, dum iterum exeat</p>
    <p>Divina Pallas, cum clientulis suis.</p>
    <p>Nam in abdito, mentisque secessu piae</p>
    <p>Amat videri seque totam prodere.</p>
    <p>’Sic abdidit natura quicquid magnum habet,</p>
    <p>Quicquid recusat omnibus palam dare,</p>
    <p>Si vendites nimis, vel aurum vileat.’</p>
    <p>Porro haec Sophia ceu margaritum nobile,</p>
    <p>Evangelico agro conditum, et mundo abditum,</p>
    <p>Meretur, ut eam compares dispendio</p>
    <p>Rerum omnium, quia efficax est plurimum,</p>
    <p>Ad omne opus bonum exerendum, vel Deo,</p>
    <p>Vel proximo, conditque cuncta, quae dies</p>
    <p>Mortalium, vel ingeni, vel artium</p>
    <p>Industria ac virtute tandem parturit.</p>
    <p>Proin, hanc amate, audite, colite, et</p>
    <p>Sub mentis ipsam mittite penetralia,</p>
    <p>Ut aurea hac ceu virgula freti, solo</p>
    <p>Quae viribus summis revellitur, hinc nihil</p>
    <p>Vobis mali metuatis olim ab inferis,</p>
    <p>Beata sed petatis arva strennue,</p>
    <p>Ubi aureum vere manet nos seculum.</p>
    <p>Vero hoc bono verae Salutis praeditos,</p>
    <p>Superest, viri longe optimi, actiunculam</p>
    <p>Nostram ut favore prosequamini, et dato</p>
    <p>Plausu, palam testemini, vobis quidem</p>
    <p>Placuisse, si modo placuit. Valebitis.</p>
  </div>
</div>
<div type="level1" xml:id="back">
  <head>Back</head>
  <p>FINIS COMOEDIAE.</p>
</div>
        
    </body>
</text>
</TEI>
