<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0117" xml:lang="lat">
<teiHeader>
<fileDesc>
    <titleStmt>
        <title type="main">Didascalus comoedia</title>
        <title type="sub">DIDASCALVS / COMOEDIA / ut doctissima, ita &amp; lepidissi-/ma, Autore Iacobo Zo/uitio Driescharo, / Paedotriba fide-/lissimo. / [Drukkersmerk:] RECENS NATA. / [Drukkersmerk] / Coloniae apud Ioannem Gymnicum / ANNO M D XXXXI.</title>
        <author>Zovitius, Jacobus</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Ioannes Gymnicus</publisher>
        <pubPlace>Cologne</pubPlace>
        <date>1541</date>
    </publicationStmt>
    <sourceDesc>
        <bibl>
            Identifier: <name>Zovitius-Didascalus</name><lb/>
            Short title: <title>Didascalus</title><lb/>
            Year of first edition: <date>1534</date><lb/>
            Author information:<lb/>
            Alias: Zovitius Driescharus, Jacobus; Jacoppen Pietersen<lb/>
            Birth: 1512, Dreischor<lb/>
            Death: ??, ?<lb/>
            Floruit: None, Hoogstraten, Breda<lb/>
            <ref target="https://nl.wikipedia.org/wiki/Jacobus_Zovitius">Link</ref><lb/>
            <emph>No source description</emph><lb/>
            <ref target="http://daten.digitale-sammlungen.de/~db/0003/bsb00037704/images/">Source link</ref>
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">5</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>DIDASCALVS / COMOEDIA / ut doctissima, ita &amp; lepidissi-/ma,
  Autore Iacobo Zo/uitio Driescharo, / Paedotriba fide-/lissimo. /
  [Drukkersmerk:] RECENS NATA. / [Drukkersmerk] / Coloniae apud Ioannem
  Gymnicum / ANNO M D XXXXI.</p>
  <p>DOCTISSIMO SIMVL &amp; expertissimo D.M. Iasoni à pratis
  Illustriss. Principis Veriensis</p>
  <p>Medico.</p>
  <p>Iacobus Zouitius Driescharus.</p>
  <p>Qvum octauo ab hinc anno, Doctissime Iason, suauissima fruerer
  consuetudine facundissimi uiri praeceptoris mei Zachari, uiri me
  herclè per suauiloquam eius eloquentiam Nestorea</p>
  <p>uita dignissimi, inter alia incidit sermo de Iesuano apud Ziricaeos
  doctorum hominum</p>
  <p>conuenticulo: quumqúe ibi enumeraret, quos, &amp; quam literatos
  uiros, nostra aleret Zelandia, sane extra sinum gaudebam: prae omnibus
  tamen illud me omnium optimè habebat, quòd referebat te, tot, tamqúe
  benè tornatis, quamlibet tamen extemporalibus, distichis, quendam (ni
  fallor) Hollandum excepisse. Mirabamur qui simul aderamus, tuum tam
  praesens, tamqúe</p>
  <p>diuinum ingenium, quod tum quidem per tua monumenta clarissimum,
  nunc multò clarius passim ubique eminet.</p>
  <p>Hεῖc incepi extorquere ab eodem, ut me, quamlibet indignum, tibi,
  &amp; aliquot alijs, familiarum, uel, si id non daretur, notum
  efficeret. Ille, ut erat facilis, sese facturum recepit, simulqúe me
  bonae spei esse uoluit. Verùm quia ad maiorem dignitatem illinc
  auocabatur, suarum rerum satagebat: interim magno cum meo dolore, per
  mortem interceptus est: qui dolor nondum destituisset me, nisi illud
  Euripides profugasset a nobis eundem: τὰς ἐκ θεῶν ἀνάγκας θνητὸν ὄντα
  δεῖ φέρειν. Ille citra controuersiam uiuit, faxit Deus Opt. Maxi. ut
  nos benè mori discamus.</p>
  <p>Sed quod ille non potuit, ego audaculus tandem experiri audebo.
  Ecce, uniuersum tuae humanitati obtrudo Zouitium, intentes baculum
  licet cum Antisthene, nihil tamen profeceris. Nolim tibi persuadeas,
  me audactiusculè loqui, qui has ineptissimas meas naenias tuis sub
  auspicijs in uulgus emitto. Noui, noui, optime Iason, nomen tuum per
  hunc nostrum orbem celebrius esse, quàm quod posset per me uel
  tantillum concelebrari. Ego tamen Didascalorum miseria ad hoc
  permotus, sub tempus nocturnum, quod unicum meis studijs datur,
  leuandi taedij gratia, ferè ex tempore, &amp; per ocium, hoc ludicrum
  mihi, &amp; tibi, &amp; Musis, lusi &amp; cecini. Nunc quia non desunt
  amici, qui in publicum protrudi uoluerunt, callidum facinus aggressus,
  tuo nomini nuncupaui. Humaniorem te noui, quàm qui non admitters, quum
  apud Divos</p>
  <p>mola salsa pro thure respondet. Exiguum itaque sit licet,</p>
  <p>tamen aequi consules, &amp; ualebis.</p>
  <p>Braede ex aedibus nostris</p>
  <p>sub noctem concubiam</p>
  <p>tertio Calendas</p>
  <p>Octobreis.</p>
  <p><hi rend="italic">Anno</hi> D.M. XXXX.</p>
</div>
<div type="level1" xml:id="main">
  <head>Main</head>
  <div type="level2" xml:id="prologvs.">
    <head>1. PROLOGVS.</head>
    <p>Senarij.</p>
    <p>(1) Qvem quaeso Telephum reperies Didascalo,</p>
    <p>Qui uindicet famam eius à uilissimi</p>
    <p>Cuiusque linguae, quae miserrimis modis</p>
    <p>Incessit hominem, non secus, ac olim Accolae</p>
    <p>(5) Mysos. Ego quidem nescio, quo sydere &amp;</p>
    <p>Genio siet natus didascalus. Ferunt</p>
    <p>Linguae atque mussitant ineptias ferè</p>
    <p>Cuiuslibet. Didascalus, quamuis bonus,</p>
    <p>Vt quilibet semper malus non est, tamen</p>
    <p>(10) Proscinditur per lectulo: traducitur</p>
    <p>Per cymbia. ast non admodum ordet hominem</p>
    <p>Quòd per uias inter seipsos detrahunt</p>
    <p>Sibi, quando moris esse solet hoc seculo</p>
    <p>Nihil alteri alterum detrahere, quàm quod neque</p>
    <p>(15) Per phas, nephas, posset suo tolli loco.</p>
    <p>Hoc nunc meam Thaliolam benè debilem</p>
    <p>Exuscitat, quo hanc caussam agat Didascali.</p>
    <p>Quis ferret innoxium hominem indicta quoque</p>
    <p>Caussa omnium linguis malè traducier?</p>
    <p>(20) Quin audiamus ut cadet caussa: uel ut</p>
    <p>Poterit διαδύεσθαι: quod apud hunc iudicem</p>
    <p>Nemini hominum olim dabitur. Actio haec quoque</p>
    <p>Vbi bone spectator tibi canetur, decet,</p>
    <p>Nec non tuum est, linguis fauere: quia agitur</p>
    <p>(25) Res seriò sanè: Didascalus etenim</p>
    <p>Vel hειc reus peragetur, in Giaros breues</p>
    <p>Procul relegandus: uel ipse, qui citra</p>
    <p>Aequum de eodem multa queritur, ex suis</p>
    <p>Virtutibus adornabitur, suo ut malo</p>
    <p>(30) Id doceat alios, quàm satis tutum sit in</p>
    <p>Famam alterius ubique dicere. Fama enim</p>
    <p>Aegrè admodum potest resarciri. Modò, ut</p>
    <p>Aequum est, date aures beneuolas, nam comica</p>
    <p>Non exhibebitur hic tibi lasciuia,</p>
    <p>(35) Sed actio quà consuletur optimè</p>
    <p>Vestrae iuuentutis saluti maximae.</p>
  </div>
  <div type="level2" xml:id="periocha.">
    <head>2. PERIOCHA.</head>
    <p>D IDASCALVS traducitur per omnium</p>
    <p>I niquiores linguals. Ioui ita exhibet</p>
    <p>D emus negocium querimonijs.</p>
    <p>A ugentur hae, nec se remittunt tantulum.</p>
    <p>S ubselia parantur Ioui, ut tandem exigat</p>
    <p>C aussam, atuqe decidat. Sedet Minerua cum</p>
    <p>A polline, et preconem agit Mercurius. Hinc</p>
    <p>L euis ille Demus cum Didascalo Ioui</p>
    <p>V t iudici sese obserunt. Caussa cadit</p>
    <p>S alsum parum Demus. Ouat hinc Didascalus.</p>
  </div>
  <div type="level2" xml:id="dramatis-personae">
    <head>3. DRAMATIS PERSONAE</head>
    <p>Iuppiter Glottus lingua</p>
    <p>Mercurius Colacoglottus blanda lingua</p>
    <p>Apollo Diabole Latinè calumnia</p>
    <p>Minerua Ablabia innocentia</p>
    <p>Alithia ueritas</p>
    <p>Demus Populus</p>
    <p>Didascalus Latinè ludimagister</p>
    <p>Antisilenus pelle decorus</p>
  </div>
  <div type="level2" xml:id="actvs-i.-scaena-i.">
    <head>4. ACTVS I. SCAENA I.</head>
    <p>Iuppiter.</p>
    <p>Senarij.</p>
    <p>(1) Qvisnam querelarùm futurus est modus?</p>
    <p>Vir pessimus siet necesse est, in quem ita</p>
    <p>Vel omnium omnes saeuiunt querimoniae.</p>
    <p>Nulla officina est, nullus est denique locus,</p>
    <p>(5) Qui non mala sonet de hoc homine bono pessima.</p>
    <p>Quondam &amp; ego, &amp; alij dij bono Ioue geniti,</p>
    <p>Bona dona Pandorae optimae donauimus.</p>
    <p>Sed nescio qui Veioues multijugis</p>
    <p>Malis uirum isthunc pessimè ornauére. Quin</p>
    <p>(10) Modò ipse lucidum relinquo coelum, &amp; hinc</p>
    <p>Tenebriones peto, rem apertius oculis</p>
    <p>Et auribus cognosciturus. Ecquis est</p>
    <p>Cui non suae occallescerunt aures, per has</p>
    <p>Iuges querelas? Ex rei arbitrio foret,</p>
    <p>(15) Negligere sacrificia, negligere alia</p>
    <p>Quaeuis, &amp; has componere querimonias.</p>
    <p>Agè, uolo mihi molestiae hoc adimere, &amp; hanc</p>
    <p>Hydram igne non graeco, sed utcunque ualeam,</p>
    <p>Conficere. Quòd si de homine ueras sentio</p>
    <p>(20) Querimonias, non Ixion, non Tantalus,</p>
    <p>Non Sisyphus, non quoque Prometheus, mihi sua</p>
    <p>Peccata dependere. Sed quid audio?</p>
    <p>Per Styga, querelae sunt, &amp; equidem stultulae</p>
    <p>Mulierculae. Sic inquit: Optime Iuppiter</p>
    <p>(25) Gnati mei cutem uides’ne liuidam, &amp;</p>
    <p>Pateris inultum? Non moror, quin ilico</p>
    <p>Meum aduoco Mercurium, ut hunc hominem mihi</p>
    <p>Modò sistat, à me ipso audiendum iudice.</p>
    <p>Apud quem habebit Iusticia, non gratia</p>
    <p>(30) Locum. Huc adesto Mercuri, &amp; propere quidem.</p>
  </div>
  <div type="level2" xml:id="actus-i.-scaena-ii.">
    <head>5. ACTUS I. SCAENA II.</head>
    <p>Mercurius, Iuppiter.</p>
    <p>Eiusdem farinae cum superioribus.</p>
    <p>MER. Adsum Pater, quid imperas? IUP. Talaria</p>
    <p>Volo induas, terram Brabantam aditurus, &amp;</p>
    <p>Vbi Veneris Braedam, tribunal mihi uolo</p>
    <p>Citius adornari. MER. Tibi summo Deo</p>
    <p>(35) Apud homines? IUP. Sententia est, quando quidem</p>
    <p>Res nemini sit curae apud homines. Neque</p>
    <p>Huic rei quidquam salutis reperiet</p>
    <p>Homo. Mihi componenda datur, aut nemini.</p>
    <p>Quid ardui est, uires supra humanas. MER. Nihil</p>
    <p>(40) Aliud? IUP. Cisalpina loca perlustrando, ubi-</p>
    <p>Vbi Didascalum repereris, fac hodie</p>
    <p>Bredae mihi adsit. MER. Qui uirum dinovero?</p>
    <p>IUP. Et fastuosus, &amp; citra fastum ambulat:</p>
    <p>Peritus: &amp; citra peritiam docet:</p>
    <p>(45) Placidus &amp; austerus: ῶλήκτικός &amp;
    ἀῶλήκτικός,</p>
    <p>Φωνασκός &amp; ἄφωνος. &amp; ut hunc tandem tibi</p>
    <p>Complectar uno fasce simul, quum quilibet</p>
    <p>Sit, nullus est. MER. Quid, dij boni, istud hominis est?</p>
    <p>IUP. Quod maius est, audi. Volo Demus mihi</p>
    <p>(50) Sistatur. MER. Hic nusquàm est, recipiamus modò</p>
    <p>Primas, secundas, tertias, ubique fert.</p>
    <p>Obsecro mea diuina uirga reperiet,</p>
    <p>Quem terra non habet? IUP. Parum equidem abest, meae</p>
    <p>Quin auriculae habeant sibi callum, per has</p>
    <p>(55) Quas mihi querelas queritur idem. MER. Non ais.</p>
    <p>Demus? Dare est perdere ferunt illi, quibus</p>
    <p>Est in manu, in cista uolo, ubertim dare.</p>
    <p>IUP. Num ludis in re seria? Populum uolo</p>
    <p>Mutabilem, uarium, benè querulum, benè</p>
    <p>(60) Loquaculum, incertum, cui tutò nihil</p>
    <p>Fides. MER. Mihi quae monstra narrabis? Dabo</p>
    <p>Factum. Ast quis interim rem aget apud inferos?</p>
    <p>Vix integer sufficio Mercurius ibi.</p>
    <p>Bellum, fibres, gula, laqueus, dein dogmata</p>
    <p>(65) Neochristianorum, animulas benè plusculas</p>
    <p>Ex corporibus equidem aufugant modo. IUP. Per Stygos</p>
    <p>Ripam citeriorem illae oberrent, donec hoc</p>
    <p>Confeceris. MER. Quot interim summi uiri.</p>
    <p>Atque illi honoratissimi. IUP. Quos tu mihi</p>
    <p>(70) Blatis honores? Mihi oneri est haec tua mora.</p>
    <p>Mea iussa facito. non fero moram. auola.</p>
    <p>MER. Non manibus, at pedibus benè alatis quidem.</p>
    <p>IUP. Accingor ut dimittar in terram quoque,</p>
    <p>Ne ubi alios properare uolo, ipsus ego morer.</p>
  </div>
  <div type="level2" xml:id="actus-ii.-scaena-i.">
    <head>6. ACTUS II. SCAENA I.</head>
    <p>Didasculus.</p>
    <p>Superioribus similes.</p>
    <p>(75) Didascalo nihil miserius. Quid aliud</p>
    <p>Enim est subire scholasticam prouinciam,</p>
    <p>Quam semet omnium maledicis lingulis</p>
    <p>Exponere? Hic si forsan Arcadico suo</p>
    <p>Puellulo nil saliat in laeua mamil-</p>
    <p>(80) Lae parte, si diis placet, culpam arguit</p>
    <p>Didascali. Ille si ex suis uirtutibus</p>
    <p>Ornatum habet sibi pusionem, bone deus,</p>
    <p>Quas non tragoedias ciet? Vbique efferens</p>
    <p>Sinistimis praeconiis Didascali</p>
    <p>(85) Saeuitiam. Nec interim deest quoque</p>
    <p>Qui ut inciderit in quemque, non probet meam</p>
    <p>In corrigendo lentitudinem. Quid hic</p>
    <p>Faciet Didascalus? Nisi ut se, &amp; miseriae,</p>
    <p>Et omnium omnigenis querelis esse uel</p>
    <p>(90) Natum, uel expositum sciat. Si taedij,</p>
    <p>Vt sit, levandi gratia ambulauerit,</p>
    <p>Vagus uocatur, &amp; male sedentarius:</p>
    <p>Si ab hospite externo, attamen amico, semel</p>
    <p>Atque iterum is inuitatus, ad pocillula</p>
    <p>(95) Se contulerit
    <hi rend="italic">ἴ</hi>acchica, biberius erit:</p>
    <p>Si per febrim, uel per aliquod bene serium</p>
    <p>Negocium idem distinetur è scholis,</p>
    <p>Quas h<hi rend="italic">εῖ</hi>c populus turbulentias
    movet.</p>
    <p>Vt undique impetitur Didascalus, &amp; quidem</p>
    <p>(100) Linguis benè insanis. Sed Antisilenus huc</p>
    <p>Nobis adest: cutis &amp; fucus loquuntur hunc</p>
    <p>Pulchrè per omnia candidum. Quaeris foris</p>
    <p>Amiculum, hoc amicius nihil: Foris</p>
    <p>Quaeris peritum, ipsa hic peritia est: Foris</p>
    <p>(105) Virum gravem desideras, iurabis hunc</p>
    <p>Ipsam esse grauitatem. Foris niveum uoles,</p>
    <p>Placidum voles, religiosum voles, pium</p>
    <p>Voles, &amp;, ut tribus expediero uerbulis,</p>
    <p>Si quid boni uspiam foris quaesiueris,</p>
    <p>(110) Copiosè hic exhibebit. Ast si detur id</p>
    <p>Vulcanio quod deerat artificiolo,</p>
    <p>Hoc est, fenestra pectori detur: scio,</p>
    <p>Citius reperias scyrpeum nodum, quàm in hoc</p>
    <p>Nostro Antisileno candidi semunciam.</p>
    <p>(115) Huc venit. Hypocrisis sese uobis aperiet.</p>
  </div>
  <div type="level2" xml:id="actus-ii.-scaena-ii.">
    <head>7. ACTUS II. SCAENA II.</head>
    <p>Antisilenus, Didascalus.</p>
    <p>Trimetri.</p>
    <p>AN. Salue Didascale uigilantissime. DI. Qui apud</p>
    <p>Alios tibi ipsum est somnium. Sed dixin’ hoc?</p>
    <p>Salue bis &amp; cute nimium benè candide.</p>
    <p>AN. Quid, num tibi uideor animo niger? DI.
    <hi rend="italic">μάλα</hi>.</p>
    <p>(120) AN. Mala? Hercle tonsorem uocat barba haec nimis</p>
    <p>Hirsuta. Verum is ipse sum, in quem torqueas</p>
    <p>Meritò: Nisi soli sibi malu’ st nemini.</p>
    <p>DI. Sanè ex tripode dictum illud accipio, citra</p>
    <p>Fucum loqueris. Illud uel elinguis mihi</p>
    <p>(125) Persuadeat Suadela, neminem alteri</p>
    <p>Incommodare posse, nisi multo magis</p>
    <p>Incommodauerit sibi. ANT. Tuus animus</p>
    <p>Offensior videtur. DI. Haud mirum est quidem,</p>
    <p>Summa aegritudine meus animus pessimè</p>
    <p>(130) Adfectus est. ANT. Vnde aegritudo haec obsecro?</p>
    <p>DI. Quaeris arani/e?ae unde tela? ANT. Tu tibi</p>
    <p>Paris aegritudinem? Sapis? DI. Popelluli</p>
    <p>Per inepta mendacia equidem, proscinditur</p>
    <p>Vbique per mensas miser DIDASCALUS:</p>
    <p>(135) Traducitur per itinera plaustris, equis,</p>
    <p>Et nauibus. Deinde petitur linguis benè</p>
    <p>Dentatulis. ANT. Quae haec quaeso sunt mendacia?</p>
    <p>DI. Id nescias quasi: alteram hic pagellulam</p>
    <p>Non feceris quasi. ANT. Quam ais pagellulam?</p>
    <p>(140) DI. Tuum mihi ingenium satis notum est. ANT. Tibi</p>
    <p>Iniurium minimè tamen. DI. Satis satis</p>
    <p>Tua mihi <hi rend="italic">χρησολογία</hi> perspecta
    est: ego</p>
    <p>Intus te, &amp; in cute noui. Abito: quaerito</p>
    <p>Alium, cui phaleras tuas obtrudere</p>
    <p>(145) Potes. Quid alijs feceris nescio equidem,</p>
    <p>Verùm meus labor, quem apud me calculo</p>
    <p>Albo dealbare consueuisti, apud alios</p>
    <p>Malè denigras, ipse omnium nigerrimus.</p>
    <p>Grauius quod in te dixero, nunc non uolo.</p>
    <p>(150) Si te tuis depingerem coloribus,</p>
    <p>Rideret irrisibilis hic lapideum chorus.</p>
    <p>ANT. Ha ha he, iubet ridere, lapides sunt tibi</p>
    <p>Homines? DI. Tua, si dijs placet, opera. AN. Mea?</p>
    <p>DI. Tam saxeos cùm reddideris eos, ut haec</p>
    <p>(155) Quae coeperint à te impudentissimo homine</p>
    <p>Mendacia impudentiora, non queant</p>
    <p>Vllis refellier equidem rationibus.</p>
    <p>Doctus, probus siet licet Didascalus,</p>
    <p>Neque tibi, neque populo facere potest satis.</p>
    <p>(160) Quàm uerus est, quisquis fuit, qui isthuc ait:</p>
    <p>Homine imperito nihil iniquius datur,</p>
    <p>Qui, nisi quod opse/ipse? facit, nihil rectum putat.</p>
  </div>
  <div type="level2" xml:id="actus-ii.-scaena-iii.">
    <head>8. ACTUS II. SCAENA III.</head>
    <p>Antisilenus.</p>
    <p>Senarij.</p>
    <p>Quantus homini stomachus, Deus bone, factus est.</p>
    <p>Nihil tamen mirum, cum eodem miserius</p>
    <p>(165) Nihil uspiam reperirier potest. Nam in hoc</p>
    <p>Quisque genuinos frangit impunè. Neque de</p>
    <p>Me, quamlibet stomachosior tamen, aliquid</p>
    <p>Falsi elocutus est. Cui suum ego ipse non</p>
    <p>Emulgeo animum? &amp; cui ego non sum hic, floribus</p>
    <p>(170) Quod est araneus? Venenosa mea quem</p>
    <p>Non laesit haec lingua? Idqúe adeò furtim, ut etiam</p>
    <p>Cuiusque gratia mihi salua perstitit</p>
    <p>Hactenus. Hic ut fors concitatioris est</p>
    <p>Stomachi, alienoris animi est. Sed mea</p>
    <p>(175) Quae est blanda lingua, meum quod est in quolibet</p>
    <p>Mihi reconciliando, ubi res postulat,</p>
    <p>Lenocinium, equidem haud facile quis dixerit.</p>
    <p>Aditus facillimos uel ex ipsissima</p>
    <p>Fronte assequor: &amp; ut modiusculu’st ferè</p>
    <p>(180) Quiuis, eorum à laude principium mihi</p>
    <p>Sumo, cui tam cornea est fibra modò, quin</p>
    <p>Ocelluli, nares, &amp; aures, denique os</p>
    <p>Totum, suis ubique pateant laudibus.</p>
    <p>Hocce modo inescamus homulos. Neque turdus hεῖc</p>
    <p>(185) Sibi malum cacat. Sed ἀθυρογλωττάτη</p>
    <p>Γλώττη suis mortem, mihi uitam euomit.</p>
    <p>Quando meum obsequium, &amp; meus blandissimus</p>
    <p>Congressus, illis me sibi persuaserit</p>
    <p>Candidum &amp; amicissimum, habeo ex uoto omnia.</p>
    <p>(190) ὡς ἐξ ἁμάξης γάρ λάλϖσι belluli</p>
    <p>Homunciones, quicquid in buccam venit.</p>
    <p>Meum induo ingenium hεῖc: adsum eis referentibus</p>
    <p>Non recto (ut aiunt) pectore, auribus sed ar-</p>
    <p>Rectissimus: intercipio Larus ut hians</p>
    <p>(195) Quae animo meo faciunt satis. Quid pluribus?</p>
    <p>Vbique cum versatur Hypocrisis mea,</p>
    <p>Vbique sum longè alius animo atque facie.</p>
  </div>
  <div type="level2" xml:id="actus-iii.-scaena-i.">
    <head>9. ACTUS III. SCAENA I.</head>
    <p>Mercurius.</p>
    <p>Trimetri.</p>
    <p>Mortalium ne sit aliquis qui nesciat</p>
    <p>Me, uolo meum nomen, mea uolo numina hεῖc</p>
    <p>(200) Aedere. Ego sum Mercurius ille quem uocant</p>
    <p>Ter maximum, nec abs re, ubi sum maximi</p>
    <p>Et optimi patris Iouis ter maximus</p>
    <p>Legatus atque filius. Mea numina, &amp;</p>
    <p>Meos clientes si quis ad calculum uocet,</p>
    <p>(205) Iuraret hic se posse eádem opera maris</p>
    <p>Metiri harenas. Nullus hominum est denique,</p>
    <p>Quin ambiat benè maximam partem mei,</p>
    <p>Quod habeo numinis, inhonestum nomine, at</p>
    <p>Dulcissimum re ipsa, ut benè sapiens docet.</p>
    <p>(210) Sed ut est genere mortalium uafrius nihil,</p>
    <p>Hanc nominis labem eluerunt callidi,</p>
    <p>Praxin uocantes, ita uocantur practici: hoc</p>
    <p>Est, quamlibet alienam agentes rem. Sed ut</p>
    <p>Labor ego, cogentes uolebam dicere.</p>
    <p>(215) Id quamlibet pro studio habent fures, tamen</p>
    <p>Esset religio maxima dehonestare hos viros</p>
    <p>Summis subinde honoribus functos. Placet</p>
    <p>Vocabulum Praxis, cui statua aurea</p>
    <p>Vbique passim collocatur ab omnibus.</p>
    <p>(220) Verum mihi eloquentiae Deo volo</p>
    <p>Illud dari, ut si lingua quid peccat, benè</p>
    <p>Interpretentur. Quandoquidem ubi loquentia</p>
    <p>Cum ipso horreo exposita est, uerbo peccabitur?</p>
    <p>Imò adeò id edico omnibus, sacrum ut siet</p>
    <p>(225) Quicquid ego dixero: &amp; modò per quempiam</p>
    <p>Eliminabitur, hunc sacerrimum haberier</p>
    <p>Volo. Si quis exceperit idem calamo, atque per</p>
    <p>Plebeculam disseminauerit, quasi</p>
    <p>Qui gloriae aucupium ambiat, mihi uolo,</p>
    <p>(230) Non alteri, isthanc gloriam cedere. Agè agè</p>
    <p>Si fur sit alienae rei possessor, &amp;</p>
    <p>Qui depositum apud se negaverit, haud scio</p>
    <p>Furum è grege qui aliquem eximas. Fures item,</p>
    <p>Ah, practicos uolo, si eos inquam mihi</p>
    <p>(235) Habeo clientes, &amp; patronus &amp; Deus</p>
    <p>Tutelaris, cui coelitum frequentior</p>
    <p>Et celebrior cadit hostia? Ecquis hominum erit</p>
    <p>Qui habebit in alios quid imperij, modò</p>
    <p>Rudis erit huius praxeῶs. Beatus est,</p>
    <p>(240) Diuinus est, quisquis meae huius praxeῶs</p>
    <p>Perdoctus est. Ficulneus eris, neque diu</p>
    <p>Praefectus, aut aerarius, ut fisci, neque</p>
    <p>Receptor, &amp; compendiò aut loquar modò,</p>
    <p>Nullo magistrato suo unquàm commodo</p>
    <p>(245) Fungetur aliquis, practicus nisi fuerit.</p>
    <p>Praetereo principes uiros Deus licet</p>
    <p>Sim: nolo quae possum, &amp; licet, preconia</p>
    <p>Heroïbus per singularem isthanc meam</p>
    <p>Praxim meritò tribuenda, nunc hεῖc eloqui.</p>
    <p>(250) Miseris poëtastris paraturus benè</p>
    <p>Miseram miseriam. Eblatiunt in quenque ci-</p>
    <p>Tra iudicium, ea, quae uel in buccam, uel in</p>
    <p>Aures benè bibulas aliunde uenerint:</p>
    <p>Malè memores, parum esse tutum scribere</p>
    <p>(255) Eiusmodi in uiros, quibus concessum erit</p>
    <p>Proscribere, ut uolent. Ea de gratia</p>
    <p>Haec supprimo, sciam licet certò tamen,</p>
    <p>Nullum magistratum esse, neque summum, neque</p>
    <p>Medium, neque infimum, rigore quin benè</p>
    <p>(260) Multo obfrigerescet, nisi alieno foco</p>
    <p>Calefieret. Ast agè, uidebimus quoque an</p>
    <p>Erunt qui apud se deposita negauerint:</p>
    <p>Quos esse fures constat ex confesso, ut hεῖc</p>
    <p>Labor, meos uolo clientes: sic loquor</p>
    <p>(265) Honestius, licet alterum sit apertius.</p>
    <p>Hεῖc nemo erit, quin se mihi fatebitur</p>
    <p>Clientem. Quis, quaeso, apud quem Iuppiter</p>
    <p>Non deposuerit aut scientiam, aut opes,</p>
    <p>Aut robur, aut meam eloquentiam, aut boni</p>
    <p>(270) minusculi aliquod, Gratiam quod nominant?</p>
    <p>Repetenti idem tam est in procliui, ac si infimus</p>
    <p>Haberet oceanus. Vbi hoc iniuriae</p>
    <p>Expostulabit Iuppiter, dicent scio:</p>
    <p>Quando reposcenti negauimus, quae apud</p>
    <p>(275) Nos deposuerat? Hεῖc ego eius nomine</p>
    <p>Respondeo, quando ita futurum scio satis:</p>
    <p>Si fratri egeno quid negaueris, si quoque</p>
    <p>Alicuius hunc benè indigum neglexeris,</p>
    <p>Mihi negatum, meqúe neglectum puta.</p>
    <p>(280) Iam cùm omnia à Iove optimo profecta sunt,</p>
    <p>Quaecumque falsò sua uocat stultus homulus,</p>
    <p>Dic, quotus est qui liberaliter eadem</p>
    <p>Impartiatur indigenti proximo?</p>
    <p>Quàm ego deos alios supero clientibus.</p>
    <p>(285) Neque me aliquis iactantiae modò arguat,</p>
    <p>Nam rhetore ipso teste, uel nusquam, uel hεῖc</p>
    <p>Dabitur ταπείνοσις. Sed ut sunt callidi</p>
    <p>Homunciones, benè norunt praetexere</p>
    <p>Vocabuli dedecus. Quis obsecro ferat</p>
    <p>(290) Fur dicier? Honestum est vocari practicus.</p>
    <p>Si qui negant depositum, eos sibi proximos</p>
    <p>Vocamus, &amp; honestissimè equidem. Commodum</p>
    <p>Iste huc uenit. Demum mihi, aut Didascalum</p>
    <p>Modò indicabit forsitan, quos quaerito.</p>
  </div>
  <div type="level2" xml:id="actus-iii.-scaena-ii.">
    <head>10. ACTUS III. SCAENA II.</head>
    <p>Demus, Mercurius.</p>
    <p>Senarij.</p>
    <p>(295) Ego sum ille Demus, quem Latini homines uocant</p>
    <p>Populum: capita quando habeo multa, multus &amp;</p>
    <p>Vocabulo, &amp; sententia sum. Sum bonus,</p>
    <p>Malus, sacer, prophanus, inuidus, bene-</p>
    <p>Volus, quaerulus, elinguis &amp; patientulus.</p>
    <p>(300) Denique nihil non. MER. Virgula divina hεῖc ob-</p>
    <p>Fertur mihi: sed eloquatur, obticet.</p>
    <p>Quàm uerus est adagio, Mercurius super-</p>
    <p>Venit. Hominem quin alloquor? Salue bone</p>
    <p>Vir. DEM. Salueo non salueo. MER. Quid audio,</p>
    <p>(305) Sanus satis? DE. Sum sanus &amp; non sanus. ME.
    Hoc</p>
    <p>Quid monstri erit? Mecum potes’ne aliter loqui, &amp;</p>
    <p>Sapientius? DEM. Sapienter &amp; stulte loqui ex</p>
    <p>Aequo tibi possum. Alterum audio, alterum</p>
    <p>Desidero. Agè nunc exuam ingenium. Tibi</p>
    <p>(310) Mecum quid est negocij? MER. Benè serium.</p>
    <p>DEM. Hem serium? Quisquis uolet seria, procul</p>
    <p>Se à turbido Demo amoueat oportet. Haec</p>
    <p>Seria uiris primatibus iniciuntur, ut</p>
    <p>Mysteria asinis. Demus est plebeius, &amp;</p>
    <p>(315) Iugo nimis serio inidoneus. At quid est</p>
    <p>Quod uis? MER. Ioui sistendus est. DE. Quaerito alium,</p>
    <p>Non sum domi. Mortem mihi consciscerem?</p>
    <p>ME. Longè aliud est. D. Quinam aliud obsecro? Ioui</p>
    <p>Sistar benè ualidus? Haeccine est catastrophe</p>
    <p>(320) Mundi? Hercle non possum pater. ME. Aliam rem
    ages.</p>
    <p>DE. Quam rem? ME. Tuae querimoniae negocium</p>
    <p>Mihi facessunt. DEM. Hem, tibi? Terrae mihi</p>
    <p>Qui es filius? Querimoniae meae? Tibi</p>
    <p>Negocium facesso? MER. Vociferare quàm</p>
    <p>(325) Tibi uoluptati est. Scio quàm ubique sis</p>
    <p>Vehemens supra modum. Audias compendio.</p>
    <p>Obtundis optimum Ioui benè pessimis</p>
    <p>Tuis querelis, de Didascalo uiro</p>
    <p>Tamen aqua et igne mage necessario. DE. Equidem</p>
    <p>(330) Iure. MER. Videas quàm iure feceris: nihil</p>
    <p>Quod tergiuersaberis erit, uel strenuum</p>
    <p>Actorem ages, vel Rhemiae legis reus</p>
    <p>Multaberis. DE. Tribunal ubi est? ME. Bredae. Abeo ut &amp;</p>
    <p>Tibi Didascalus adsit, agitur qui reus</p>
    <p>(335) Tuas per infestas querelas. DEM. Senties</p>
    <p>Reum peractum iri. Sed abijt, res movet</p>
    <p>Me non parum.Solae querelae sustinent</p>
    <p>Hoc quicquid est caussae. Neque dabitur scio</p>
    <p>Subire, neque παρακρούεσθαι hunc iudicem.</p>
    <p>(340) Oh, si daretur nullam causam dicere.</p>
    <p>Percommodè Colacoglottus huc venit,</p>
    <p>Is mihi solet meras rosas semper loqui.</p>
    <p>Nunc uellem ut itidem faceret, animus quò meus</p>
    <p>Malè saucius permolliusculè cubet.</p>
  </div>
  <div type="level2" xml:id="actus-iii.-scaena-iii.">
    <head>11. ACTUS III. SCAENA III.</head>
    <p>Colacoglottus, Demus.</p>
    <p>Similes superioribus.</p>
    <p>(345) Quamuis Deorum à quolibet Pandora, quae ex</p>
    <p>Hoc nomen habet, acceperat munuscula,</p>
    <p>Si conferatur mihi, locus erit adagio,</p>
    <p>Vulpecula nouit plura, uerum echinulus</p>
    <p>Vnum, et quidem magnum. Interim Hesiodum uolo</p>
    <p>(350) Verum, Minervam scilicet Pandorae huic</p>
    <p>Artes Venerem dedisse formam. Filium</p>
    <p>Maiae dolos, mendacia, blandos logos.</p>
    <p>Verum meus pater Colax, mater mea</p>
    <p>Glotte, unico, at benè maximo munusculo</p>
    <p>(355) Me munerati sunt, quod est lingua haec mea,</p>
    <p>Quae dissuit fraternam amicitiam: neque</p>
    <p>Grata minus ex aequo tamen. Quid pluribus?</p>
    <p>Miscet sacra prophanis, &amp; omnium quidem</p>
    <p>Cum gratia. Num hic Demus est? Ipsissimus.</p>
    <p>(360) Quid, hem, loquitur ipsa facies uirum malè</p>
    <p>Adfectum. Adeon’? An capio, quod meum solet</p>
    <p>Esse ingenium, opportunitatem temporis.</p>
    <p>Verùm quid haec mea non potest lingula? Equidem</p>
    <p>Haec ipsa sexcentos subiret Demeas,</p>
    <p>(365) Tam abest ut unus Demus illi obsisteret.</p>
    <p>Ego rosas sparsero homini. Mi Deme, quid</p>
    <p>Taces? Quid aegri est? Iuuero te uerbulis,</p>
    <p>Et rebus, &amp; consilijs. Dicito quid hoc</p>
    <p>Mali sit obsecro? DEM. Omnium benè pessimi.</p>
    <p>(370) COL. Hanc aegritudinem euomas uolo. Ecce me</p>
    <p>Qui, uerùm obambulemus in decem pedem</p>
    <p>Vmbram usque. Fabulis fallamus taedij</p>
    <p>Hoc quicquid est: quin rideamus nos, Deo</p>
    <p>Caetera. DE. Meo de coro agitur. CO. Quid ais hem?</p>
    <p>(375) Tanta est inopia tergorum bubulorum, ut &amp;</p>
    <p>Humana cutis in corium adaptabitur? DEM. Ut in</p>
    <p>Re seria malè ludis, in ius ego uocor.</p>
    <p>COL. Quin me uadem? Reus uadatur, non ego</p>
    <p>Qui ero actor. COL. Hεῖc tibi triumphum lingula</p>
    <p>(380) Mea pollicetur. Sed quem ages reum? DE. Reum?</p>
    <p>Didascalum. Scis quàm ipsa Diabole male mihi hunc</p>
    <p>Depraedicauerit, male traduxerit,</p>
    <p>Malè quoque prosciderit. COL. Praeter meritum? DEM. Nihil</p>
    <p>Noui. Hinc ego magnam querendi ansam mihi</p>
    <p>(385) Fortè arripui. COL. De iure nondum quid? Agè si</p>
    <p>Lunas Acessei causatur, ut ferè</p>
    <p>Nunc saeculum est, uel si tua aduersaria</p>
    <p>Pro nihilo habet, ne debitum exoluat, uide</p>
    <p>Meam hancce linguam, ponderis quae non parum</p>
    <p>(390) Habet hacce tempestate passim apud meos</p>
    <p>Tum principes, tum iudices. DEM. Longè alia res</p>
    <p>Est. Lingua mea nimium querula omnem sustinet</p>
    <p>Causam. COL. Querelae sustinent hoc saeculo</p>
    <p>Causam? DE. Meae querelae. Non fert Iuppiter</p>
    <p>(395) Obtundier toties de eadem re. Nihil</p>
    <p>Pensi habeo, siue uera sint, seu falsa sint,</p>
    <p>Omnia equidem rapio hactenus in calumniam,</p>
    <p>Querelam uolo. COL. Te iniuriarum postulat</p>
    <p>Didascalus? DEM. Quid, non sapis? Mercurius, &amp;</p>
    <p>(400) Illi, &amp; mihi diem dixit, &amp; apud Iouem.</p>
    <p>Quòd si querelas esse ueras docuero,</p>
    <p>Maleficij exempla aedet in hominem, secus</p>
    <p>Ego thita retulero per legem Rhemiam.</p>
    <p>COL. Nunc sapio rem. Pro te stabit fama nimium</p>
    <p>(405) Vulgaris. Ut frustra moveris. DEM. Fama si, ut</p>
    <p>Tam falsa, quàm vero loquitur, ita quoque foret</p>
    <p>Ea, ut cui absque controversia fides</p>
    <p>Haberier posset, triumpharemus, hεῖc</p>
    <p>Neque fama, neque probationes rhetorum</p>
    <p>(410) ἄτεχνοι, nisi fortasse testes dempseris,</p>
    <p>Effecerint uel tantalum. CO. Testes ais?</p>
    <p>Vicimus. DEM. Abis hem? Siccine tu abis? COL. Redeo iam,</p>
    <p>Cum ipso advocato &amp; testibus. DEM. Pulchrè facis.</p>
    <p>Dic quem aduocatum tu mihi accerses? CO. Sine,</p>
    <p>(415) Glottum mihi, qui ὁμογαστώρ est. DEM. Nusquam alius
    est</p>
    <p>Accommodus magis ad eam rem, diceres</p>
    <p>Demosthenem alterum reuixisse in homine</p>
    <p>Hoc, ut qui populi robur est certissimum.</p>
    <p>Per hunc salus me constat, aut per neminem.</p>
  </div>
  <div type="level2" xml:id="actus-iiii.-scaena-i.">
    <head>12. ACTUS IIII. SCAENA I.</head>
    <p>Didascalus, Mercurius.</p>
    <p>Trimetri.</p>
    <p>(420) Nescio mali quid mihi animus praesagiat.</p>
    <p>Quid dico praesagiat, ubi praesagium</p>
    <p>Reijcitur omne, per id quòd uel Didascalus</p>
    <p>Nusquam benè audiat, &amp; quod unusquisque nunc</p>
    <p>In re Didascalica, albiore in lapilulo</p>
    <p>(425) Sit alba linea. Ut est miser Didascalus.</p>
    <p>Quae huc aduolat auis? Monstrum id est, me equidem petit.</p>
    <p>ME. Vir optime salue. DI. Vel per oculos fallitur</p>
    <p>Hic, uel nihil mendax magis datur uspiam</p>
    <p>Demo. ME. Quid, hem Demus? Valeat ille, alius est</p>
    <p>(430) Quem quaero: non hunc, sed Didascalum uolo.</p>
    <p>DI. Quid est tibi cum illo negocij? Mer. Tua</p>
    <p>Nihil interest. DI. Quid si mea uel primulum.</p>
    <p>ME. Tun’ is es? Vocaris in ius per Demum. DI. Quid, in</p>
    <p>Ius? Nemini sum in nominibus ego quod sciam.</p>
    <p>(435) MER. Sine nomine Didascalus apud uos, est auis</p>
    <p>Rarissima equidem. Nescio an uersatilis</p>
    <p>Vorsura coěgerit aliquos uertere solum.</p>
    <p>Utut tamen se res habet, non admodum</p>
    <p>Viuo se honorant cespite, nisi forte eos</p>
    <p>(440) Exceperis, γλαυκɞῐον ἀλλ’ ᾠόν, quibus</p>
    <p>Minerva non tam propitia adest, atque ego. Ast</p>
    <p>Ad rem. Citra exemplum conqueritur ipse de</p>
    <p>Te Demus. Hoc Iuppiter iniquius nihil</p>
    <p>Fert. DI. Iuppiter ais? An apud illum questus est?</p>
    <p>(445) ME. Ipsissimum. DI. De me? ME. Sanè. DI.
    Insanissimè.</p>
    <p>Quae, te obsecro, conquestus est? ME. Ipse audies.</p>
    <p>DI. Hoccine datur inhumanius? ME. Bredae tibi et</p>
    <p>Demo sedebit Iuppiter, &amp; à prandio.</p>
  </div>
  <div type="level2" xml:id="actus-iiii.-scaena-ii.">
    <head>13. ACTUS IIII. SCAENA II.</head>
    <p>Didascalus.</p>
    <p>Quò nunc me uertam, aut unde consilium petam?</p>
    <p>(450) A turbulentijs studia mea, ocium</p>
    <p>Meum, denique natura mea, me auellitat.</p>
    <p>Nunc uult forum benè turbidum me ut exuam,</p>
    <p>Miser ut Didascalus. Aduocatum quem mihi</p>
    <p>Prece uel emaci, uel gratuita adsciscam? Vt hεῖc</p>
    <p>(455) Me solicitum facit meus Ouidius, quum ait,</p>
    <p>Solus eris, ubi tempora tibi nubila fuerint.</p>
    <p>Hic nullus eiurare poterit, tantum abest</p>
    <p>Vt tergiuerser. Totus occidi, nisi</p>
    <p>θεός ἀπό μηχανῆς ἐπιφανείς mihi ferat</p>
    <p>(460) Opem. Quis isthoc à reo dicet? Quis à</p>
    <p>Causa mea stabit? Sed huc quaenam uenit?</p>
  </div>
  <div type="level2" xml:id="actus-iiii.-scaena-iii.">
    <head>14. ACTUS IIII. SCAENA III.</head>
    <p>Ablabia, Didascalus.</p>
    <p>Quid te uideo tristem Didascale? Hem mihi</p>
    <p>Ne uerbulum? Vocem tibi quis ademit, au [klopt?]</p>
    <p>Mi homo, mi Didascale? Olim eras uocalior.</p>
    <p>(465) DI. Nescis quid aegri animo sit, in ius ego uocor.</p>
    <p>ABL. Num nomen explet quatuor ceras? DI. Mihi</p>
    <p>Seriò agitur, mihi luditur, mihi quoque</p>
    <p>Peccabitur, si quid peccatum erit. ABL. Quis est,</p>
    <p>Per quem uocaris in ius? DI. Demus est, male &amp;</p>
    <p>(470) Supra modum querulus. AB. Ecquid quaeso hic habet</p>
    <p>In te actionis? DI. Nescio, uerum tamen</p>
    <p>Conijcio uirum agere, haud scio equidem de quibus</p>
    <p>Querimonijs. ABL. Quaeso uideas me. Hεῖc ego tibi</p>
    <p>Certum triumphum polliceor. DI. O’ certa si</p>
    <p>(475) Esses. ABL. Ego? Quem iudicem mihi dabis,</p>
    <p>Apud quem non modò gratiam, ast aequissimam</p>
    <p>Victoriam obtinebit quantulacunque uitae</p>
    <p>Integritas &amp; innocentia? Spongia</p>
    <p>Tibi futura sum querulibiba. Nominis</p>
    <p>(480) Cuius te hic apellat uolo. DI. De nomine</p>
    <p>Nihil agitur, sed de officio. Didascali</p>
    <p>Nomen mihi non adimit, officium tamen</p>
    <p>In me nimium iniquus equidem desiderat.</p>
    <p>AB. Rem ipsam teneo, caussa cades nunquam. Sed heus</p>
    <p>(485) Quo iudice haec secabitur actio? DI. Ioue. ABL.</p>
    <p>Inter sacrum &amp; saxum relinquo te. Obsecro</p>
    <p>Dic, cuius innocentia est tanta, ut cui</p>
    <p>Non sit nocentiae multum admixtum, modò</p>
    <p>Huic iudici sistatur? Hεῖc non ero domi.</p>
    <p>(490) DI. Mane. AB. Vsque ad aram amicus quiuis bonus.</p>
    <p>Ego tibi usque ad maximum Iouem. Vale.</p>
    <p>DI. Perij quidem. Quid me praeter ὔφεσιν</p>
    <p>Manet aliud? Quam subiero multam? Bone</p>
    <p>Deus, quàm acuet in me suos dentes. Mea</p>
    <p>(495) Ablabia, quae uitae innocentia est, cui</p>
    <p>Ut scipioni hεῖc unicè innitebar, hac</p>
    <p>Modò destituor: ut quae Iouem ipsum iudicem</p>
    <p>Veretur. Actum est equidem de Didascalo.</p>
  </div>
  <div type="level2" xml:id="actus-v.-scaena-i.">
    <head>15. ACTUS V. SCAENA I.</head>
    <p>Demus.</p>
    <p>Trimetri.</p>
    <p>Nunc demum in arctum copiae coĕguntur hic</p>
    <p>(500) Meae. Aduocatum habeam mihi licet benè</p>
    <p>Linguacem Glottum, uereor attamen haud parum</p>
    <p>Ne non subire poterit huncce iudicem.</p>
    <p>Hoc iudice est seuerius nihil. Neque</p>
    <p>Minos, neque Aeacus, neque Rhadamantus est</p>
    <p>(505) Aequus, modò huius aequitas spectabitur.</p>
    <p>Mihi Rhemiam legem timeo, calumniam</p>
    <p>Hic non secus fert atque canem &amp; anguem. Ego quidem</p>
    <p>Magno uelim elinguem fuisse me, cùm eas</p>
    <p>Effunderem querimonias. Turdus mihi</p>
    <p>(510) Malum hoc nimis malum cacaui. Video’ne</p>
    <p>Didascalum? Neque facies eius quoque</p>
    <p>Salua omnia loquitur. De utriusque corio</p>
    <p>Ludetur. Hinc rectà aduocatum adeo meum.</p>
  </div>
  <div type="level2" xml:id="actus-v.-scaena-ii.">
    <head>16. ACTUS V. SCAENA II.</head>
    <p>Didascalus, Alithia.</p>
    <p>Miserum esse quàm miserum est. Beatus si quis est</p>
    <p>(515) Tota adferet amicorum plaustra: sed si erit</p>
    <p>Miser, quem amicum habebit obsecro? AL. Quid hem</p>
    <p>Didascale? Heus Didascale ad me huc respice.</p>
    <p>DI. Satis satis pro imperio quisquis es. Meum</p>
    <p>Non est morarier. Dies stata mihi adest.</p>
    <p>(520) AL. Ego forsan hanc in rem boni quid didero. Dic</p>
    <p>An quid mali est? DI. Nimis malum esse sentio. AL.</p>
    <p>Quid si tibi poena irrogatur ex tuis</p>
    <p>Meritis, malum hoc ’ne [hoc’ne?] dicet esse aliquis bonus?</p>
    <p>DI. Mihi neque bonus, neque malus satis aequus est</p>
    <p>(525) Dicturo apud summum Iouem, uenalis est</p>
    <p>Precio aut prece mihi lingua nulla. AL. Quin tibi</p>
    <p>Habeas tuam? DI. Didascali lingua nimium</p>
    <p>Est à foro aliena. ALI. Arbitraris &amp; apud hunc</p>
    <p>Locum esse adagio, Quòd summum ius summa sit</p>
    <p>(530) Iniuria subinde? Per eundem quilibet</p>
    <p>Ornatur ex uirtutibus. DI. Non ambio</p>
    <p>Ex hac mea ornari, quum agetur hεῖc</p>
    <p>De integritate officij. ALI. Ut hoc noui, modò</p>
    <p>Quis alius. DI. Ecquis uspiam est qui praemium</p>
    <p>(535) Speret Διὸς δε ἐυθύνοντος? ALI. Ecce me.</p>
    <p>A te reo ipsa dixero. DI. Tu’ne? ALI. Ipsa ego.</p>
    <p>Spem concipe bonam. DI. Macram ais. AL. Certamini</p>
    <p>Temet parabis, et hinc facesses. Sed quis huc?</p>
    <p>Mercurius est nomenclator ipsius</p>
    <p>(540) Iouis. Equidem percommodè. Quin alloquor?</p>
  </div>
  <div type="level2" xml:id="actus-v.-scaena-iii.">
    <head>17. ACTUS V. SCAENA III.</head>
    <p>Alithia, Mercurius.</p>
    <p>Senarij.</p>
    <p>Quò Mercuri? ME. Ad metam itineris deuenimus.</p>
    <p>AL. Quid hεῖc tibi negotij est? ME. Quasi nescias</p>
    <p>Negociorum suppetunt semper mihi</p>
    <p>Benè mille dolia, ex quibus abundè hauriat</p>
    <p>(545) Meus pater, quibus me excarnificet. AL. Bona</p>
    <p>Verba. ME. Est ita tamen. Iam decisis omnibus</p>
    <p>Praetorium sibi parari postulat.</p>
    <p>AL. Huc praetor aderit Iuppiter. M. Nunquam quasi</p>
    <p>Hominem egerit. Quid Alcumenae uisus est</p>
    <p>(550) Quando patrabat alter Amphitruo? AL. Vt malè</p>
    <p>Vrbanus es. MER. Perdidi ego scapulas, nisi abeo.</p>
    <p>AL. Hem, Demus ipse cum aduocatis huc uenit.</p>
  </div>
  <div type="level2" xml:id="actus-v.-scaena-iiii.">
    <head>18. ACTUS V. SCAENA IIII.</head>
    <p>Diabole, Colacoglottus, Glottus, Demus, Alithia.</p>
    <p>Eiusdem farinae.</p>
    <p>Quis non fatebitur miserrimum esse se,</p>
    <p>Extrema cui nos minitamur. Vbi lingula</p>
    <p>(555) Res agitur, ipse nos manet triumphus. Hic</p>
    <p>Didascalus dubio procul reus modò</p>
    <p>Peragetur. CO. Et non citra meritum. GL. Siccine</p>
    <p>Canitis triumphum ante tubam? DIA. Cuicunque ego malè</p>
    <p>Volo, non potest non conijci in magnum malum.</p>
    <p>(560) ALI. Μέλαινα ψῆφος ipsius Didascali.</p>
    <p>Sed quanta, bone Deus, sibi somnia somniant.</p>
    <p>DE. Stata hora adest, redibimus</p>
    <p>Trophaea posituri. CO. Benè equidem certa. AL. Quàm</p>
    <p>Nondum sciunt nihil Alithia fortius.</p>
  </div>
  <div type="level2" xml:id="actus-v.-scaena-v.">
    <head>19. ACTUS V. SCAENA V.</head>
    <p>Iuppiter, Mercurius, Demus, Didascalus,</p>
    <p>Apollo, Glottus, Diabole, Colacoglottus, Minerva.</p>
    <p>(565) Nunc reperero finem his querelis benè nimijs.</p>
    <p>Hic liuidam gnati cutem in questum rapit,</p>
    <p>Is filij tenuem eruditiunculam.</p>
    <p>Quasi per illum stare posset, quò minus</p>
    <p>Stupidi parentes stupidiores filios</p>
    <p>(570) Progignerent: Atqui scio quàm ubique sit</p>
    <p>Demus morosus, cui queat nemo facilè</p>
    <p>Facere satis. Malunt suos miserrimè</p>
    <p>Docerier ab ascetrijs puellulis,</p>
    <p>Neque minus interim prophanis, quàm à benè</p>
    <p>(575) Docto Didascalo. Huc Apollo dexter, &amp;</p>
    <p>Tu filia huc sinistra sedeas. Mercuri</p>
    <p>Κατήγορον καὶ κατηγορούμενον mihi</p>
    <p>Citarier uolo. ME. Quando uoles curabo. IU. Iam.</p>
    <p>Me. Demum &amp; Didascalum cito ad praetorium</p>
    <p>(580) Ter maximi Iouis. DE. Adsum ego. ME. Didascalum</p>
    <p>Cito ad Iouis ter maximi praetorium.</p>
    <p>Neque ipse, neque alius quisquàm eius nomine?</p>
    <p>Didascalum cito ad ter maximi Iouis</p>
    <p>Praetorium, atque id tertium. DI. Quin praesto me?</p>
    <p>(585) Sed reuocat animus. Tertiatis optime</p>
    <p>Iudex. ME. Loquere praesentius. DI. Loquor equidem,</p>
    <p>Sed tertiatis uerbulis. MER. Praesentior</p>
    <p>Esto. IU. Quid, adsunt? M. Maximè. IU. Tu Apollo ne</p>
    <p>Sua forma iuri desit humano uolo</p>
    <p>(590) Subsellia recludi. AP. Ea est sententia</p>
    <p>Iudicis? IUP. Ea ipsa. APO. Ex iure facio liberam</p>
    <p>Cuique agendi &amp; respondendi copiam.</p>
    <p>DE. Hunc aduocatum habeo mihi iustissime</p>
    <p>Iudex Glottum, quandoquidem ego Demus nihil</p>
    <p>(595) Linguae habeo ubi res seria agitur. G. Dabitur
    hεῖc</p>
    <p>Ne cum uenia ab actore dicere? IU. Dabitur.</p>
    <p>GLO. Loquetur hic libellus integerrime</p>
    <p>Iudex, si erit aliquid actionis Demo in hunc</p>
    <p>Didascalum, atque idem omne confirmabimus</p>
    <p>(600) Fide integra hisce testibus. IU. Tu Mercuri</p>
    <p>Fac explices libellum, ut audiri potest.</p>
    <p><hi rend="italic">(Hic recitabitur libellus pro
    Demo.)</hi></p>
    <p>IU. Didascale quid ad haec, nihil? GL. Si habet</p>
    <p>Quod dicat aduersum, refellam testibus.</p>
    <p>DIA. Coacta conceptis uerbis quidem, nihil</p>
    <p>(605) Iurabo uerius esse. COL. Itidem ecastor &amp; ego.</p>
    <p>GLO. Neque uideo quinam recantare ualeam,</p>
    <p>Quod &amp; sinistris, &amp; dextris, cano tibijs.</p>
    <p>DI. Ludunt facetijs, quasi res comica</p>
    <p>Ageretur hεῖc. Bone Iuppiter quaeso uideas,</p>
    <p>(610) Ut undique impugnamur, ut dilemmate</p>
    <p>Percellimur. Si dixero quid, testibus</p>
    <p>Falsum arguent: si tacuero, peragor reus.</p>
    <p>Ah, quàm uelim esset gratiae locus aliquis:</p>
    <p>Qui quando dabitur nullus,ego memet tuae</p>
    <p>(615) Nimis misericordi iusticiae subijcio.</p>
    <p>AL. Iudex tua ne subsellia admittunt quoque</p>
    <p>Mulierculas reis patrocinarier?</p>
    <p>IU. Caussas quasi dixêre nunquàm foeminae.</p>
    <p>MER. Si modò uoles tu dicere à reo, sibi</p>
    <p>(620) Calumniae poenam timeat alter. ALI. Ego sum</p>
    <p>Calumniae certissimum exitium. Accipe</p>
    <p>Et hunc libellum Mercuri, qui diluet</p>
    <p>Demi calumniam, aut mentiar ego Veritas.</p>
    <p><hi rend="italic">(Hεῖc Rei libellus
    recitabitur.)</hi></p>
    <p>IU. Sua clepsydra Actori &amp; Reo nunc cessit, &amp;</p>
    <p>(625) Vos iudices uestram, modò lubet, sumite</p>
    <p>Vobis. Sed hac uolo controuersiam mihi</p>
    <p>Nimis molestam transigi &amp; decidi. Agè</p>
    <p>Agè circulemimi, sua ut sit formula</p>
    <p>Mortalium subsellijs. APO. Praetor placet</p>
    <p>(630) Audire quod statuimus &amp; decernimus?</p>
    <p>IU. Placet, &amp; iubemus simul. APO. Vbi nihil nisi</p>
    <p>Calumnia est actoris ipsius actio,</p>
    <p>Quod euidentius Didascali docet</p>
    <p>Patrona, quàm refellier posset: tua</p>
    <p>(635) Clementia freti, eleuamus multae id ex</p>
    <p>Lege Rhemia, quod posset irrogarier</p>
    <p>Demo. &amp; quia usui tibi nusquàm foret</p>
    <p>Επωβελία pecuniaria, uolumus</p>
    <p>Vt quicquid in rem publicae rei ipse sit</p>
    <p>(640) Demus locuturus, citra fidem, citra</p>
    <p>Pondus habeatur à quibuslibet. Ideo</p>
    <p>Vox eius antica, simul &amp; postica, agent</p>
    <p>Tantundem apud sapientiores. Denique</p>
    <p>Volumus, ut hic Demus quoque suo principi</p>
    <p>(645) Canat uel inuitus, quod in regionibus</p>
    <p>Hisce cuculus: quòd si minus suppetierint</p>
    <p>Numeri, atque moduli cantionis istius,</p>
    <p>Benè sudet, &amp; benè algeat, miserrimè</p>
    <p>Vitam exigens, ita sibi consiliet benè</p>
    <p>(650) Magno labore quod numeret. Haec diximus.</p>
    <p>DI. Quae me beant. DE. Quòd prouocatio non datur,</p>
    <p>Qui Glotte agam? GLO. Miserrimè, causa cadis.</p>
    <p>Te miseriae expositurus abeas hinc domum.</p>
    <p>IUP. Sententiae acceditis? MER. Ego pedibus. IU. Hem taces</p>
    <p>(655) Minerua? MIN. Sanè pudet &amp; piget. Quis ferat</p>
    <p>De lyra asinum, atque de colore caecum? At ut</p>
    <p>Nunc seculum uideo, Lares relinquimus,</p>
    <p>Censorios oculos in ignota gerimus.</p>
    <p>IU. Sunt uera quae dicis. Sed audi Deme. M. Quin</p>
    <p>(660) Subduxit hinc se. IUP. Benè facit. Tu Mercuri,</p>
    <p>Tui esto memor officij ἄφεσιν λαοῖς uolo.</p>
    <p>ME. Curabitur. Spectator optime nihil est</p>
    <p>Quod operiare, quando multam euaserit</p>
    <p>Demus Iouis clementia. Sed si sapis,</p>
    <p>(665) Et religio tibi erit Iouem huc reducere,</p>
    <p>Et Demum habebis semper, ut uirum cui</p>
    <p>Non ratio, sed animi impetus dominarier</p>
    <p>Solet: neque habeas pluris ea quae loquitur, ac</p>
    <p>Ventum leuem: fucum sapit, si quid probat,</p>
    <p>(670) Calumniam quod improbat, &amp; incusat. Hinc</p>
    <p>Periculum facies tibi, cuiusnam erunt</p>
    <p>Fidei, boni istius uiri uerba. Ast satis</p>
    <p>Tibi quem ratio ducit. Valeto. &amp; commodum</p>
    <p>Si tibi uidebitur aliquando, Plaudito.</p>
  </div>
</div>
<div type="level1" xml:id="back">
  <head>Back</head>
  <p>Z O V I T I U S L U D I MAGISTRIS PATIENTER
  <hi rend="italic">ἄδοξεῖν</hi>.</p>
  <p>Mimus ille, Feras, non culpes, quod uitari non potest: facit Viri
  doctissimi quô minus curem, quicquid leuis garriat popellus. Non uenor
  probari ab eodem, quandoquidem hac tempestate nisi sibi similem laudat
  nemo: et Neuij ille Hercules nimium mihi arridet, qui ait, à laudato
  uiro laudari, iucundum esse. Quòd si improbor ab eodem, surdus
  accipio. Huius animi meliorem uestri partem facilè ex me colligo. Non
  enim nobis scripsit Hesiodus Δεινὴν δέ βροτῶν ὑπαλεύεο φήμην. Quando,
  ut ait Homerus: Νοῠσόν γ’ οὔ πως ἔστι Διὸς μεγάλου ἀλέασθαι.
  Didascalus quisquis est, fatale habere uidetur sibi, male audire:
  neque mirum, cum facile per nimis uocalem iuuentutem obsurde seat. Sed
  extra iocum. Ferenda &amp; musitanda est nobis linguarum iniuria.
  Alacres capessamus Seueri imperatoris symbolum: Laboremus, quò tandem
  ex malè meriti uulgi pignoribus charissimis uerè uiros efficiamus.
  Atqui sunt, quibus nil salit in laeua mamillae parte, sinistimis Musis
  nati: hi sunt, qui nobis has mouent tragoedias: his facile forsan
  Mineruae adyta praecluderentur, sed alij sunt quorum ingenia
  corrumpunt parentum negligentia &amp; φιλοστοργία: &amp; quia neque in
  scholis audita reposcunt, neque officio sua praesentes perpetuant, in
  progymnasmatijs ferè senescent. Hinc est quod miseri uidemur, uerè
  interim felices. Qua de re alias latius. Actoris et rei libellos
  nostro more, hoc est, ἄνευ ῥητορείας oratiunculis conscripsimus, quas
  vobis ideo nuncupauimus, ut easdem pro uestro arbitrio tractaretis.
  &amp; si quae meae mendae uobis alicubi occurrent, emendaretis. Valete
  uiri ταλᾰεργοι, &amp; si permittitis ταλᾰολβιοι. Bredae, ex nostris
  aedibus tertio calendas Octobreis.</p>
  <p>ACTORIS DEMI LIBELLUS.</p>
  <p>Etsi plura sint numero, Iudex aequissime, quae isthoc de homine
  merito conqueretur patientissimus quisque, non tamen est mihi animus,
  ad uiuum usquam omnia refellere, sed ex multis paucula, ex maximis
  minutula molli tantum (ut dicitur) brachio percurrere: ex his enim
  facile erit colligere, quàm intra aequum et meritum has meas nimium
  iustas querimonias passim apud alios diffuderim. Quae tamen mea in
  mussitando iniuriam patientia est, quae mea in accusando lentitudo
  est, maluissem à Didascalo acceptam iniuriam clancularijs querelis
  concoquere, quàm apud te malè coctam (sit honos auribus) egerere.
  Coactus itaque tua inuiolabili uoluntate, quam semper sanctam
  inuiolatamque habui, non possum non, inuitus quamlibet, &amp; praeter
  meum morem, ita uerba facere: Qui prouinciae scholasticae impar est,
  hunc Didascalum esse fatebitur nemo bonus. Mihi ille par esse uidetur,
  qui bonos auctores rectè intelligit, rectè intellectos copiosissimè
  &amp; apertissimè profitetur, professos ex ijs optima quaeque in
  memoriam reuocat &amp; tanquàm praemansum in os inserit: quiqúe tam
  eloquentia, quàm moribus praestantissimus, ad Phoenicis Homerici
  exemplum, dicere atque facere simul docere potest.</p>
  <p>[25] Videmus interim, si dijs placet, iam apud nos passim
  Didascalum esse eum, qui nec bonos autores unquàm legerit, tam abest
  ut intelligat: dignus profectò, qui non ab Alcibiade depalmetur, sed
  qui perpetuo pistrino dedatur, aut scalis gemonijs adiudicetur. Atqui
  hεῖc quid dicet scio. Grammatices elementa studiosè &amp; summo cum
  labore puellulos doceo. Quare grammaticus, non orator, non poëta ut
  sim, mihi uindico. Ubi grammatici per me sint, siue congrui, ut ferè
  loquuntur, doctiori committantur. Dignus profectò iste elementarius ut
  Sisyphum labore liberet. Tú ne grammaticus? Sanè dignior cui
  γραμμάτικα ἐκπώματα in mala haereant. Per te non grammatici fiunt, sed
  potius γράσωνες, congrui magis stiuae, quàm principi alicui arti, quam
  facultatem uocant. Neque desunt quoque, qui inter proceres locum non
  primum tenent, à quibus digni censentur minutiarum isti praeceptores,
  quibus credantur puelluli: his Praeceptoris inscitia iudicatur ad
  suscipiendas elementorum molestias minus superba. Quasi
  praestantissimi praeceptores fastidiant praestare hanc minoribus
  curam, aut quia omnino non possint. Audiamus quid hεῖc Quintilianus
  dicat, cùm ita scribit: Ego porrò eum, qui nolit, in numero
  praecipientium non habeo: posse autem maximè si uelit optimum quenque
  contendo.</p>
  <p>[51] Verùm agè donemus grammaticum te esse, quamlibet reclamat tuus
  Fabius, ah quid dico? Fabas cum multo melius nosti. Quid doces
  iuuentutem? Neque mores, neque litteras. Annum anno agglomerant, neque
  interim nominum aut uerborum inclinamenta percipiunt. Vide elementa
  quae doces. Sanè ex tuis uirtutibus ornareris, si totus in elementa
  difflueres. De morum ciuilitate nihil est, quod in praesentia dicam:
  cui enim non debet iuuentus honorem? Cui uerò ab eadem praestatur? Qui
  sese in sacris, in publico, denique in aedibus paternis gerant, non
  est quod referam, quandoquidem omnium oculis hactenus exposita sunt.
  Hεῖc caecutit Didascalus, in haec uitia conniuet. Idem Fabius quoque
  Didascalum desiderat assiduum, sed quàm hic sit malè sedentarius,
  frequens à literis ocium loquitur. Hεῖc quoque praetereo personatam
  febrim, personatum ex dentibus laborem: hae fenestrae satis sunt, per
  quas elabatur è scholis Didascalus. Demum quod penè exciderat maximum,
  quàm frequens apud oenopolas delitet, quàm totus apud eosdem deffluit.
  [dubbel f?] Neque nego eundem hεῖc apud honestos, apud probos, apud
  primores uersari: atqui ne tum quidem nostris adest pignoribus. Neque
  ociosum est illud Diuerbij, Ouium nulla utilitas, si pastor absit.</p>
  <p>[76] Illinc ubi ad suos reuersus est, nimioqúe Baccho oppletus
  βακχεύειν occeperit, actum est tunc de puellulorum natibus.
  Diripiuntur: denudantur: contunduntur. Quid pluribus? Carnificinam non
  scholam, Phalarida non Didascalum hεῖc uideres. Atque hoc modo bonus
  iste vir docet iuuentutem prius odisse, quàm uidere literas:
  laboriosus non lingua, sed manibus. Si quid in mores peccatur,
  conniuetur, hic cum nihil peccari iuraret quisque sobrius Didascalus
  plus quàm suum officium facit benè ebrius. Hunccine dignum quis
  censeat, qui publico &amp; priuato gaudeat stipendio? Quin potius
  nobis lictores comparemus, quibus nostros liberos dilaniandos
  propinemus: hos ut de lapide emptos minoris nacturi sumus. Veruntamen
  licet haec parva sint, prae his quae maxima referre possum, satis mihi
  uidentur tamen, per quae purger ab importunitate mearum querelarum
  &amp; per quae legis Rhemiae absoluar. Dixi.</p>
  <p>REI DIDASCALI LIBELLUS.</p>
  <p>Actoris nostri, Iudex incorruptissime, quam fucata, quamqúe uana
  fuerit oratio, uel rhetorismus ipse argumento est. Hεῖc itaque eidem
  facilè palmam concedimus. Verum tua in dispiciendis rebus
  perspicacitas, tua in iudicandis eisdem sancta incorruptela, atque
  incorrupta censura, maior est, quam quae potest rhetorum lenocinijs
  labefieri, occaecari, corrumpi. Itaque ego qui non possum, et si
  uelim, uel pilum discedere, rem ipsissimam compendiosissimè
  perstrinxero. Desiderat bonus iste uir in Didascalo scientiam, quae
  eiusmodi prouinciae respondeat. Quis coelum terris non misceat, &amp;
  mare coelo? An non illud est, ἀλλῶν ἰᾱτρός: Quis tulerit Gracchos de
  seditione querentes? Verum tu, insulsissime Deme, te uolo, tecum mihi
  res est. Nosti an par an impar sit suae prouinciae Didascalus? Si par
  est quid uirum incusas? Si impar, boui huic istas clitellas
  iniunxerunt illi, quibus uelis nolis pareas necesse est. Si non potest
  praestare quae ueri grammatici sunt, hoc est, ut docet Fabius, si non
  potest docere rectè loquendi scientiam, cui recta scribendi ratio
  coniuncta est, &amp; si poëtarum enarrationem, quam emendata lectio
  praecedit, &amp; mixtum his omnibus iudicium, profiteri non potest,
  rude donetur: &amp; in eius locum merito salario doctor surrogetur.
  Quòd ait puellos ne pilo doctiores euadere, quamlibet omnem ferè
  aetatem in his triuijs contriuerint.</p>
  <p>[28] Hεῖc nunc à capite incipiemus. Tu, non Hypodidascalus in culpa
  est, ut nusquam tibi satis constat. Tuae partes esset cogere tuos
  liberos, quo acceptum in scholis pabulum domi secum ruminant ita
  tandem benè concoctum, uiudam efficeret memoriam. Hεῖc dormitas,
  nimium uigil alioqui. Puerilis cantio solet olim esse: Lectio lecta,
  &amp; non repetita, est quasi nulla. Id tu tecum librares, &amp;
  Didascalum hunc calumniosè incessere cessares. Non tam sine pectore
  es, quin uel tecum sapias, sine exercitio artem posse prodire atque
  consistere nullam. Quid tu conniues, cùm liberi reiectis in angulum
  libris aliquot provolitant? Neque quae tua est indulgentia ad
  Praeceptorem haec defers, tam times ut liueat illorum cutis. Tum Demo
  uxores sunt, quae cum uel calantica sit in rigorem distringenda. Atqui
  pudet haec referre, quum te non pudeat multò frequentius pignoribus
  studendi ansam praeripere.</p>
  <p>[46] Ecquid ais de moribus? Tu domi quod hεῖc te decet facito, iste
  nusquàm sibi deerit. Sed succurrat quàm ipse sis difficilis in
  exhibendo, quibus debes, honorem: &amp; ita praescribe illis exemplum.
  Non fers Didascalum malè sedentarium, benè Bacchicum, nimis plagosum,
  in suorum uitia conniuentem. Haec ferè tuae accusationis summa est.
  Agè, te quaeso integerrime iudex, ut audias nos numero respondentes.
  Malè sedentarius est, qui octo horis perpetuis apud tuos consenescit?
  Esto distineatur per certa quaedam negocia, quis obsecro id uellicet,
  nisi tibi similimus? Quod ais eum apud oenopolas diffluere, doceas,
  &amp; asportetur. Verùm quod tibi familiarius est, quàm templa
  inuisere, id si semel fortuna obiecerit Didascalo, in calumniam rapis.
  Et quod tam tenerè tuas pusiones amas, eleuat fidem qua fortè quis
  crederet quae ex te fingis, ut omnia alia de seuera Didascali
  animaduersione. Quam iniquus es, cùm dicis cinniuere in publica suorum
  peccata, tú ne Didascalum non tantum Argo oculatiorem, sed uel ubique
  sibi &amp; suis oculos habentem tibi persuades? Per te significetur
  eidem, &amp; nisi remedium inueneris, uirum non, ut nunc, iniuria, sed
  iure summo in ius te rapere uolo. Vides modò, Iudex aequissime, longè
  secus sese rem habere, atque Demi libellus loquitur. Quos adducit
  testes, si penitius inspexeris, non admittendos ipse iudicabis. Quare
  quod aequum est facito,</p>
  <p>atque miserum hunc Didascalum ab huius iniuria uindicato. Dixi.</p>
  <p>F I N I S</p>
</div>
        
    </body>
</text>
</TEI>
