<?xml version="1.0" encoding="utf-8"?>
<?xml-model
    href="https://xmlschema.huygens.knaw.nl/translatin.rng"
    type="application/xml"
    schematypens="http://relaxng.org/ns/structure/1.0"
?>
<TEI xmlns="http://www.tei-c.org/ns/1.0" xml:id="translatin0017" xml:lang="lat">
<teiHeader>
<fileDesc>
    <titleStmt>
        <title type="main">Vulpanser</title>
        <title type="sub"></title>
        <author>Claus, Anton (SJ)</author>
        <editor>Jan Bloemendal</editor>
        <respStmt>
            <resp>transcription</resp>
            <name>Jan Bloemendal et al.</name>
        </respStmt>
    </titleStmt>
    <publicationStmt>
        <publisher>Joseph Wolff</publisher>
        <pubPlace>Augsburg</pubPlace>
        <date>1755</date>
    </publicationStmt>
    <sourceDesc>
        <bibl>
            Identifier: <name>Claus-Vulpanser</name><lb/>
            Short title: <title>Vulpanser</title><lb/>
            Year of first edition: <date>1750</date><lb/>
            Author information:<lb/>
            Alias: None<lb/>
            Birth: 1691, Kempten<lb/>
            Death: 1754, Dillingen<lb/>
            Floruit: None, Munich<lb/>
            <lb/>
            <emph>Exercitationes theatrales a Societatis Jesu magistris inferiorum classium dirigente P. Antonio Claus, ejusdem Societatis in Episcopali et Academico Gymnasio Dilingano exhibitae,</emph><lb/>
            
        </bibl>
    </sourceDesc>
</fileDesc>
<profileDesc>
    <textClass>
        <keywords>
            <term type="diction">verse</term>
            <term type="genre">comedy</term>
            <term type="acts">1</term>
            <term type="chorus">None</term>
            <term type="medium">printed</term>
        </keywords>
    </textClass>
</profileDesc>
</teiHeader>
<text>
    <body>
        <div type="level1" xml:id="front">
  <head>Front</head>
  <p>/</p>
  <p>VULPANSER.</p>
  <p>Argumentum.</p>
  <p>Puerum damus, à Dynastae filio ex anserum custodia in arcem et
  comitis inter Ephebos assumptum; hic superbè iactabat se unum in Adamo
  non peccâsse, utpote ab omni curiositatis vitio immunem, cuius alios
  omnes, et ipsum etiam comitem identidem arguebat. Tandem et ipse
  deprehensus omnium curiosissimus poenas hujus vitii dedit ad anserum
  custodiam remissus. Cur vero actiunculam hunc Vulpanserem vocemus,
  scena dabit!</p>
  <p>Qui Figitur in nemore arci vicino.</p>
</div>
<div type="level1" xml:id="main">
  <head>Main</head>
  <div type="level2" xml:id="personae.">
    <head>Personae.</head>
    <p><hi rend="italic">Heribertus</hi>, Dynastae
    Filius.</p>
    <p><hi rend="italic">Rosindus</hi>,) Nobiles
    adolscentes</p>
    <p><hi rend="italic">Cervinus</hi>,) Heribertis
    Sodales.</p>
    <p><hi rend="italic">Vulpulus</hi>, Ex anserum custode
    Ephebus.</p>
    <p><hi rend="italic">Eustachius</hi>, Heriberti
    Famulus.</p>
    <p><hi rend="italic">Mopsus</hi>, Auceps.</p>
    <p><hi rend="italic">Ganserellus</hi>, Mopsi Filius,
    custos anserum.</p>
    <p>Duo Pueri Itali.</p>
  </div>
  <div type="level2" xml:id="pars-prima.">
    <head>Pars Prima.</head>
    <p></p>
  </div>
  <div type="level2" xml:id="scena-prima.">
    <head>Scena Prima.</head>
    <p></p>
  </div>
  <div type="level2" xml:id="personae.-mopsus-ganserellus.">
    <head>Personae. Mopsus, Ganserellus*.</head>
    <p><hi rend="italic">Mopsus</hi>.<ptr target="#tn1" n="1"/> Remaneto puer, et anseres curae tuae</p>
    <p>Concreditos fac sedulò custodias.</p>
    <p><hi rend="italic">Ganserellus</hi>. Mallem, Parens,
    in nemora te accupem sequi.</p>
    <p>Honestius utique esset hoc viate genus</p>
    <p>(5) Venatio avium, quàm anserum custodia;</p>
    <p>Nam nobiles quoque avibus insidias struunt;</p>
    <p>Ast anseres quis pascere per agros solet,</p>
    <p>Nisi rusticorum filli? <hi rend="italic">Mops</hi>.
    Quantos alis</p>
    <p>Puer superbe spiritus! Nobiles cupis</p>
    <p>(10) Imitarier? Rubescis anserum gregi</p>
    <p>Praeesse Dux? Ito! Ito! Pavit anseres</p>
    <p>Tuus parens, avusque, forsan et atavus,</p>
    <p>Vestigia patrum sequere. <hi rend="italic">Gans</hi>.
    Somnium tamen</p>
    <p>Heri mihi promiserat sortem parem</p>
    <p>(15) Cum Vulpulo. Sed ecce! Salve, Vulpule!</p>
  </div>
  <div type="level2" xml:id="scena-secunda.">
    <head>Scena Secunda.</head>
    <p></p>
  </div>
  <div type="level2" xml:id="personae.-vulpulus-mopsus-ganserellus.">
    <head>Personae. Vulpulus, Mopsus, Ganserellus.*</head>
    <p><hi rend="italic">Vulpulus</hi>. Ut rustice puer
    loqueris? Assusce melius</p>
    <p>Dixisse: Domine Vulpule! <hi rend="italic">Mops</hi>.
    Domine Vulpule?</p>
    <p>Nonne ille tu, qui pauculos abhinc dies</p>
    <p>Gregem anserum pavisti in huc vicinia?</p>
    <p>(20) <hi rend="italic">Vulp</hi>. Olim anseres
    si Vulupus pavit, modo</p>
    <p>Mutata scena est. Anseres jam Vulpulum</p>
    <p>Pascunt, et hodie denuo affatus bene,</p>
    <p>Et pinguis anser ventre recubabit meo.</p>
    <p><hi rend="italic">Mops</hi>. Ergóne verum, ex anserum
    custodia</p>
    <p>(25) Traductum in arcem Vulpulum in pedissequum,</p>
    <p>Et Junioris Comitis inter servulos</p>
    <p>Assumptum? Et ... <hi rend="italic">Vulp</hi>. Haud
    pedissequus vel servulus</p>
    <p>Est Vulpulus, at Ephebus, et primus quidem,</p>
    <p>Brevi futurus, nescio, quàm praepotens</p>
    <p>(30) Quantúsque Dominus, forte vix comite minor.</p>
    <p><hi rend="italic">Gans</hi>. O te beatum! Nunquid
    etiam ego Parens,</p>
    <p>Sperare potero Vulpulo sortem partem?</p>
    <p>Et anserum custodia, exemptus.
    <hi rend="italic">Mops</hi>. Tace.</p>
    <p><hi rend="italic">Vulp</hi>. Si paria mecum merita,
    si forma, indoles,</p>
    <p>(35) Animique dotes caeterae tibi forent,</p>
    <p>Sperare poses; at modo quàm tu mihi</p>
    <p>Dissimilis es! Vel unicum hoc à te peto:</p>
    <p>Peccâsse te non sentis in primo Patre?</p>
    <p><hi rend="italic">Gans</hi>. In Patre Primo? Num ergo
    complures mihi</p>
    <p>(40) Patres fuêre? <hi rend="italic">Vulp.</hi>
    Intelligo primum Patrem</p>
    <p>Scilicet Adamum. <hi rend="italic">Mops</hi>.
    Quaestio haec mirabilis!</p>
    <p>Omnes utique peccavimus Primo in Patre.</p>
    <p><hi rend="italic">Vulp</hi>. At non ego: nam curiosus
    (credite)</p>
    <p>Ut caeteri homines, Vulpulus nunquam fuit.</p>
  </div>
  <div type="level2" xml:id="scena-tertia.">
    <head>Scena Tertia.</head>
    <p></p>
  </div>
  <div type="level2" xml:id="personae.-accedunt-rosindus-et-cervinus.">
    <head>Personae. Accedunt Rosindus, et Cervinus*.</head>
    <p>(45) <hi rend="italic">Rosindus</hi>.<ptr target="#tn2" n="2"/> Cervine! Nullus dubito, succedet dolus,</p>
    <p>Proprioque laqueo captus haerebit puer</p>
    <p>Superbus ille Vulpulus. Mopse! Cupidus</p>
    <p>Te junior jam sat diu exspectat comes</p>
    <p>Unáque tecum filium. <hi rend="italic">Mops</hi>. Sed
    interim</p>
    <p>(50) Quis anseres custodiet?
    <hi rend="italic">Gans</hi>. Curam hanc Peter</p>
    <p>Depone. Praevidebo. <hi rend="italic">Cerv</hi>. Quin
    jamjam Comes</p>
    <p>Providit, et qui pascat anserum greges,</p>
    <p>Substituit è vicinia. <hi rend="italic">Gans</hi>.
    Ergo imus, Pater.</p>
    <p>Laetissimus ad aucupia te demum sequor.</p>
  </div>
  <div type="level2" xml:id="scena-quarta.">
    <head>Scena Quarta.</head>
    <p><hi rend="italic">Persona. Vulpulus, Rosindus,
    Cervinus.</hi></p>
    <p>(55) <hi rend="italic">Vulp</hi>. An soli
    adestis? Junior ubi haeret Comes?</p>
    <p>Non hanc adibit aream, ad quam me tamen</p>
    <p>Praeire jussit? <hi rend="italic">Ros</hi>. Veniet
    huc, moram brevem</p>
    <p>Patiaris. <hi rend="italic">Vulp</hi>. At cur filium
    Mopsi vocat?</p>
    <p><hi rend="italic">Cerv</hi>. Ridiculum, quem nescio,
    ludum parat,</p>
    <p>(60) Cui Ganserellus, credo, multum serviet.</p>
    <p><hi rend="italic">Vulp</hi>. Quis ludus iste?
    <hi rend="italic">Rosind</hi>. Vulpule! Attende, et
    cave</p>
    <p>Ne curiosus esse videaris.
    <hi rend="italic">Vulp</hi>. Mea</p>
    <p>Haec Quaestio nihil curiosi habet; tamen</p>
    <p>Ne scandalo sim caeteris, non pluribus</p>
    <p>(65) Interrogo. Quemcunque det ludum Comes,</p>
    <p>Praescire neutiquam aveo, muneri meo</p>
    <p>Intentus. <hi rend="italic">Cerv</hi>. Avibus nempe
    capiendis? <hi rend="italic">Ros</hi>. Favet,</p>
    <p>Ut video, tibi fortuna. Volucrum copiam</p>
    <p>In retia tua compulit. <hi rend="italic">Vulp</hi>.
    Nil Vulpulo</p>
    <p>(70) Fortuna dedit. Industriae est fructus meae</p>
    <p>Haec praeda volucrum. <hi rend="italic">Cerv</hi>.
    Industriam admiror tuam.</p>
    <p><hi rend="italic">Rosind</hi>. Sed me, fatebor,
    miseret innocentium</p>
    <p>Avicularum. <hi rend="italic">Vulp</hi>. Miserit?
    Haud, mihi credite,</p>
    <p>Sunt innocentes inter alites Pari.</p>
    <p>(75) Animalcula nimis curiosa criminis</p>
    <p>Poenas dedêre debitas. <hi rend="italic">Cerv</hi>.
    Ergo arguis</p>
    <p>Etiam volucres criminis, quod scilicet</p>
    <p>Sint curiosae? <hi rend="italic">Vulp</hi>. Crimen et
    turpissimum</p>
    <p>Quaecunque curiositas, in foeminis</p>
    <p>(80) Toleranda tantum, moneo, tanto à crimine</p>
    <p>Cavete vobis sedulo, damnum nisi</p>
    <p>Gravissimum velitis incurrere.
    <hi rend="italic">Ros</hi>. Pium</p>
    <p>Monitum sequemur seduli exemplo tuo.</p>
    <p><hi rend="italic">Cerv</hi>. At ecce! Jam cum
    Eustachio prodit Comes.</p>
  </div>
  <div type="level2" xml:id="scena-quinta.">
    <head>Scena Quinta.</head>
    <p><hi rend="italic">Personae. Heribertus, Eustachius
    portans sub Axilla clausam cistulam. Vulpulus, Rosindus,
    Cervinus</hi>.</p>
    <p>(85) <hi rend="italic">Cervin</hi>.<ptr target="#tn3" n="3"/> En! Quàm benigna Vulpulo favit hodie</p>
    <p>Fortuna, volucrum copia oppressus gemit.</p>
    <p><hi rend="italic">Vulp</hi>. Dixi prius: fortuna nil
    dedit mihi,</p>
    <p>Industria mea sola, quam praedam vides,</p>
    <p>Collegit. <hi rend="italic">Ros</hi>. Omnes nempe,
    quos coepit, Patri</p>
    <p>(90) Peccaverant in Adamo, et hinc poenas rei</p>
    <p>Dedêre curiositati debitas.</p>
    <p><hi rend="italic">Heribertus</hi>. Fortuna, sive
    industria tibi, Vulpule,</p>
    <p>Dederit volucrum copiam; at nobis tamen</p>
    <p>Praeda obtigit felicior. <hi rend="italic">Cerv</hi>.
    Quanam, obsecro!</p>
    <p>(95) Vulpésne, vel lepusculus, vel Hinnulus?</p>
    <p><hi rend="italic">Vulp</hi>. O curiosum! Non potes
    moram pati,</p>
    <p>Haec donec ipse Dominus enarret comes?</p>
    <p><hi rend="italic">Herib</hi>. Est p&lt;r&gt;aeda
    Vulpe, aut lepore, vel cervo minor;</p>
    <p>Sed raritate praestat omnibus feris.</p>
    <p>(100) <hi rend="italic">Eust</hi>. Inter vireta
    proxima inventum modo</p>
    <p>In haec tenemus arcula inclusum.
    <hi rend="italic">Ros</hi>. Quid hac</p>
    <p>Clausum tenemus arcula inclusum.
    <hi rend="italic">Ros</hi>. Quid hac</p>
    <p>Clausum tenetis arcula? <hi rend="italic">Herib</hi>.
    Quid, Vulpule,</p>
    <p>Latere credis? <hi rend="italic">Vulp</hi>. Curiosus
    non sum ego:</p>
    <p>(105) An Urius, an Camelus hic lateat, meâ</p>
    <p>Non interest. <hi rend="italic">Herib</hi>. Vidistin’
    aliquando anseris</p>
    <p>Ovum? <hi rend="italic">Vulp</hi>. Anseris?
    <hi rend="italic">Cerv</hi>. Diu utique pavisti
    anseres,</p>
    <p>Et anserum ova videris, plus quàm satis.</p>
    <p><hi rend="italic">Vulp</hi>. Fortasse vidi; sed tamen
    nunquam mera</p>
    <p>(110) Ex curiositate.
    <hi rend="italic">Herib</hi>. Num et Vulpanseris</p>
    <p>Ovum recens aliquando conspectum tibi?</p>
    <p><hi rend="italic">Vulp</hi>. Vulpanseris?
    <hi rend="italic">Ros</hi>. Quale animal hoc? Nunquam
    audii</p>
    <p>Vel nomen hoc Vulpanseris.
    <hi rend="italic">Cerv</hi>. Frater meus</p>
    <p>Jam Logicus heri disputans acerrime</p>
    <p>(115) Cum caeteris sodalibus dixit, animal</p>
    <p>Vulpanserem esse, quod simul vulpes, simul</p>
    <p>Sit anser, et simul habeat rostrum anseris</p>
    <p>Caudamque vulpis. <hi rend="italic">Ros</hi>. Tam
    peregrinae ferae</p>
    <p>Ovum tenetis arculae inclusum?
    <hi rend="italic">Eust</hi>. Cupis</p>
    <p>(120) Illud videre, Vulpule?
    <hi rend="italic">Vulp</hi>. Hic pueri volent</p>
    <p>Videre, sed me nulla curiositas</p>
    <p>Impellit. <hi rend="italic">Cerv</hi>. Agedum,
    cistulam pandas, rogo.</p>
    <p><hi rend="italic">Herib</hi>. Caveto! Delicata namque
    plurimum</p>
    <p>Vulpanserum sunt ova, nec rigidae licet</p>
    <p>(125) Exponere aurae. Dum redierimus domum</p>
    <p>Mirabile ovum in arce spectandum dabo.</p>
    <p><hi rend="italic">Eust</hi>. Quin, si integrum
    servatur, et calidum manet,</p>
    <p>Supponimus Gallinae, ut exinde juvenis</p>
    <p>Vulpanser excludatur.</p>
  </div>
  <div type="level2" xml:id="scena-sexta.">
    <head>Scena Sexta.</head>
    <p><hi rend="italic">Prioribus accedit Mopsus</hi>.</p>
    <p><hi rend="italic">Mopsus</hi>. .… Accurrite citi,</p>
    <p>(130) Mirabilis in hoc nemore stabulatur fera,</p>
    <p>Vulpanserem vocare, qui nôrunt, solent.</p>
    <p><hi rend="italic">Eustach</hi>. Est nempe, nullus
    dubito, hujus ovi Parens</p>
    <p><hi rend="italic">Herib</hi>. Persequimur ergo.
    Vulpule, sclopetum expedi.</p>
    <p><hi rend="italic">Vulp</hi>. Est expeditum, dum
    jubes, herum sequor.</p>
    <p>(135) <hi rend="italic">Cerv</hi>. Sequamur et
    nos impigre. <hi rend="italic">Herib</hi>. Eustachi,
    mane,</p>
    <p>Et hic quietus siste; nam vehementior</p>
    <p>Motus nocere posset ovo, quod tenes</p>
    <p>In arcula. <hi rend="italic">Eust</hi>. Rogare si
    quidquam licet,</p>
    <p>Concede, tecum persequi liceat feram</p>
    <p>(140) Mirabilem, spectâsse viventem juvat</p>
    <p>Vulpanserem. <hi rend="italic">Vulp</hi>. Quam prodis
    iterum, quod nimis</p>
    <p>Peccaveris in Adamo. <hi rend="italic">Herib</hi>. An
    igitur Vulpulus</p>
    <p>Non curiosus? Non cupit Vulpanserem</p>
    <p>Spectâsse? <hi rend="italic">Vulp</hi>. Curiositas me
    nulla agit.</p>
    <p>(145) Hero tamen jubente venantem sequor.</p>
    <p><hi rend="italic">Heribert</hi>. Bene.<ptr target="#tn4" n="4"/> Ergo trade &lt;V&gt;ulpulo arculam, lubens</p>
    <p>Manebit hîc, et interim blanda frui</p>
    <p>Quiete poterit. <hi rend="italic">Eust</hi>. Accipe,
    et cautus tene.</p>
    <p><hi rend="italic">Herib</hi>. Praeque omnibus, ne
    cistulam aperias, cave;</p>
    <p>(150) Namque aura minima perderet Vulpanseris</p>
    <p>Tenerrimum ovum, repeto, ne aperias, cave,</p>
    <p>Hanc cistulam, donec domum redierimus.</p>
    <p><hi rend="italic">Eust</hi>. Nos persequamur impigre
    Vulpanserem.</p>
  </div>
  <div type="level2" xml:id="scena-septima.">
    <head>Scena Septima.</head>
    <p><hi rend="italic">Vulpulus Solus</hi>.</p>
    <p>Simulatio male cessit hac mihi vice.</p>
    <p>(155) Vulpanserem vivum et ego spectâssem habens,</p>
    <p>Non curiositate ductus, at mera</p>
    <p>Occasionis gratia. Utar interim</p>
    <p>Occasione pariter obtrusa modò,</p>
    <p>Vulpanserem si nequeo spectare, attamen</p>
    <p>(160) Ovum videbo. – Sed vetat graviter comes,</p>
    <p>Ne cistula aperiatur, ovum ne nocens</p>
    <p>Corrumpat aura. – Modica tantum inspectio</p>
    <p>Brevi peracta tempore haud multùm potest</p>
    <p>Ovo nocere. Audacter ad rem, Vulpule.</p>
    <p>(165) Videamus. – At ubi clavis est? Prô! Quàm puer</p>
    <p>Ineptus est Eustachius, dedit arculam,</p>
    <p>Clavem arculae retinuit. An igitur mea</p>
    <p>Delusa sit cupiditas adeò innocens?</p>
    <p>Nam nulla curiositas noxia potest</p>
    <p>(170) Pectus meum subire. –</p>
  </div>
  <div type="level2" xml:id="scena-octava.">
    <head>Scena Octava.</head>
    <p></p>
  </div>
  <div type="level2" xml:id="personae.-vulpulus-ganserellus.">
    <head>Personae. Vulpulus, Ganserellus*.</head>
    <p><hi rend="italic">Gans.</hi> .… Domine Vulpule!</p>
    <p><hi rend="italic">Vulp</hi>. Sic denique bene
    loqueris. Edicito igitur,</p>
    <p>Quid poscis à me, quámve gratiam tibi</p>
    <p>Conferre Dominus Vulpulus hodie potest?</p>
    <p><hi rend="italic">Gans</hi>. A te nihil requiro, sed
    clavem affero,</p>
    <p>(175) Eustachius quam tradidit.
    <hi rend="italic">Vulp</hi>. Tandem suum</p>
    <p>Obliviosus vidit errorem puer?</p>
    <p><hi rend="italic">Gans</hi>. Spectare clavem hanc
    dixit illam ad arculam,</p>
    <p>In qua latet mirabile ovum, nescio,</p>
    <p>Cujus ferae: Vulpanserem, puto, vocant.</p>
    <p>(180) Fac, obsecro, videre me monstrum hoc.
    <hi rend="italic">Vulp</hi>. Nimis</p>
    <p>Es curiosus: et in Adamo te quoque</p>
    <p>Peccâsse prodis. Potius ad pascua redi:</p>
    <p>Namque haec pererrat nemora hujus ovi Parens,</p>
    <p>Adultior Vulpanser, animal omnibus</p>
    <p>(185) Anseribus infestissimum, atque hinc dicitur</p>
    <p>Vulpanser. Hoc ne invadat et gregem tuum,</p>
    <p>Caveto. <hi rend="italic">Gans</hi>. Postquam videro,
    quod postulo,</p>
    <p>Statim redibo ad pascua. Igitur arculam</p>
    <p>Citius aperi. <hi rend="italic">Vulp</hi>. Prohibuit
    hoc graviter comes.</p>
    <p>(190) <hi rend="italic">Gans</hi>. Absens procul
    non resciet factum comes.</p>
    <p>Ostende tantum vel obiter, supplex rogo.</p>
    <p><hi rend="italic">Vulp</hi>. Non, non. Recede ad
    pascua, in mora grave</p>
    <p>Periculum. Vulpanserem puer time,</p>
    <p>Ne rapiat optimum anserem ex tuo grege.</p>
    <p>Quid tunc Parens? Vae Ganserelli tergori!</p>
    <p>(195) <hi rend="italic">Gans</hi>. Nil mihi
    timendum: nam anseres mei loco</p>
    <p>Custodit alius. <hi rend="italic">Vulp</hi>. Et quis
    ille? <hi rend="italic">Gans</hi>. Quem Comes</p>
    <p>Jam destinavit, rusticus quidam puer.</p>
    <p>Ostendito igitur, quod peto.
    <hi rend="italic">Vulp</hi>. Frustra es, Comes</p>
    <p>(200) Prohibuit, hunc accede, si vis, et refer,</p>
    <p>Quàm sim fidelis servus ad nutum obsequens:</p>
    <p>Quàm curiosus neutiquam.
    <hi rend="italic">Gans</hi>.<ptr target="#tn5" n="5"/> Videbimus,</p>
    <p>Quàm curiosus neutiquam sit &lt;V&gt;ulpulus,</p>
    <p>Submitto pueros Italos. –</p>
  </div>
  <div type="level2" xml:id="scena-nona.">
    <head>Scena Nona.</head>
    <p><hi rend="italic">Vulpulus Solus</hi>.</p>
    <p>.… Sine arbitro</p>
    <p>(205) Jam sum, cupitam possidet clavem manus.</p>
    <p>Utamur ergo tempore. Eja, Vulpule,</p>
    <p>Spectato mirabilia, at nulla tamen</p>
    <p>Ex curiositate. Quàm prurit animus</p>
    <p>Ovum videre vulpis, et simul anseris:</p>
    <p>(210) Sed quis iterum importunus huc infert gradum?</p>
  </div>
  <div type="level2" xml:id="scena-decima.">
    <head>Scena Decima.</head>
    <p></p>
  </div>
  <div type="level2" xml:id="personae.-vulpulus-duo-pueri-itali.">
    <head>Personae. Vulpulus, duo Pueri Itali*.</head>
    <p><hi rend="italic">Pueri</hi>.<ptr target="#tn6" n="6"/> Schöne Spilewerck, schöne Rarität: wer seh will</p>
    <p>Wil Herle, Herle!</p>
    <p>&lt;<hi rend="italic">Vulp</hi>.&gt; Placétne
    mirabilia videre? <hi rend="italic">Puer 2.</hi> Ò
    nihil</p>
    <p>Spectare poteris pulchrius.
    <hi rend="italic">Vulp</hi>. Ego neutiquam</p>
    <p>(215) Sum curiosus. Sunt in hac sylva tamen,</p>
    <p>Qui curiositate correpti nimis</p>
    <p>Hae gestient spectare. In hos inquirite.</p>
    <p>Referetis inde pingue congiarium.</p>
    <p><hi rend="italic">Puer 1</hi>. Jam cuncta spectavêre
    Juvenes nobiles</p>
    <p>(220) In nemore nobis obvii.
    <hi rend="italic">Puer 2</hi>. Hos inter Comes</p>
    <p>Unus vocatur, splendida indutus toga,</p>
    <p>Pulchráque facie. <hi rend="italic">Vulp</hi>.
    Sciliet et herus meus</p>
    <p>Tam curiosus esse non horret. <hi rend="italic">Puer
    1</hi>. An herus</p>
    <p>Ille tuus est? <hi rend="italic">Puer 2</hi>.
    Laudavit, et miris modis</p>
    <p>(225) Per machinam hanc spectata laudavit. Stipem</p>
    <p>Quoque liberali contulit nobis manu.</p>
    <p><hi rend="italic">Vulp</hi>. Quantum decebit pendere
    aeris, si volet</p>
    <p>Spectâsse quisquam solus hanc per machinam</p>
    <p>Spectanda? <hi rend="italic">Puer 1</hi>. Quoniam
    servulus, et ex familia</p>
    <p>(230) Illius heri es, qui liberali jam manu</p>
    <p>Stipem nobis porrexit, à te nil peto.</p>
    <p>Gratis videre poteris. <hi rend="italic">Puer 2</hi>.
    Huc veni, vide.</p>
    <p><hi rend="italic">Vulp</hi>. Sed curiositate me
    forsan trahi</p>
    <p>Nolite credere. <hi rend="italic">Puer 1</hi>.
    Applica oculum dexterum</p>
    <p>(235) Clauso sinistro.
    <hi rend="italic">Puer</hi>
    <hi rend="italic">2.</hi> Attende, cernis Persicum</p>
    <p>Exercitum, sine numero armatos viros,</p>
    <p>Equites, Duces, peditésque. Cernis bellica</p>
    <p>Tormenta fulminare <hi rend="italic">Bum</hi>,
    <hi rend="italic">Bum</hi>: Milites</p>
    <p>Clamare: <hi rend="italic">Vive le Roy</hi>.
    <hi rend="italic">Vulp</hi>. Nihil certe audio</p>
    <p>(240) Clamoris. <hi rend="italic">Puer 2</hi>.
    Utique clamo Persarum loco</p>
    <p>Et repeto <hi rend="italic">Vive le Roy</hi>.
    <hi rend="italic">Vulp</hi>. Anne forsan tessera</p>
    <p>Haec militaris Persici est exercitûs?</p>
    <p><hi rend="italic">Puer 2</hi>. Noli loqui; sed
    inspice. <hi rend="italic">Puer 1</hi>. En
    germanicus</p>
    <p>Exercitus propinquat! Horrendi viri</p>
    <p>(245) Et ferrei Centauri ut in Persas furunt!</p>
    <p>Horribile fistula insonat:
    <hi rend="italic">Puf</hi>,
    <hi rend="italic">Puf</hi>. Cadit</p>
    <p>Strato Gaballo Persicus Vezirius,</p>
    <p>Et amputato capite clamat: <hi rend="italic">Mon
    Dieu</hi></p>
    <p>O <hi rend="italic">Mon Dieu</hi>.
    <hi rend="italic">Puer 2</hi>.<ptr target="#tn7" n="7"/> Quietus inspice, et caput</p>
    <p>(250) Oculósque fige in Machina. Cernes nova.</p>
    <p><hi rend="italic">Puer 1</hi>. En Turciae Imperator
    in Throno sedet,</p>
    <p>Praebetque vina acronia aulicis suis;</p>
    <p>Hinc saltitantes ebrii Turcae pede</p>
    <p>Fallente veluti (cerne) porcelli cadunt.</p>
    <p>(255) <hi rend="italic">Puer 2</hi>. Sed jam
    sat. Urget tempus, et in urbem vocat.</p>
    <p>Valeto. <hi rend="italic">Vulp</hi>. Grates debitas
    vobis. Bene</p>
    <p>Valete pariter.</p>
  </div>
  <div type="level2" xml:id="scena-undecima.">
    <head>Scena Undecima.</head>
    <p><hi rend="italic">Vulpulus Solus</hi>.</p>
    <p>... Mira spectavi modò.</p>
    <p>Multo tamen lubentius Vulpanseris</p>
    <p>Ovum videbo: rarius id aliquid mihi</p>
    <p>(260) Exercitu omni Persico, Persam licet</p>
    <p>Non viderim unquam. – <ptr target="#tn8" n="8"/> sed ubi – vah! Ubi castula</p>
    <p>In cespite hoc deposita? Maledicti Itali!</p>
    <p>Pueri clepaces! Insequor fures cito.</p>
  </div>
  <div type="level2" xml:id="pars-secunda.">
    <head>Pars Secunda.</head>
    <p></p>
  </div>
  <div type="level2" xml:id="scena-prima.-1">
    <head>Scena Prima.</head>
    <p><hi rend="italic">Personae. Heribertus, Eustachius,
    Rosindus, Cervinus, Ganserellus cum Arcula</hi>.</p>
    <p><hi rend="italic">Herib.</hi> Convictus utique
    Vulpulus plus, quàm satis</p>
    <p>(265) Est curiositatis; at velim tamen</p>
    <p>Strinxisse puerum fortius laquo prius</p>
    <p>A me parato, reddite illi cistulam.</p>
    <p><hi rend="italic">Eust</hi>. Sed quomodo reddetur, ut
    non sentiat</p>
    <p>Fraudem paratam? <hi rend="italic">Gans</hi>. Nec mea
    ablatam manu?</p>
    <p>(270) <hi rend="italic">Herib</hi>. Docebo
    cuncta. <hi rend="italic">Cerv</hi>. Sed tamen dignum
    foret,</p>
    <p>Ut non nihil diutius puerum sinas</p>
    <p>Angoribus inhaerere, queis premitur modo</p>
    <p>Ob cistulam deperditam gravissime.</p>
    <p><hi rend="italic">Rosin</hi>. Ex curiositate
    perdidit, luat</p>
    <p>(275) Hoc curiositatis infame vitium,</p>
    <p>Ut ipsus appellare consuevit, tibi</p>
    <p>Ipsi ausus insultare. <hi rend="italic">Herib</hi>.
    Nunc igitur ubi est?</p>
    <p><hi rend="italic">Gans</hi>. Pueros adhuc dum
    insequitur illos Italos,</p>
    <p>Quos nempe subductae Arculae fures putat.</p>
    <p>(280) <hi rend="italic">Eust</hi>. Imo,
    redeuntem conspicio. <hi rend="italic">Her</hi>.
    recedimus,</p>
    <p>Et è propinquo quid agitet secum puer,</p>
    <p>Consideramus. <hi rend="italic">Cerv</hi>. Ludicram,
    credo, dabitur</p>
    <p>Comoediam spectare.</p>
  </div>
  <div type="level2" xml:id="scena-secunda.-1">
    <head>Scena Secunda.</head>
    <p><hi rend="italic">Vulpulus solus</hi>.</p>
    <p>... Maledicti Itali!</p>
    <p>Vah! Non modo furunculos, sed et magos</p>
    <p>(285) Hos credo pueros. Arculam artibus malis</p>
    <p>Mihi sustulêre, et artibus quoque magicis</p>
    <p>Se reddere invisibiles nôrunt. Nemus</p>
    <p>Percurro frustra. Nullibi tenuissimum</p>
    <p>Vestigium deprendo. Maledicti Itali!</p>
    <p>(290) Sed Italos cur arguo? Quare fui</p>
    <p>Tam curiosus? Debitas poenas luo.</p>
    <p>Quid nunc agam? Sine Arcula, et rarissimo</p>
    <p>Ovo subire Comitis aspectum miser</p>
    <p>Non audeo. Nec dicere quidem, quo dolo</p>
    <p>(295) Vel à quibus sim turpiter lusus, licet.</p>
  </div>
  <div type="level2" xml:id="scena-tertia.-1">
    <head>Scena Tertia.</head>
    <p></p>
  </div>
  <div type="level2" xml:id="personae.-vulpulus-rosindus-cervinus.">
    <head>Personae. Vulpulus, Rosindus, Cervinus*.</head>
    <p><hi rend="italic">Cervin</hi>.<ptr target="#tn9" n="9"/> Nullúmne vidisti modo Vulpanserem</p>
    <p>Praetervolantem? Laesus est certe, sclopus</p>
    <p>Non credo, quod aberrarit omnino.
    <hi rend="italic">Vulp</hi>. Nihil</p>
    <p>Vulpanser ad me. <hi rend="italic">Cerv</hi>.
    Vulneratam bestiam</p>
    <p>(300) Plumae indicant, quas utique conspexi undique</p>
    <p>Sparsas per aëra. <hi rend="italic">Ros</hi>.
    Scilicet plumas quidem</p>
    <p>Aliquas sclopetum belluae excussit tuum.</p>
    <p>Ast ipsa slava evasit, errasti impigre.</p>
    <p><hi rend="italic">Cerv</hi>. Quin ecce! Nisi me
    decipit oculus meus,</p>
    <p>(305) Hic considet. Conspicio caudam. Vulpule,</p>
    <p>Nil conspicis tu in arbore hac? Veni huc.
    <hi rend="italic">Vulp</hi>. Nihil</p>
    <p>Vulpanser ad me. <hi rend="italic">Ros</hi>. Video
    non caudam quidem</p>
    <p>Sed anseris latissimum rostrum. Sclopum</p>
    <p>Expedio, tu pariter tuum.
    <hi rend="italic">Cerv</hi>. Mirabilis</p>
    <p>(310) Haec bestiae figura! Cernis, Vulpule?</p>
    <p><hi rend="italic">Vulp</hi>. Ad me nihil Vulpanser.
    <hi rend="italic">Ros</hi> eja, jam fave,</p>
    <p>Diana! Vah! Rursum avolat citissima.</p>
    <p><hi rend="italic">Cerv</hi>. Persequimur ergo.
    Dexterum latus tene,</p>
    <p>Ego sinistrum. Vulpulus medium occupet,</p>
    <p>(315) Moneátque nos, si viderit feram.<ptr target="#tn10" n="10"/> <hi rend="italic">Vulp</hi>. Nihil</p>
    <p>Vulpanser ad me.</p>
  </div>
  <div type="level2" xml:id="scena-quarta.-1">
    <head>Scena Quarta.</head>
    <p></p>
  </div>
  <div type="level2" xml:id="personae.-vulpulus-rosindus.">
    <head>Personae. Vulpulus, Rosindus*.</head>
    <p><hi rend="italic">Rosind</hi>. ... Tetricus totus
    mihi</p>
    <p>Videris. An fors toedio implevit animum</p>
    <p>Mandatum herile, à quo juberis hoc loco</p>
    <p>Haerere cum ovo, atque velut Hesperius Draco</p>
    <p>(320) Sua poma custodire, dum laetum nemus</p>
    <p>Nos pervagamur? Vidimus quoque interim</p>
    <p>Ter mira mirabilia, integrum exercitum,</p>
    <p>Veziriúmque Persicum. An non et tibi</p>
    <p>Pueri Itali occurrêre? <hi rend="italic">Vulp</hi>.
    Ut omnes Italos</p>
    <p>(325) Styx aura. <hi rend="italic">Ros</hi>.
    Quid? <hi rend="italic">Vulp</hi>. Vulpanserem sequere
    tuum,</p>
    <p>Et me mihi relinque. <hi rend="italic">Ros</hi>. Sit.
    Custodiae</p>
    <p>Ovi relinquo. Cautus id serves. Comes</p>
    <p>Periise generosissimum in stabulis equum</p>
    <p>Minus doleret, crede, quàm rarissimum</p>
    <p>(330) Ovum, unde sperat excludi novum</p>
    <p>Vulpanserem sors posse.</p>
  </div>
  <div type="level2" xml:id="scena-quinta.-1">
    <head>Scena Quinta.</head>
    <p><hi rend="italic">Vulpulus solus</hi>.</p>
    <p>... Generosissimum</p>
    <p>Equum doleret perditum minus Comes?</p>
    <p>Me perditum! Quo vota convertam miser?</p>
    <p>Mortalium habeo neminem, cui meum</p>
    <p>(335) Factum liceat aperire! Quem in tantis queam</p>
    <p>Angustiis consulere. Maledicti Itali!</p>
    <p>O qui tot aliis dextera mirabili</p>
    <p>Res perditas restituis, Antoni, juva.</p>
    <p>Ternas tuis honoribus adhuc hac die</p>
    <p>(340) Recito corollas, si arculam reddas mihi.</p>
    <p>O dive mi Patrone! Ne me deseras.</p>
    <p>Tantum vice hac me subleva! Nunquam amplius</p>
    <p>Ero curiosus, Persicum nunquam amplius</p>
    <p>Exercitum spectabo. Maledicti Itali!</p>
    <p>(345) O dive mi Patrone!</p>
  </div>
  <div type="level2" xml:id="scena-sexta.-1">
    <head>Scena Sexta.</head>
    <p></p>
  </div>
  <div type="level2" xml:id="personae.-vulpulus-ganserellus">
    <head>Personae. Vulpulus, Ganserellus*</head>
    <p><hi rend="italic">Gans</hi> ... Domine Vulpule!</p>
    <p>An non tua haec est Arcula, in qua ovum latet</p>
    <p>Vulpanseris? <hi rend="italic">Vulp</hi>. Quid video!
    Coelites boni!</p>
    <p>Miraculum! Miraculum instantaneum!</p>
    <p>Sed tu quis es? Num divus ipse Antonius?</p>
    <p>(350) Num Ganserellus? Et unde in has manus tuas</p>
    <p>Haec cistula? <hi rend="italic">Gans</hi>. Inter
    proxima vireta jacuit</p>
    <p>A me reperta. <hi rend="italic">Vulp</hi>. Nempe dum
    furunculi,</p>
    <p>Quam cistulam speraverant auro gravem,</p>
    <p>Sensêre vacuam, sponte rursum abjecerint.</p>
    <p>(355) <hi rend="italic">Gans</hi>. Furunculi?
    Num cistula à furum manu</p>
    <p>Subducta? Quanam hoc arte, vel quonam dolo?</p>
    <p>Non ergo custodire quàm cautissime</p>
    <p>Hanc Arculam te Vulpulum decuit?
    <hi rend="italic">Vulp</hi>. Nihil</p>
    <p>Ultra interest, quî perdita sit Arcula, modo</p>
    <p>(360) Reperta sit feliciter. Suavissime</p>
    <p>Mi Ganserelle, debeo immensas tibi,</p>
    <p>Et habebo grates. Unicum hoc à te peto.</p>
    <p>Per pristinam inter nos amicitiam cave,</p>
    <p>Ne cistulam à me perditam Dominus Comes</p>
    <p>(365) Sociive reliqui resciant. Altum sile</p>
    <p>A te repertam quopiam abjectam loco.</p>
    <p><hi rend="italic">Gans</hi>. Praestabo, quod me
    poscis; at tu, quod peto,</p>
    <p>Pariter mihi praestabis, ut nempe videam</p>
    <p>Ovum latens Vupanseris. <hi rend="italic">Vulp</hi>i.
    Non Arculam</p>
    <p>(370) Vix dum repertam curiosus illico</p>
    <p>Et cupidus inspexisti? <hi rend="italic">Gans</hi>.
    Utique clavis mihi</p>
    <p>Ad Arculam hanc est nulla, quam solus tenes.</p>
    <p>Aperi ergo. <hi rend="italic">Vulp</hi>. Non licet.
    Comes gravissime</p>
    <p>Prohibuit hoc. <hi rend="italic">Gans</hi>. Quid
    inde? Nemo nos videt,</p>
    <p>(375) Prodétve. <hi rend="italic">Vulp</hi>.
    Sit, quòd nemo nos pordat; tamen</p>
    <p>Fidelis ego mandata Dominorum sequor.</p>
    <p>Tu, Ganserelle, curiosus es nimis.</p>
    <p><hi rend="italic">Gans</hi>. Sum curiosus, fateor, et
    Vulpanseris</p>
    <p>Ovum nisi monstraveris, dicam omnibus,</p>
    <p>(380) Quod negligenter Arculam hanc servaveris,</p>
    <p>Dum passus illam es abripi a furunculis.</p>
    <p>Quin plura dicam de Italis pueris mihi</p>
    <p>Jam nota. <hi rend="italic">Vulp</hi>. Quaeso,
    obtestor! <hi rend="italic">Gans</hi>. Ergo ovum
    cito</p>
    <p>Ostende. <hi rend="italic">Vulp</hi>. Ganserelle, mi
    fratercule,</p>
    <p>(385) Majus aliquid praestabo. Scis, qua gratia</p>
    <p>Apud Heribertum polleam: quidquid peto,</p>
    <p>A Comite facilis impetro. In bonum tuum</p>
    <p>Authoritate hac utar, efficiam brevi,</p>
    <p>Ut pascuis extractus exemplo meo</p>
    <p>(390) Ex anserum custode Ephebus fulgeas</p>
    <p>Secundus à me in arce, et uno Vulpulo</p>
    <p>Sit Ganserellus inferior.
    <hi rend="italic">Gans</hi>. Hoc si mihi</p>
    <p>Praestiteris, altum spondeo silentium.</p>
    <p>Sed bene caveto, ne datam frangas fidem.</p>
  </div>
  <div type="level2" xml:id="scena-septima.-1">
    <head>Scena Septima.</head>
    <p><hi rend="italic">Vulpulus solus</hi>.</p>
    <p>(395) Quàm varia fata me rotant una die!</p>
    <p>Quas conjicit in angustias ovum unicum</p>
    <p>Vulpanseris! Jam cautius custodiam,</p>
    <p>Ne perdere queam denuo, Arculam</p>
    <p>Appendo collo. Semper ob oculos eos</p>
    <p>(400) Versetur. Agite jam, redite huc, Itali:</p>
    <p>Satis clepaces Vulpulus ludet manus.</p>
    <p>Sed coepta dudum compleamus denique.</p>
    <p>Non curiositate noxia trahor.</p>
    <p>Mera sciendi gratia inquirere juvat,</p>
    <p>(405) Cujus coloris, candidi, aut atri, an rubri</p>
    <p>Vulpanserum sint ova. Sed caute tamen</p>
    <p>Ne frigus intret, et noceat ovo, nimis</p>
    <p>Adhuc tenello ... fallor? An quis se movet</p>
    <p>Inter vireta? ... Panicus tantùm timor.</p>
    <p>(410) Me nemo cernit, nemo. Tantùm ad rem cito. ...</p>
    <p>Rursus aliquid se movit, ut puto, hic prope.</p>
    <p>Vae Vulpulo, si quispiam è sodalibus</p>
    <p>Deprehenderet. Ludibrio quanto forem</p>
    <p>Omnibus in arce. Crederent omnes mera</p>
    <p>(415) Me curiositate victum, crederent</p>
    <p>Et Vulpulum peccâsse primaevo in Patre.</p>
    <p>Nil video. Sunt tuta omnia. Arbiter procul.</p>
    <p>Audacter anime!<ptr target="#tn11" n="11"/> Vah! Quid hoc? Vulpanseris</p>
    <p>Ovum interim animatum, atque jam exclusum avolat? ...</p>
    <p>(420) Sed sentio, sum fraude delusus mala.</p>
    <p>Avicula est, acanthis. Hic laqueus mihi</p>
    <p>Est positus ipso à Comite. Captus haereo.</p>
    <p>Miserrimum me! Captus haereo turpiter.</p>
    <p>Avicula! Ah, carissima mihi avicula!</p>
    <p>(425) Redi, obsecro! Descende! Repete cistulam.</p>
    <p>Avicula! Ah, carrissima mihi avicula!</p>
    <p>Amygdalum! Ecce! Amygdalum dulcissimum,</p>
    <p>Descende! Vel transfigo te sclopo meo.</p>
    <p>Descende, chara avicula, repete cistulam. ...</p>
    <p>(430) Procul avolat. Vah! Bestia! Pecus! Bellua!</p>
    <p>Ut unguibus te laceret accipiter ferox,</p>
    <p>Unóque tractu devoret. ... Redi, obsecro,</p>
    <p>Avicula! Ah, charissima mihi avicula!</p>
    <p>O bestia! Pecus! Bellua! Abscessit, redux</p>
    <p>(435) Non veniet, et ego captus haereo dolis</p>
    <p>Lusus nefandis! Quid sodales? Quid Comes?</p>
    <p>Sum perditus, eo, proxima hac ex arbore</p>
    <p>Suspendo me. Valeto cum sociis Comes.</p>
  </div>
  <div type="level2" xml:id="pars-tertia.">
    <head>Pars Tertia.</head>
    <p></p>
  </div>
  <div type="level2" xml:id="scena-prima.-2">
    <head>Scena Prima.</head>
    <p></p>
  </div>
  <div type="level2" xml:id="personae.-vulpulus-ganserellus.-1">
    <head>Personae. Vulpulus, Ganserellus*.</head>
    <p><hi rend="italic">Gans</hi>. Mecum mei parentis
    ingredere domum.</p>
    <p>(440) Auceps peritus alitum turmas alit,</p>
    <p>Et generis omnis. Poteris ex his omnibus</p>
    <p>Eligere, quod placuerit. <hi rend="italic">Vulp</hi>.
    Hinc me longius</p>
    <p>Discedere vetat, qui brevi hic aderit Comes.</p>
    <p>Tu postulatam aviculam defer mihi</p>
    <p>(445) Acanthiden. Notâstin’ bene?
    <hi rend="italic">Gans</hi>. Quam optime:</p>
    <p>Acanthiden optas, et quidem vivam.
    <hi rend="italic">Vulp</hi>. Citus</p>
    <p>Talem affer, et citissime. Dignum tua</p>
    <p>Industria à me Praemium, et laudem feres.</p>
    <p><hi rend="italic">Gans.</hi> Eróne Ephebus proximus
    gradu tibi?</p>
    <p>(450) <hi rend="italic">Vulp</hi>. Eris.
    <hi rend="italic">Gans</hi>. Ergo propero, curro,
    festino, volo.</p>
  </div>
  <div type="level2" xml:id="scena-secunda.-2">
    <head>Scena Secunda.</head>
    <p><hi rend="italic">Vulpulus solus</hi>.</p>
    <p>Feliciter, dum colla jam laqueo paro</p>
    <p>Inserere, tristis victima infamis necis;</p>
    <p>Vis ingenî suggessit optatum dolum,</p>
    <p>Quo mihi paratos perfide eludam dolos.</p>
    <p>(455) Aviculam simillimam illi, quae prius</p>
    <p>Ex cistula avolavit, accipiam modo</p>
    <p>Per Ganserellum, hanc arculae includo locô</p>
    <p>Prioris, et sic nemo cognoscet reum</p>
    <p>Me curiositatis. Imo me Comes</p>
    <p>(460) Laudabit, et mirabitur tantam fidem,</p>
    <p>Et nunquam apertam cistulam. Socii quoque</p>
    <p>Cum Eustachio cogentur, inviti licèt,</p>
    <p>Tandem fateri, Vulpulum in Adamo nihil</p>
    <p>Peccâsse. Qui me capere studuit fraudibus,</p>
    <p>(465) Nasum capiet altissima turri Babel</p>
    <p>Nihil minorem. Sed redit Comes nimis</p>
    <p>Maturus. O si Ganserellus huc cito!</p>
    <p>Vis Ingenî tu Vulpulum interim juva.</p>
  </div>
  <div type="level2" xml:id="scena-tertia.-2">
    <head>Scena Tertia.</head>
    <p></p>
  </div>
  <div type="level2" xml:id="personae.-heribertus-rosindus-eustachius-vulpulus.">
    <head>Personae. Heribertus, Rosindus, Eustachius, Vulpulus*.</head>
    <p><hi rend="italic">Her</hi>. Frustra sumus. Vulpanser
    evasit manus,</p>
    <p>(570) Sclopósque nostros.
    <hi rend="italic">Ros</hi>. Spem nimis cito abjicis,</p>
    <p>Non exeamus nemore, nisi Vulpansere</p>
    <p>Haerente nostris retibus.
    <hi rend="italic">Vulp</hi>. Dicis bene,</p>
    <p>Rosinde. Porro instate, praeda, spondeo,</p>
    <p>Optata tandem improvidè in casses ruet.</p>
    <p>(575) <hi rend="italic">Her</hi>. Haec Vulpulus
    suadere? Non ergo amplius</p>
    <p>Nos curiositatis indignae arguis?</p>
    <p><hi rend="italic">Vulp</hi>. Indigna curiositas non
    est feras</p>
    <p>Venatione persequi; sed te prius,</p>
    <p>Rosinde, tenuit nimia curiositas</p>
    <p>(580) Ovum videndi.
    <hi rend="italic">Herib</hi>. Num satis caute
    interim</p>
    <p>Thesaurus hic servatus à te, Vulpule?</p>
    <p><hi rend="italic">Vulp</hi>. Cautissime, ne perderem,
    collo, ut vides,</p>
    <p>Hanc arculam constanter appensam gero.</p>
    <p><hi rend="italic">Eust</hi>. Nihilne fractum, aut
    forsitam ruptum? Nihil</p>
    <p>(585) Examinâsti? <hi rend="italic">Vulp</hi>.
    Tam curiosus non fui,</p>
    <p>Ut tu fuisses. Arculam clausam bene</p>
    <p>Nunquid teneri jusseras, Domine Comes?</p>
    <p><hi rend="italic">Herib</hi>. Id jusseram.
    <hi rend="italic">Vulp</hi>. Scis Vulpulum jussa
    exequi.</p>
  </div>
  <div type="level2" xml:id="scena-quarta.-2">
    <head>Scena Quarta.</head>
    <p><hi rend="italic">Prioribus accedunt Cervinus, et
    Mopsus</hi>.</p>
    <p><hi rend="italic">Cerv</hi>. Repetimus arcem.
    Crastina forsan die</p>
    <p>(590) Felicius Vuplanseris venatio</p>
    <p>Succedet. <hi rend="italic">Mop</hi>. Ego noctem
    integram sylvas vigil</p>
    <p>Subibo. Si vestigium novum ferae</p>
    <p>Deprendero, monebo vos summo maner.</p>
    <p><hi rend="italic">Herib</hi>. Sic, Mopse, facias.
    Interim arcem repetimus,</p>
    <p>(595) Ubi videndum singulis ovum dabo</p>
    <p>Vulpanserinum. <hi rend="italic">Rosind.</hi> Non
    fero cupidus moras.</p>
    <p><hi rend="italic">Herib</hi>. Non nos sequêris,
    Vulpule? <hi rend="italic">Vulp</hi>. Sequar, vos
    modo</p>
    <p>Praeite celeres. Me decet lento gradu</p>
    <p>Per cespites hos ingredi, ne quid mali</p>
    <p>(600) (Si forte durus falleret stipes pedem)</p>
    <p>Patiatur ovum fragile. <hi rend="italic">Eust</hi>.
    Tecum ibo, comes</p>
    <p>Custosque, ne fors obvius te mordeat</p>
    <p>Vulpanser. <hi rend="italic">Vulp</hi>. Haud indigeo
    custode. <hi rend="italic">Eust</hi>. Comitem</p>
    <p>Admitte saltem. <hi rend="italic">Vulp</hi>. Vade,
    vade ...</p>
  </div>
  <div type="level2" xml:id="scena-quinta.-2">
    <head>Scena Quinta.</head>
    <p><hi rend="italic">Accedit Ganserellus</hi>.</p>
    <p><hi rend="italic">Gans</hi>. ... Vulpule!</p>
    <p>(605) En quam petieras alitem, pulcherrimam</p>
    <p>Acanthidem. <hi rend="italic">Mops</hi>. Unde avicula
    haec? <hi rend="italic">Vulp</hi>. Curam exue,</p>
    <p>Solvetur. <hi rend="italic">Herib</hi>. Ad quid
    Vulpulus avem? <hi rend="italic">Vulp</hi>. Tempori</p>
    <p>Fallendo. <hi rend="italic">Eust</hi>. Cur
    Acanthidem? Cur non Parum?</p>
    <p><hi rend="italic">Vulp</hi>. Acanthis avis est
    innocens. Pari nimis</p>
    <p>(610) Sunt curiosi, curiosos non amo.</p>
    <p><hi rend="italic">Mops</hi>. Denarium ergo solve.
    <hi rend="italic">Vulp</hi>. Submittam tibi</p>
    <p>Per Ganserellum. Vos redite jam domum,</p>
    <p>Me tardiore vos sequi gressu decet,</p>
    <p>Ne forsan ovum fragile laedatur, nimis</p>
    <p>(615) Properante me.
    <hi rend="italic">Mops</hi>. Quis vanus incessit
    timor?</p>
    <p>Vulpanserum ova tenera non sunt.
    <hi rend="italic">Ros</hi>. Siccine</p>
    <p>Etiámne poterunt frigus, atque auram pati?</p>
    <p><hi rend="italic">Mops</hi>. Omni absque laesione,
    quin mediis solent</p>
    <p>Deponere illa nivibus, ubi novos volunt</p>
    <p>(620) Vulpanseres excludere parentes.
    <hi rend="italic">Ros</hi>. Bene,</p>
    <p>Sic ergo jam licebit aperire arculam,</p>
    <p>Et antequam subeamus arcis limina</p>
    <p>Recreare nostra lumina aspectu diu</p>
    <p>Avidè cupito. <hi rend="italic">Vulp</hi>. Prô! Puer!
    Quàm te nimis</p>
    <p>(625) Peccâsse prodis in Parente Adamo.
    <hi rend="italic">Ros</hi>. Ita est,</p>
    <p>Peccâsse me fatebor, at nunquid pari</p>
    <p>Vos curiositate singuli hac die</p>
    <p>Tenemini? <hi rend="italic">Cerv</hi>. Rogamus,
    Illustrissime,</p>
    <p>Rogamus omnes: cistulam aperiri jube.</p>
    <p>(630) Spectemus ovum, quo nihil rarum magis</p>
    <p>Spectavimus. <hi rend="italic">Vulp</hi>. Post
    vesperam reduces domum</p>
    <p>Spectabitis. <hi rend="italic">Ros</hi>. Rogamus,
    illustrissime.</p>
    <p><hi rend="italic">Ros. et Cerv</hi>. Et supplices
    quidem rogamus. <hi rend="italic">Vulp</hi>. Ne,
    obsecro,</p>
    <p>Ne cede votis, respue indingas preces,</p>
    <p>(635) Frangenda curiositas turpissima.</p>
    <p><hi rend="italic">Herib</hi>. Videtur esse innocua
    curiositas,</p>
    <p>Rejicere non sustuineo supplices preces.</p>
    <p>Fac ergo, pateat arcula. <hi rend="italic">Vulp</hi>.
    Obsecro. <hi rend="italic">Herib</hi>. Impero.</p>
    <p><hi rend="italic">Vulp</hi>.<ptr target="#tn12" n="12"/> Ubi clavis? Haud invenio clavem, proxima</p>
    <p>(640) Inter vireta, perditam credo. Veni,</p>
    <p>Juvaque Ganserelle, clavem quaerimus.</p>
    <p><hi rend="italic">Ros</hi>. Quaeramus et nos.
    <hi rend="italic">Vulp</hi>. Ite vos vestras vias;</p>
    <p>Nam Ganserellus sufficit solus mihi.</p>
    <p><hi rend="italic">Herib</hi>. Subsistite omnes, teneo
    jam clavem alteram</p>
    <p>(645) Et haec aperiet. Applica.
    <hi rend="italic">Vulp</hi>. Non aperiet,</p>
    <p>Sat scio, non aperiet. <hi rend="italic">Herib</hi>.
    Applica. Impero.</p>
    <p>Cervine, tolle cistulam. Clavem applica,</p>
    <p>Quod Vulpulus recusat.
    <hi rend="italic">Cerv</hi>.<ptr target="#tn13" n="13"/> Invenio nihil</p>
    <p>Ovi latentis. Vacua tota est cistula.</p>
    <p>(650) <hi rend="italic">Herib</hi>. Quid
    Vulpulus ad haec? Ovum ubi Vulpanseris?</p>
    <p><hi rend="italic">Vulp</hi>. Oris mei calore jam
    excoctum interim</p>
    <p>Parvum dedit Vulpanserem, qui nescio</p>
    <p>Quonam avolârit. <hi rend="italic">Eust</hi>. Cistula
    clausa undique?</p>
    <p><hi rend="italic">Vulp</hi>. Hoc per foramen, cui
    inseri clavis solet,</p>
    <p>(655) Nonne avolare potuit?
    <hi rend="italic">Herib</hi>. Insolens puer.</p>
    <p>Nugaris etiam? Nonne deprehensum vides</p>
    <p>Crimen tuum? <hi rend="italic">Vulp</hi>. Fatebor,
    illustrissime!</p>
    <p>Multum fui sollitus, et valde anxius,</p>
    <p>Ne fragilis hic thesaurus, ovumque tenerum,</p>
    <p>(660) Quod dixeras latere, fors à frigore</p>
    <p>Arcam ambiente quidpiam damni ferat,</p>
    <p>Ergo volebam involvere hoc melius, nova</p>
    <p>Et mollia addens lintea: at vix cistula</p>
    <p>Aperta fuit, erupit inde avicula.</p>
    <p>(665) <hi rend="italic">Herib</hi>. Omitte
    nugas. Candide culpam tuam</p>
    <p>Fateare: curiositas sola impulit,</p>
    <p>Ut, me licèt vetante graviter, cistulam</p>
    <p>Aperire non sis veritus. <hi rend="italic">Vulp</hi>.
    Aliquid, non nego,</p>
    <p>Fors curiositatis accessit.
    <hi rend="italic">Herib</hi>. Aliquid?</p>
    <p>(670) Tam pertinax defensio omni gratia</p>
    <p>Te reddit indignissimum. Insolens puer!</p>
    <p><hi rend="italic">Vulp</hi>. Fatebor, Illustrissime,
    fatebor, reus</p>
    <p>Sum curiositatis hac tantum die.</p>
    <p>Ignosce! Culpam deprecor humilis.
    <hi rend="italic">Ros</hi>. Igitur</p>
    <p>(675) Et Vulpulus peccavit in Primo Patre?</p>
    <p><hi rend="italic">Cerv</hi>. Et curiositatis atro
    crimine,</p>
    <p>Turpissimoque semet adstrinxit?
    <hi rend="italic">Cerv</hi>. Viris</p>
    <p>Indigna curiositas; in foeminis</p>
    <p>Toleranda tantum. <hi rend="italic">Eust</hi>.
    Vindica factum, Comes.</p>
    <p>(680) Frangenda curiositas turpissima.</p>
    <p><hi rend="italic">Herib</hi>. Est utique curiositas
    crimen grave,</p>
    <p>Quae spernere audet jussa dominorum, et quidem</p>
    <p>Jussa graviter vetantia, et tanto simul</p>
    <p>Conjuncta cum periculo, et damnis Heri.</p>
    <p>(685) <hi rend="italic">Vulp</hi>. Damnum omne
    compensabo, cerne aviculam</p>
    <p>Simillimam per omnia illi, quae prius</p>
    <p>E cistula avolavit. <hi rend="italic">Herib</hi>.
    Haud avem queror</p>
    <p>Deperditam sed perfidè fractam fidem,</p>
    <p>Et curiositatis indignae nimis</p>
    <p>(690) Pruriginem. Sed faxo, delictum luas.</p>
    <p><hi rend="italic">Vulp</hi>. Ignosce!
    <hi rend="italic">Herib</hi>. Mopse, detrahe puero
    togam,</p>
    <p>Vestémque Ephebi et pileum.
    <hi rend="italic">Vulp</hi>. Ah, domine Comes!</p>
    <p>Ignosce, te per dexteram obtestor tuam.</p>
    <p><hi rend="italic">Herib</hi>. Quae te prius levavit
    ex grege anserum</p>
    <p>(695) Et clarum Ephebi munus ingrato obtulit?</p>
    <p><hi rend="italic">Vulp</hi>. Ah, deprecor.
    <hi rend="italic">Herib</hi>. Fac, Mopse, quod jussi,
    ocyus.</p>
    <p>Hunc pileum, togamque do nato tuo.</p>
    <p>Sit Ganserellus Vulpuli indigni loco</p>
    <p>Posthac Ephebus noster; at nati tui</p>
    <p>(700) Locum replebit Vulpulus, et ad anserum</p>
    <p>Custodiam remissus exemplo suo,</p>
    <p>Quae damna curiositas ferat, probet.</p>
    <p><hi rend="italic">Mops</hi>. O Domine mi
    Illustrissime! O auree Comes!</p>
    <p>Puer! Osculare dexteram Domini adeo</p>
    <p>(705) In nos benigni.
    <hi rend="italic">Gans</hi>. Exosculor. Cedo tibi,</p>
    <p>Vulpule, flagellum, pileum, et togam meam.</p>
    <p><hi rend="italic">Herib</hi>. Hanc induas, sic jubeo.
    <hi rend="italic">Eust</hi>. Quàm belle tuis</p>
    <p>Manibus flagellum quadrat, et toga candida.</p>
    <p><hi rend="italic">Gans</hi>. Pavêre te sat anseres,
    nunc anseres</p>
    <p>(710) Rursum vicissim pasce.
    <hi rend="italic">Mops</hi>. Sunt merita tua,</p>
    <p>Forma, indoles, dotésque caeterae pares</p>
    <p>Huic muneri. <hi rend="italic">Vulp</hi>. Rosinde!
    Cervine! Ah preces</p>
    <p>Pro Vulpulo interponite! <hi rend="italic">Ros</hi>.
    Ipse Vulpulus</p>
    <p>Pollet Heriberti gratia plus omnibus.</p>
    <p>(715) <hi rend="italic">Cerv</hi>. Hic cuncta
    solus in suum Domnum potest.</p>
    <p><hi rend="italic">Vulp</hi>. Sicne misero insultatis?
    Eustachi! Tuum</p>
    <p>Ah ne sodalem desere. <hi rend="italic">Eust</hi>.
    Sodalem suum</p>
    <p>Me Vulpulus vocare dignatur? Tamen</p>
    <p>Pedissequus sum, et servulus tantum infimus:</p>
    <p>(720) At Vulpulus jam Ephebus, et primus quidem,</p>
    <p>Brevi futurus nescio quàm praepotens,</p>
    <p>Magnúsque Dominus, fortè vix Comite minor.</p>
    <p><hi rend="italic">Vulp</hi>. Ah, Ganserelle!
    <hi rend="italic">Gans</hi>. Quomodo loqueris, puer?</p>
    <p>Dic: Domine Ganserelle. Ephebus sum novus,</p>
    <p>(725) À Vulpulo secundus.
    <hi rend="italic">Herib</hi>. Age, Mopse, puerum</p>
    <p>Ad pascua abduc, filii tui loco</p>
    <p>Fac anseres custodiat. <hi rend="italic">Mops</hi>.
    Veni, Patrem</p>
    <p>In me novum propitia sors dedit tibi.</p>
    <p><hi rend="italic">Gans</hi>. Commendo puerum pariter.
    Hunc tractes, rogo,</p>
    <p>(730) Ut me solebas. Vulpule, stomachum explica;</p>
    <p>Etenim hodierna in caenula affatus bene</p>
    <p>Et pinguis anser ventre recubabit tuo.</p>
    <p><hi rend="italic">Vulp</hi>. Ergóne ab arce exclusus
    aeternum? <hi rend="italic">Her</hi>. locum</p>
    <p>Do gratiae aliquem, Vulpule, licebit tibi</p>
    <p>(735) Redire in arcem, quando Vulpanser novum</p>
    <p>Excludet ovum. <hi rend="italic">Pueri omnes</hi>.
    Jam anseres inter vale.</p>
    <p><hi rend="italic">Vulp</hi>. Funesta curiositas! Quo
    me trahis!</p>
  </div>
</div>
<div type="level1" xml:id="back">
  <head>Back</head>
  <p>O.A.M.D.D.V.</p>
  <p>H.E.G.</p>
</div>
        
<div type="notes"><note xml:id="tn1"><p><hi rend="footnote">1</hi> Portans retia volucrum.</p></note>
<note xml:id="tn2"><p><hi rend="footnote">2</hi> Prope scenam.</p></note>
<note xml:id="tn3"><p><hi rend="footnote">3</hi> Ad Heribertum.</p></note>
<note xml:id="tn4"><p><hi rend="footnote">4</hi> Ad Eustachium.</p></note>
<note xml:id="tn5"><p><hi rend="footnote">5</hi> Abeundo tacite.</p></note>
<note xml:id="tn6"><p><hi rend="footnote">6</hi> Pueri Itali pronuntiant omnia accentu italico.</p></note>
<note xml:id="tn7"><p><hi rend="footnote">7</hi> Interim cistulam in cespite sepositam adrepenti Ganserellot
      radit, qui illico cum illa auffugit.</p></note>
<note xml:id="tn8"><p><hi rend="footnote">8</hi> Vulpulus quaerens cistulam circumspicit.</p></note>
<note xml:id="tn9"><p><hi rend="footnote">9</hi> Intra Scenam exploditur sclopetum.</p></note>
<note xml:id="tn10"><p><hi rend="footnote">10</hi> Abit.</p></note>
<note xml:id="tn11"><p><hi rend="footnote">11</hi> Aperit cistulam, inde evolat avicula.</p></note>
<note xml:id="tn12"><p><hi rend="footnote">12</hi> Simulat se clavem invenire non posse.</p></note>
<note xml:id="tn13"><p><hi rend="footnote">13</hi> Cervinus ereptum invito Vulpulo cistam aperit.</p></note></div>

    </body>
</text>
</TEI>
